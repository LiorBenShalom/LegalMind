הנאשם הודה במיוחס לו לעיל, ועל יסוד הודאתו זו הורשע בעבירות של גידול, יצור, הכנת סמים מסוכנים והחזקת כלים להכנת סם שלא לצריכה עצמית לפי סעיפים 6 ו- 10 רישא לפקודת הסמים המסוכנים (נוסח חדש) התשל"ג – 1973 (להלן: "הפקודה"; "פקודת הסמים המסוכנים").

על פי האמור בכתב האישום המצורף, ביום 25.11.2020 בסמוך לשעה 09:38, במסגרת חיפוש שנערך בביתו של הנאשם, הלה נמצא כשהוא מחזיק בתוך צנצנת ובתוך קופסאות מפלסטיק ומזכוכית שהיו פזורות בחדרו בסם מסוכן מסוג קנאביס במשקל כולל של 13.63 גר' נטו. עוד נטען, כי במועד האמור החזיק הנאשם בחדרו ריבוע נייר שהינו סם מסוכן מסוג LSD לצריכתו העצמית ובסם מסוכן מסוג MDMA במשקל של 0.6560 גר' לצריכתו העצמית וכן במשקל אלקטרוני בסלון הבית.
הנאשם 2 (להלן: "הנאשם") הורשע, על יסוד הודאתו בכתב אישום מתוקן, בשלוש עבירות של תיווך לסחר בסם מסוכן, לפי סעיף 14 לפקודת הסמים המסוכנים (נוסח חדש), תשל"ג – 1973.

כתב האישום המתוקן אוחז שלושה אישומים:  
בהתאם לעובדות האישום הראשון, ביום 28.1.2014, ברחוב, פנה סוכן משטרתי (להלן: "הסוכן") אל הנאשם ואמר לו שהוא צריך "אחד במאתיים", כשכוונתו היא לרכישת מנת סם מסוג קוקאין בתמורה ל-200 ₪. בתגובה, אמר לו הנאשם כי אין לו. בשלב זה, הנאשמת 1 אמרה לסוכן שיש לה אך הנאשם אמר: "את לא רואה משטרה מול הפרצוף שלך?" בשל ניידת משטרה שעברה במקום. הנאשמת מסרה לסוכן סם מסוג קוקאין במשקל נטו של 0.096 גרם וקיבלה ממנו 200 ₪ בתמורה.  
לאחר דין ודברים, חיפש הנאשם אחר "אווה" בין העוברים והשבים, וביקש מהסוכן שימסור לו תחילה את הכסף אך הסוכן ביקש לראות מה מוכרים לו. בהמשך, מסר הנאשם לסוכן סם מסוג קוקאין במשקל 0.0801 גרם נטו אותו מכר לסוכן עבור אחר בתמורה ל-200 ₪.  
בהתאם לעובדות האישום השלישי, ביום 6.2.2014, ברחוב, ניגש הנאשם אל הסוכן, אמר לו שהוא כבר מארגן אותו ושאל בכמה הוא צריך. הנאשם מסר לסוכן את תעודת הזהות שלו וביקש ממנו שימסור לו את הכסף וכי ישוב כעבור דקות עם הסמים. הסוכן מסר לנאשם סכום של 200 ₪, לקח מהנאשם את תעודת הזהות שלו, והנאשם שב למקום ומסר לו סם מסוג קוקאין במשקל נטו של 0.0872 גרם.
הנאשם הורשע על פי הודאתו במסגרת הסדר טיעון בכתב אישום מתוקן, בו יוחסו לו החזקת 15 גרם קנבוס וכחצי גרם חשיש, לצריכה עצמית ובזאת ביום 29.12.13.  
ב"כ הצדדים עותרים במשותף להטיל על הנאשם מאסר על תנאי וקנס. אציין כי מדובר בבחור צעיר, אשר אין לחובתו הרשעות קודמות. על רקע זה נשלח תחילה לשירות המבחן על מנת לבדוק אפשרות סיום ההליכים ללא הרשעה. למרבה הצער הנאשם לא שיתף פעולה ולא מסר בדיקות שתן, ובשלב מסוים עזב את הארץ ועל כן הותלו ההליכים בעניינו. מששב כעת, חודשו ההליכים וגובש ההסדר הנוכחי, אשר בשים לב לגיל הצעיר, לעבר הנקי, לטיב הסמים ולכמות שהוחזקה הינו סביר ועל כן אכבדו.  
3 חודשי מאסר על תנאי והתנאי הוא כי במשך 3 שנים מהיום לא יעבור כל עבירה על פקודת הסמים המסוכנים.  
קנס בסך 1,200 ש"ח או 20 ימי מאסר תמורתו. הקנס ישולם בתוך 60 יום. ככל שקיימת הפקדה במ"י 564-01-18 תקוזז ההפקדה מהקנס.
ביום 13.12.16 הורשעו הנאשמים, על יסוד הודאתם, בעובדות המפורטות בכתב האישום המתוקן, כדלקמן:
יצוא, יבוא, מסחר, הספקה של סמים מסוכנים- עבירה בניגוד לסעיף 13 + 19א לפקודת הסמים המסוכנים (נוסח חדש), התשל"ג-1973 (להלן: הפקודה).
סיוע לסחר בסמים מסוכנים- עבירה בניגוד לסעיף 19א לפקודה יחד עם סעיף 31 לחוק העונשין, התשל"ז-1977 (להלן: החוק).

לפי החלק הכללי לכתב האישום, במועד הרלוונטי לכתב האישום שימש השוטר ארקדי יופית כסוכן משטרתי בעסקת ביום קניית סם. כן עולה מחלק זה לכתב האישום, כי הנאשם 1 החזיק פלאפון שמספרו 052-8748588 וכי הנאשם 2 החזיק פלאפון שמספרו 052-6439473.
לפי כתב האישום, ביום 21.9.16, בשעה 16:34 לערך, התקשר הסוכן לפלאפון של הנאשם 1, הציג את עצמו בשם אנדריי וביקש לקנות ממנו סם מסוג חשיש.
הנאשם 1 השיב לסוכן שהוא לא מכיר אותו ולאחר מספר שיחות ביניהם, סיכמו השניים שהסוכן יגיע לאזור הסינמטק בשדרות ושהנאשם 1 ישלח למקום מישהו מטעמו שיעביר לסוכן סם מסוכן מסוג חשיש תמורת 200 ₪.
בסמוך לכך, הגיע הסוכן לכיוון מקום המפגש, התקשר לנאשם 1 ואמר לו שהוא נמצא במקום והנאשם 1 השיב לסוכן שהוא שולח את הבחור שלו, תוך כדי שהסוכן מסביר לו היכן הוא נמצא.
בסמוך לכך, התקשר הנאשם 1 לסוכן ואמר לו שהבחור כבר מגיע אליו עם החומר, או אז הגיע הנאשם 2, רכוב על אופניים, שאל את הסוכן "אתה יוליאן", נענה ע"י הסוכן בחיוב, ביקש מהסוכן את הכסף, הסוכן ביקש לראות את החומר ואז הניח הנאשם 2 2.80 גרם סם מסוכן מסוג חשיש, עטוף בנייר ניילון שקוף, על משטח בטון סמוך.
הסוכן הרים את הסם, אמר לנאשם 2 כי אצבע החשיש קטנה מאוד ומסר לו סך של 200 ₪ תמורתו.
במעשים אלו סחר הנאשם 1 בסם מסוכן ללא היתר והנאשם 2 סייע לו לסחור בו.
הנאשם הודה והרשע במסגרת הסדר טיעון בעבירות של גידול סם מסוכן – עבירה לפי סעיף 6 לפקודת הסמים המסוכנים [נוסח חדש] תשל"ג-1973 (להלן: הפקודה); החזקת חצרים – עבירה לפי סעיף 9(א) לפקודה; החזקת כלים – עבירה לפי סעיף 10 רישא לפקודה; החזקת סמים שלא לצריכה עצמית – עבירה לפי סעיף 7(א)+(ג) רישא לפקודה; נטילת חשמל – עבירה לפי סעיף 400 לחוק העונשין תשל"ז-1977.

על פי עובדות כתב האישום המתוקן הנאשמים שכרו דירה בשכונת הר שמואל בגבעת זאב (להלן: הדירה) מיום 15.8.19 ועד מעצרם ביום 5.1.20, כדי שתשמש לגידול סמים מסוכנים מסוג קנביס שלא לצריכתם העצמית בלבד. הנאשם התקין בעצמו או באמצעות אחרים, והחזיק בדירה, ציוד לצורך גידול והפקת הסמים, לרבות מערכת אוורור, דשן, מנורות חשמל, גופי תאורה וחימום, מדי טמפרטורה, שנאים, מסננים, מפוחים, מזגנים, משאבות מים, צינורות השקיה, מאווררים, בריכות מים, בתי מנורות, אדניות וכלי עבודה.  
לאחר הקמת המעבדה הנאשם החל לגדל בדירה סם מסוג קנביס ושתל באדניות בחמישה חדרים 661 שתילים. בחדר נוסף אחסן ציוד. בשלב מסויים הצטרף גם נאשם 2 למעבדה, הגיע אליה פעמים רבות ושהה בה יחד עם נאשם 1 ובלעדיו. בפשיטת המשטרה ביום 5.1.21 נתפסו השתילים האמורים במשקל 90 ק"ג לפחות.  
בנוסף, במטרה לחסוך בהוצאות, יצר הנאשם חיבור לא חוקי לקופסאות החיבורים של חברת החשמל הממוקמות מחוץ לדירה, כך שהחשמל הזין את הדירה מבלי שהנאשם נשא בעלויות המלאות של החשמל. החיבור יצר סכנת התחשמלות ושריפה לדירה ולמבנה כולו, וכן יצר סיכון לנזק לציוד ולאספקת החשמל לשכנים. שווי החשמל שנגנב כאמור עמד על 121,374 ₪.  
בהסדר הטיעון הוסכם בין הצדדים כי הנאשם יישלח לשירות המבחן ויוגש תסקיר בעניינו. לא היתה הסכמה בעניין העונש, אולם הוסכם כי הנאשם יוכרז סוחר סמים, כי יחולטו מכשיר אייפון, שיק וכסף שנמצאו ברשותו, וכי הוא לא יתנגד לחילוט הדירה.
נגד שני הנאשמים הוגש כתב אישום בגדרו הואשמו בביצוע שוד בנסיבות מחמירות, עבירה לפי סעיף 402(ב) לחוק העונשין, התשל"ז – 1977 (להלן: "החוק").  
הנאשם 1 – ביזואייהו עלמנך (להלן: "הנאשם"), הודה בעובדות כתב האישום והורשע. הנאשם 2 , אנדריי פופוב, כפר בעובדות כתב האישום, ועניינו הופרד. גזר דין זה ניתן בעניינו של הנאשם בלבד.

בפרק העובדות שבכתב האישום נאמר, כי ביום 11.02.14, בשעה 02:00 או בסמוך לכך, ברחוב רבי עקיבא בירושלים, הבחינו הנאשמים במר נ.ט. (להלן: "המתלונן") אשר הולך לבדו סמוך לבית הספר "הניסויי" וניגשו לעברו. בתגובה השיב המתלונן כי אינו יודע על מה מדובר. הנאשם 2 פנה בשנית למתלונן, שאל "איפה הכסף" תוך שהוא אוחז בחוזקה בידו של המתלונן.  
בשלב מסוים, פנה הנאשם למתלונן ואמר לו "איפה הכסף, איפה הכסף", או אז, משך הנאשם 2 את המתלונן והפילו לקרקע. המתלונן ניסה לקום, בתגובה הנאשמים הפילו את המתלונן לקרקע ונאשם 2 התיישב על המתלונן. בעת שהמתלונן שרוע על הקרקע והנאשם 2 יושב עליו, ניגש הנאשם למתלונן, הכניס את ידו לכיס מכנסיו ונטל את ארנקו אשר הכיל כסף מזומן בסך של כארבע מאות ₪. הנאשם נטל את הכסף, השליך את ארנקו של המתלונן בקרבת מקום והנאשמים נמלטו רגלית מהמקום.  
על כך הואשמו הנאשמים בביצוע שוד בנסיבות מחמירות – עבירה לפי סעיף 402(ב) לחוק.  
כאמור, הנאשם הודה בעובדות כתב האישום, וביום 13.5.14 הורשע על פי הודאתו.  
במסגרת הטיעונים לעונש, הוסכם בין הצדדים, כי יצורף כתב אישום נוסף, מתוקן, שהוגש נגד הנאשם לבית משפט השלום בחיפה, והנאשם יודה ויורשע בעובדות המפורטות בו.  
בכתב אישום זה, ת"פ 23822-02-13, נאמר, כי בתאריך 9.2.13, סמוך לשעה 04:30, ברח' דקר 16/4 בטירת הכרמל, חזר שלמה קליט ביחד עם גרושתו, סמדר וחברתם איילת מבילוי. בנסיבות אלה, בהיותו תחת השפעת אלכוהול, פנה הנאשם לשלמה, כשהוא אוחז בידו חפץ חד ואיים באמצעותו בפגיעה בגופו ובחייו של שלמה, באופן שאמר לו, בכוונה להפחידו: "מה אתה מלשין עליי, אני עכשיו אדקור אותך ואראה לך מה זה". משענה לו שלמה שאינו מכיר אותו בכלל, ענה לו הנאשם: "שמעת מה אני אומר לך", כל זאת כשהוא אוחז בחפץ חד. במעמד זה, תקף הנאשם את שלמה, שלא כדין וללא הסכמתו באופן שדחפו. במעמד זה, פנה הנאשם לאיילת ואיים בפגיעה בגופם ובחייהם של השלושה, בכוונה להפחידם, באופן שאמר להם "אני ארצח אתכם".  
על כך הואשם הנאשם באיומים – עבירה לפי סעיף 192 לחוק ובתקיפת סתם – עבירה לפי סעיף 379 לחוק.  
ביום 23.6.14 הודה הנאשם בעובדות כתב אישום מתוקן זה, והורשע בעבירות שיוחסו לו (להלן: "כתב האישום הנוסף").  
שירות המבחן התבקש להגיש תסקיר בעניינו של הנאשם.
הנאשם הורשע על פי הודאתו בעבירה של החזקת סם מסוכן שלא לצריכה עצמית, לפי סעיף 7 (א) ו- (ג) לפקודת הסמים המסוכנים [נוסח חדש] תשל"ג-1973. ההסדר בין הצדדים לא כלל הסכמה לעניין העונש.

עמנואל בן לולו (להלן: "מנו") ואסי מסיקה (להלן: "מסיקה") פעלו יחדיו לגידול סם מסוכן מסוג קנאבוס בכמות מסחרית, בחממה בין המושבים נהורה ושחר (להלן: "החממה"). הם הכשירו את החממה כמקום לגידול הסם וגידלו בה שתילי קנבוס. עובר לתאריך 27.9.15 מסיקה פנה אל הנאשם והציע לו לשנע עבורו במשאית בה הנאשם נוהג כמות גדולה של סם, תמורת תשלום של  15,000 ₪, והנאשם הסכים. בתאריך 27.09.15, הנאשם נפגש עם מנו ומסיקה, וסוכם ביניהם שביום 30.9.15 הנאשם יגיע לחממה עם משאיתו ויסיע משם למקום שסוכם עליו שקי סם שנקטפו ונארזו באותו היום. בתאריך 30.09.15, הגיע הנאשם, כמוסכם, לביתו של מסיקה במושב עוצם, ומשם נסע עם אחרים לחממה, שם העמיס יחד עם אחר את הסם שנקטף למשאית. לאחר מכן הנאשם הסיע את הסם במשאיתו כשהוא נוסע אחרי רכב שנסע לפניו וכיוון אותו, וסמוך לצומת פלוגות הוא נעצר על ידי המשטרה. בחיפוש במשאיתו נמצא סם מסוכן מסוג קנאבוס במשקל 144.75 ק"ג.
הנאשם 1 (להלן גם: "הנאשם")  הורשע, על פי הודאתו בעובדות כתב אישום מתוקן, בעבירות החזקת סם שלא לצריכה עצמית, שיבוש מהלכי משפט, איומים וקשירת קשר לפשע. הצדדים הציגו הסדר דיוני במסגרתו כתב האישום תוקן, הנאשם הודה במיוחס לו והורשע. לא נערך הסדר לעניין העונש.

הנאשמים, תושבי באר-שבע, הגיעו לירושלים על מנת למכור סמים. בין הנאשמים נערכה חלוקת עבודה, שלפיה הנאשם קיבל שיחות ומסרונים מלקוחות שביקשו לקנות סמים, תיאם עמם מקום ומועד למפגש, את כמות הסם ואת המחיר, ונאשם 2 ביצע את העסקאות בפועל. הנאשמים הפעילו אדם נוסף, מאור גולד, אשר ביצע אף הוא עסקאות סמים עבורם. הפעלתו של גולד נעשתה בעיקר על ידי הנאשם, באמצעות שיחות טלפון ומסרונים, אך לעיתים קיבל גולד הוראות גם מנאשם 2 שהפעיל אותו בדרך דומה. את הכסף שקיבל גולד במהלך העסקאות הוא העביר בדרך כלל לנאשם ולעיתים גם לנאשם 2. ביום 6.9.18 בשעה 19:00 החזיקו הנאשמים במקומות שונים בחדר 105 במלון "שני" שבירושלים 88 גרם של סם מסוכן מסוג חשיש וכן 0.0936 גרם סם מסוכן מסוג קנאבוס,  שלא לצריכתם העצמית, וכן החזיקו באריזות ניילון שונות, סכין לחיתוך הסם, משקל וכסף מזומן בסכום של 1,770 ₪, אשר נתפס אצל הנאשם. הסמים נתפסו בחיפוש שנערך על ידי  שוטרים בחדר המלון, ובמהלכו פנה הנאשם לגולד וביקש ממנו "שייקח את התיק עליו" והוא ישלם לו 15.00 ₪ (כך בכתב האישום המתוקן) וכן אמר לו שכשהוא יהיה בחוץ הוא ידאג לו. בין התאריכים 4.9.18 ל- 6.9.18 קשרו הנאשמים קשר עם גולד לביצוע עסקאות סמים. גולד מכר עבור הנאשמים חשיש במחיר של 200 ₪ לכל חמישה גרם סם. הנאשם שלח את גולד לבצע עבורו עסקאות סחר בסמים בשלושה מקרים. בשל אלה הורשע הנאשם בעבירת החזקת סם שלא לצריכה עצמית, שיבוש מהלכי משפט, איומים וקשירת קשר לפשע.
הנאשם 1 (להלן: "הנאשם") הורשע על פי הודייתו בעובדות כתב אישום מתוקן, במסגרת הסדר טיעון אשר לא כלל הסכמה לעניין העונש. כתב האישום המתוקן כולל שני אישומים. בגין אישום זה הורשע הנאשם בעבירות של ייבוא סם מסוכן לפי סעיפים 13 + 19א לפקודת הסמים המסוכנים [נוסח חדש], התשל"ג – 1973 (להלן: "פקודת הסמים המסוכנים") + סעיף 29 לחוק העונשין, התשל"ז – 1977 (להלן: "חוק העונשין"), וניסיון להחזקת סמים שלא לצריכה עצמית לפי סעיף 7(א) + 7(ג) רישא לפקודת הסמים המסוכנים + סעיפים 25 ו- 29 לחוק העונשין. בגין אישום זה הורשע הנאשם בעבירה של החזקת סם לשם הפצה לפי סעיף 7(א) לחוק המאבק בתופעת השימוש בחומרים מסוכנים, תשע"ג – 2013 + סעיף 29 לחוק העונשין.

על פי עובדות האישום הראשון, בין הנאשם ונאשם 2 לבין עצמם, ובינם לבין אלכסיי דנילוביץ', קיימת היכרות מוקדמת וכן קשרי חברות ועבודה. כמו כן, קיימת היכרות מוקדמת בין שני הנאשמים לבין איגור ריאבצנקו (להלן: "איגור"). במהלך המחצית השניה של שנת 2013, במועד שאינו ידוע במדויק, סיכמו הנאשם ואלכסיי לייבא לישראל שלא כדין סמים מסוכנים מסין שלא לצריכה עצמית. אלכסיי יצר קשר עם ספק סיני, והזמין ממנו סם מסוכן מסוג JWH-210, בכמות של כ-100 גרם (להלן: "המשלוח"), בתמורה לסכום של 650$, ששולמו על ידי אלכסיי והנאשם לספק הסיני באמצעות שירות ה- western union. במעמד ההזמנה מסר אלכסיי את פרטיו האישיים של נאשם 2 ובהם שמו וכתובתו לספק הסיני, לצורך קבלת המשלוח. כמו כן, מסר אלכסיי לספק הסיני מספר טלפון שנקנה על ידו לצורך קבלת המשלוח (להלן: "הטלפון המבצעי"). ביום 23.2.14 התקבל המשלוח במכס ישראל כשהוא מוסלק בפסלון של סנטה קלאוס ובתוכו 110 גרם של סם מסוכן מסוג JWH-210. המשלוח היה ממוען לנאשם 2, לכתובתו. בבדיקה שבוצעה על ידי שלטונות המכס נתגלה המשלוח והודעה על כך נמסרה למשטרה, שפעלה לאיתור ומעצר המעורבים בייבוא המשלוח. במועד שאינו ידוע במדויק, ולפני יום 26.2.14, שיתף אלכסיי את נאשם 2 בפרטי המשלוח. אלכסיי הציע לנאשם 2 להצטרף לקשר, ולאחר שנאשם 2 הביע את הסכמתו, העביר אלכסיי לידי נאשם 2 את הטלפון המבצעי. ביום 26.2.14 ו-27.2.14 התקשרו שוטרים לטלפון המבצעי והזדהו כשליחים של דואר ישראל. השוטרים שוחחו עם הנאשם 2 ותיאמו עימו כי המשלוח יגיע לכתובתו ביום 27.2.14 סמוך לשעה 15:00. השיחה שנערכה עם השוטר ביום 26.2.14 עוררה את חשדם של הנאשמים ואלכסיי כי יתכן והמשלוח נתפס על ידי המשטרה ולכן החליטו לצרף לקשר את איגור. במסגרת הקשר ולשם קידומו, פנו אלכסיי והנאשם לאיגור ביום 26.2.14, שיתפו אותו בפרטי המשלוח והציעו לו להצטרף לקשר. איגור הסכים והצטרף לקשר. אלכסיי והנאשם הסבירו לאיגור כי עליו להתחזות לנאשם 2 ולקבל את המשלוח משליח של הדואר. בתמורה לחלקו של איגור בקשר שילמו אלכסיי והנאשמים לאיגור סכום של 500 ₪. ביום 27.2.14 סמוך לשעה 14:00, הסיע הנאשם ברכבו את איגור לכתובתו של הנאשם 2. הנאשם 2 ירד מביתו והעביר לאיגור דרך הנאשם, שישב עם איגור ברכב, את הטלפון המבצעי ואת תעודת החוגר שלו, וזאת במטרה שאיגור יזדהה בפני השליח כנאשם 2 ויקבל לידיו את המשלוח. לאחר מכן העביר הנאשם לידי איגור סכום של 35 ₪ לצורך תשלום תשר לשליח. במעמד זה סוכם, כי לאחר קבלתו יעביר איגור את המשלוח לידי נאשם 2 שימתין לו בפארק הסמוך לביתו. ביום 27.2.14, סמוך אחרי השעה 15:00, הגיע לכתובתו של הנאשם 2 שוטר, שהתחזה לשליח דואר ישראל, עם המשלוח. איגור פגש את השוטר, הזדהה באמצעות תעודת החוגר של הנאשם 2, וחתם על תעודת המשלוח. באותו שלב נעצר איגור על ידי השוטר.

על פי עובדות האישום השני, שיוחס לנאשם בלבד, ביום 11.3.14 החזיק הנאשם בצוותא חדא עם אלכסיי, בדירה הנמצאת בחזקתו ובשימושו של הנאשם, 43 שקיות המכילות כל אחת כ- 6 גרם חומר מסוכן האסור בהפצה מסוג pb-22, במטרה לספקו, לסחור בו או לעשות בו עסקה אחרת.
ביום 10.7.17, במסגרת הסדר טיעון דיוני, ללא הסכמה לעונש פרט לפסילה בפועל, הודה הנאשם בכתב אישום מתוקן והורשע בעבירות הבאות:  
נהיגה תחת השפעת סמים משכרים או משקאות משכרים, לפי תקנה 26(2) לתקנות התעבורה בצירוף סעיף 38(3) לפקודת התעבורה;  
נהיגה בלי רישיון נהיגה תקף, לפי סעיף 10(א) לפקודה הנ"ל;  
נהיגה ברכב ללא פוליסת ביטוח תקפה, לפי סעיף 2(א) לפקודת ביטוח רכב מנועי;  
החזקת סם מסוכן לצריכה עצמית, לפי סעיף 7(א) בצירוף סעיף 7(ג) סיפא לפקודת הסמים המסוכנים;  
הנאשם הופנה לשירות המבחן והתקבל בעניינו תסקיר מיום 17.12.17.

ביום 25.10.15 נהג הנאשם ברכבו בתל-אביב כשהוא שיכור, ובבדיקת שתן התגלו חומרים בריכוז המעיד על שימוש בקנבוס ובקוקאין סמוך לפני נהיגתו: חומר המעיד על שימוש בקנבוס לפני הנהיגה, וכן ng /ml 1353 של בנזואיל אקוגונין (Benzoylecgonine).  
הנאשם החזיק ברכבו שלוש מנות קוקאין במשקל כולל של 0.4843 גרם נטו, לצריכתו העצמית.  
הנאשם נהג ברכב ללא רישיון נהיגה ישראלי תקף וללא פוליסת ביטוח תקפה, אך באותה עת החזיק ברישיון נהיגה זר.
הנאשם הורשע על פי הודאתו בביצוע עבירה של החזקת סם מסוכן שלא לצריכה עצמית, לפי סעיפים 7(א)(ג) רישא לפקודת הסמים, בכך שביום 20.6.2022 החזיק הנאשם בביתו 5 גרם קוקאין.
הנאשם הורשע על יסוד הודאתו בעובדות כתב האישום במסגרת הסדר טיעון, בעבירות של יבוא סם מסוכן לפי סעיף 13 לפקודת הסמים המסוכנים [נוסח חדש], תשל"ג – 1973 [להלן: "פקודת הסמים"], קשירת קשר לביצוע פשע לפי סעיף 499(א)(1) לחוק העונשין, התשל"ז – 1977 (להלן: "חוק העונשין"), והחזקת סם מסוכן שלא לצריכה עצמית לפי סעיף 7(א) + (ג) רישא לפקודת הסמים.

מכתב האישום עולה, כי עובר ליום 31.12.17, קשרו הנאשם ונאשם 2 (שעניינו נדון בנפרד) קשר לייבוא סם מסוכן מגרמניה לישראל באמצעות הדואר. במסגרת קידום הקשר, הנאשם צילם את פרטיו של נאשם 2 מתעודת הזהות שלו, והבטיח לנאשם 2 תמורה כספית כשהיבוא יצלח. במסגרת הקשר פנה הנאשם, או מי מטעמו, והזמין חבילת סמים מסוג MDMA שתגיע ארצה באמצעות דואר ישראל, ותמוען עבור נאשם 2. ביום 31.12.17 התקבלה בדואר ישראל חבילה הממוענת לנאשם 2 ובתוכה מספר חבילות ממתקים/דברי מאכל וכן 5 אריזות קרטון המכילות בתוך שקיות/מעטפות כסופות 24,975 טבליות סם מסוג MDMA (להלן: "החבילה"), במשקל כולל של כ- 10 ק"ג. החבילה טופלה על ידי משטרת ישראל, ללא ידיעת הנאשמים, ונותרו בה 5046 טבליות סם מסוג MDMA. ביום 9.1.18 נפגשו הנאשם ונאשם 2,  והאחרון מסר לנאשם את תעודת הזהות שלו. בהמשך אותו היום, בשעה 17:30 לערך, הגיע הנאשם לסניף דואר ברחוב דוד המלך בלוד, הציג בפני פקידי הדואר את תעודות הזהות שלו ושל נאשם 2 וביקש לקבל לידיו את החבילה. מאחר והחבילה לא הייתה בסניף הדואר באותה עת, השאיר הנאשם את פרטיו לצורך יצירת קשר. ביום 15.1.18 בשעה 10:30 לערך, שוב נפגשו הנאשם ונאשם 2 ברחוב דוד המלך בלוד, ונאשם 2 מסר לידי הנאשם בשנית את תעודת הזהות שלו. כמה דקות לאחר מכן, בשעה 10:40 לערך, התייצב הנאשם בסניף הדואר, ביקש לקבל את החבילה, הציג בפני פקידי הדואר את תעודות הזהות שלו ושל נאשם 2, וקיבל לידיו את החבילה המטופלת. במסגרת הסדר הטיעון הוסכם כי המאשימה תעתור לעונש של 60 חודשי מאסר (וחילוט הציוד שנתפס ברשותו של הנאשם), ואילו ההגנה חופשית בטיעוניה. הנאשם 2 נדון בפני מותב אחר (כב' השופטת ברנט). בעניינו גובש הסדר דיוני והוא הורשע על יסוד הודאתו בכתב-אישום מתוקן בעבירה של מתן אמצעים לפשע לפי סעיף 498 לחוק העונשין, וטיעונים לעונש אמורים להישמע בתחילת מרץ 2019.
הנאשם הורשע בהתאם להודאתו בכתב אישום מתוקן מיום 27.6.23 בעבירה של החזקת סמים שלא לצריכה עצמית, לפי סעיף 7(א)+(ג) רישא לפקודת הסמים המסוכנים [נוסח חדש], תשל"ג-1973 (להלן: פקודת הסמים), והופנה לקבלת חוות דעת הממונה על עבודות שירות.

הנאשם הורשע בהחזקת 800 גרם סם מסוג קנבוס, אשר נמצא במקומות שונים בביתו. הסם הוחזק שלא לצריכה עצמית. כך עולה מכמות סם, העולה פי כ-53 על הכמות המוגדרת כעבירה של החזקה לצריכה עצמית, מהימצאותן של שקיות חלוקה במקום, וכמובן מהודאתו של הנאשם בעבירה שיוחסה לו.
הנאשם הורשע לאחר שמיעת ראיות, בעבירה של סחר בסם מסוכן, בשל כך שביום 23.2.17 מכר לסוכן משטרתי סמוי 29.97 גרם קנבוס תמורת 88 ₪ לגרם.

בשעות הצהריים של אותו היום פנה הסוכן, במסגרת הפעלתו, אל הנאשם, וביקש לרכוש ממנו סמים. הנאשם הסכים, אך ביקש כי הסוכן יחזיר לו חוב כספי שמקורו בקשר פלילי בין השניים בעבר. השניים נפגשו והנאשם מכר לסוכן את הסמים תמורת כ- 2,700 ₪. באותו מעמד הסוכן אף שילם לנאשם סך של 1,500 ₪ לכיסוי חוב העבר, וסכום נוסף שגובהו אינו ברור. בסך הכל מסר הסוכן לנאשם במעמד העסקה 4,400 ₪. הנאשם הגיע למקום ביצוע העסקה ברכבו של אחר, דוד צבי, אשר הסיע אותו. חלקו של דוד צבי נדון בהכרעת הדין.
הנאשם 1 (להלן: "הנאשם") הורשע על יסוד הודאתו בעבירה של סחר בסמים בצוותא עם אחרים לפי סעיף 19+13א לפקודת הסמים המסוכנים [נוסח חדש], תשל"ג-1973 (להלן: "פקודת הסמים"), ביחד עם סעיף 29(א) לחוק העונשין, תשל"ז-1977 (להלן: "חוק העונשין").  
על פי המפורט בכתב האישום ביום 27.8.2019 בשעה 14:00 לערך בגינת לוינסקי בתל אביב (להלן: "הגינה"), סחר הנאשם בסם מסוכן מסוג FUB-AMB (להלן: "הסם המסוכן") בצוותא עם הנאשם 2 ועם מוחמד תמימי (להלן: "תמימי"). הנאשם פנה לשוטר שפעל באופן סמוי (להלן: "השוטר") אשר שאל אותו האם יש לו משהו לארגן והנאשם השיב לו: "כמה צריך האם 4?" והשוטר השיב 4.  
הנאשם והשוטר נכנסו לגינה וכשהתקרבו לפינה קרובה ביקש הנאשם מהשוטר להמתין וניגש לתמימי אשר אמר לשוטר "אני יעלה למעלה להביא לך 4 נכון?", טיפס על עץ סמוך לספסל שאליו מחובר גג, ועלה לגג שם שהה הנאשם 2 אשר מסר לתמימי שקית כתומה ובתוכה 4 שקיות שחורות עם הסם המסוכן, אותה נתן לשוטר. לאחר שמסר את השקית לידו אמר תמימי לשוטר "עזוב עזוב זה דשא" ולקח את השקית בחזרה כי חשד בשוטר. באותן נסיבות רץ הנאשם לשוטר ושאל אותו "מה קרה?" לאחר שהשוטר סיפר את שאירע, טיפס הנאשם לגג הספסל והביא לשוטר מהנאשם 2, שהיה על הגג, אותה שקית כתומה ובתוכה 4 שקיות עם הסם המסוכן. בתמורה מסר השוטר לנאשם שטר כסף בסך 200 ₪. במעשיו המתוארים סחר הנאשם בסם מסוכן בצוותא ללא היתר או רישיון מאת המנהל.
הנאשם הורשע, על יסוד הודאתו, בעובדות כתב אישום מתוקן במסגרת של הסדר טיעון, בביצוע עבירות של ייצור, הכנה והפקה, עבירה לפי סעיף 6 לפקודת הסמים המסוכנים [נוסח חדש], התשל"ג- 1973 (להלן: פקודת הסמים המסוכנים); החזקת סם מסוכן שלא לצריכה עצמית, עבירה לפי סעיף 7(א)+(ג) רישא לפקודת הסמים המסוכנים; החזקת חצרים לשם הכנת סם, עבירה לפי סעיף 9(א)+(ד) רישא לפקודת הסמים המסוכנים; החזקת כלים, עבירה לפי סעיף 10 רישא לפקודת הסמים המסוכנים.

ביום 1/7/18 שכר הנאשם דירה ברחוב שמעון רייך 9 בנהריה (להלן: הדירה) לתקופה שבין 1/7/18 ועד 1/7/19. ביום 1/7/19 ערך הנאשם חוזה שכירות נוסף לאותה דירה מתאריך 1/7/19 עד 1/7/20 עם אופציית שכירות ל- 12 חודשים נוספים.  
הנאשם החזיק בדירה לצורך גידול סם מסוכן מסוג קנבוס ללא היתר וללא רישיון, וזאת החל ממועד שאינו ידוע למאשימה, ועד ליום 25/11/19, מועד בו נערכה פשיטה של המשטרה על הדירה (להלן: התקופה). במהלך התקופה הנאשם שילם מעת לעת תשלומים שוטפים, ובין השאר שילם עבור חשמל, מים וארנונה.  
במהלך התקופה, במועדים שאינם ידועים במדויק למאשימה, צייד הנאשם את הדירה, ללא היתר וללא רישיון, בציוד ובכלים ששימשו לצורך גידול הסם המסוכן מסוג קנבוס, לרבות 64 אדניות לגידול שיחים, 3 מדי לחות, 2 מכלולי גד TITAN, 11 מאווררים, 4 מפוחים, 3 מסנני אוויר, 17 כוורות של תבניות תאורה עם מכלולי קירור, 4 חומרי דישון בבקבוקים, 2 מכלי גז, 2 מערכות גז ו- 3 מזגנים ניידים (להלן: הכלים).  
במהלך התקופה, הנאשם גידל בדירה כמויות גדולות של סם מסוכן מסוג קנבוס והחזיק בסם ובכלים שלא לשימוש עצמי, ללא היתר וללא רישיון.  
בתאריך 25/11/19 החזיק הנאשם בדירה 64 שתילים של סם מסוכן מסוג קנבוס, אותם גידל כאמור, במשקל נטו כולל של 67.95 ק"ג וכן החזיק 2.41 גרם חשיש. כל זאת, שלא לשימוש עצמי  ללא היתר וללא רישיון. במועד הנ"ל נערך חיפוש על פי צו על-ידי משטרת ישראל ונתפסו הסמים המסוכנים בדירה.  
במעשיו הנ"ל גידל הנאשם סם מסוכן מסוג קנבוס בכמות שאינה ידועה למאשימה אך אינה פחותה ממשקל של 67.95 ק"ג וכן החזיק שלא כדין את הסם הנ"ל במשקל של 67.95 ק"ג וכן סם מסוכן מסוג חשיש במשקל 2.41 גרם. כמו כן השתמש הנאשם בחצרים להכנת סם מסוכן ללא היתר ושלא לצריכה עצמית והחזיק כלים המשמשים להכנת ולגידול סם מסוכן שלא לצריכה עצמית, ללא היתר וללא רישיון מאת המנהל.
הנאשם הורשע על פי הודאתו בכתב אישום (מתוקן) המייחס לו החזקת 4,562 גר' קנביס, זאת, לאחר שגידל את הסם בתשע שורות בערוגות ביתו. יודגש, שעל פי כתב האישום (המתוקן), נועד הסם לצריכתו העצמית.
הנאשם הודה והורשע במסגרת הסדר טיעון בביצוע עבירת החזקת סם לצריכה עצמית, עבירה לפי סעיפים 7(א)(ג) סיפא לפקודת הסמים המסוכנים [נוסח חדש] התשל"ג – 1973 (להלן: "פקודת הסמים").

מכתב האישום המתוקן עולה כי ביום 13/01/15 בשעה 00:35 או בסמוך לכך, החזיק הנאשם בחניון בית הספר מקיף יא' באשדוד, בתוך כיס מכנסיו, 2 יחידות סם מסוכן מסוג קנאבוס במשקל כולל של כ-1.4 גרם.
הנאשמת הורשעה עפ"י הודאתה, במסגרת הסדר טיעון דיוני, בעבירה של החזקת סם שלא לצריכה עצמית לפי סעיף 7(א) + 7(ג) רישא לפקודת הסמים.

נטען, במסגרת כתב האישום כי ביום 24.5.18, החזיקה הנאשמת מתחת למיטתה שבדירתה ברמת גן, במזוודה אשר הכילה סם מסוכן מסוג קנביס במשקל כולל של 1.5 ק"ג, מחולק לקופסאות ול-180 יחידות, ללא היתר כדין.
הנאשמים 1 - 3 הורשעו בהתאם להודאתם, במסגרת הסדרי טיעון מיום 12.1.22, בעובדות כתבי האישום בעבירות כדלקמן:  
הנאשם 1 - קבלת דבר בתחבולה בצוותא חדא; סיוע לעונשין, עיסוק נש"פ ללא רישיון; סיוע לעונשין, אי רישום בעל שליטה בנש"פ.  
הנאשמת 2 - קבלת דבר בתחבולה בצוותא חדא.  
הנאשם 3 - קבלת דבר בתחבולה בצוותא חדא; עיסוק נש"פ ללא רישיון; אי רישום בעל שליטה בנש"פ; החזקת סכין והחזקה/ שימוש בסמים לצריכה עצמית.  
ביום 12.1.22 הגיעו הצדדים להסדר דיוני במסגרת ת"פ 365-11-21, לפיו הנאשם 3 יצרף את ת"פ 20288-04-21 ות"פ 14229-08-20 לתיק הנ"ל ויודה בשלושת כתבי האישום. בעניינו של נאשם 3 עתרו הצדדים במשותף להטלת עונשים מוסכמים כדלקמן: 9 חודשי מאסר לריצוי בעבודות שירות, 3 חודשי מאסר לריצוי בעבודות שירות בחופף לעונש העיקרי (בגין הרשעתו בת"פ 14229-08-20), מאסר על תנאי וקנס בסך 21,000 ₪.  
בנוסף, ביום 12.1.22 הגיעו הצדדים להסדר דיוני במסגרת ת"פ 14236-12-21, לפיו הנאשם 1 יודה ויורשע בעובדות כתב האישום. בעניינו של נאשם 1 עתרו הצדדים במשותף להטלת עונשים מוסכמים כדלקמן: 3 חודשי מאסר לריצוי בעבודות שירות, מאסר על תנאי וקנס בסך 20,000 ₪. כמו כן, בהתאם להסדר הטיעון הוסכם כי הנאשם 1 יודה בשם הנאשמת 2 (בהיותו בעליה), אשר תורשע ויושת עליה קנס בסך 2,000 ₪.

על פי עובדות כתבי האישום בת"פ 365-11-21 ובת"פ 14236-12-21, במהלך השנים 2017 – 2020 יזמו הנאשמים 1 ו-3 תכנית להקמת עסק לניכיון שיקים ומתן אשראי (להלן: "צ'יינג"). בתקופה הרלוונטית היה הנאשם 3 בעל עבר פלילי ולנאשמים 1 ו-3 היה יסוד סביר להניח, כי עברו הפלילי ימנע מהנאשם 3 לקבל רישיון כנותן שירותים פיננסיים, או לעבוד בתפקיד נושא משרה בציינג'.  
בתאריך 28.9.17 ייסד הנאשם 1 את הנאשמת 2 - חברת אמלירון בע"מ.  
כחלק מהתכנית המשותפת של הנאשמים 1 ו-3 לאפשר את פתיחת הצ'יינג', הושמט אזכורו של הנאשם 3 במסמכים שהוגשו לרשות שוק ההון לשם קבלת רישיון עבור הנאשמת 2.  
בתאריך 10.4.18 הגיש הנאשם 1, בתיאום עם הנאשם 3, בקשה לרישום נותן שירותי מטבע בשם הנאשמת 2 (להלן: "הבקשה לרישיון"). הבקשה הוגשה ללא אזכור שמו של הנאשם 3, זאת היות שהנאשמים 1 ו-3 ידעו כי הדבר ימנע את רישום הצ'יינג' כנותן שירותי מטבע.  
במסגרת הבקשה לרישיון הצהיר נאשם 1, כי הוא בעל השליטה בנאשמת 2 וכי הוא מנהל הצ'יינג'. הבקשה לא כללה התייחסות להיותו של נאשם 3 נושא משרה בצ'יינג'.  
על בסיס המצג הכוזב שהוצג בבקשה לרישיון אושרה הבקשה על ידי רשות שוק ההון וניתן לנאשמת 2 רישיון זמני למתן שירותים פיננסיים בתקופה שבין 2018 - 2020.  
בתקופה שבין אפריל 2018 עד 15.2.19 וכן החל מחודש אוקטובר 2019 ועד 15.6.20, פעלו הנאשמים 1 ו-3 בצוותא בצ'יינג' ועסקו במתן שירותים פיננסיים וניכיון שיקים בהיקף של מיליוני שקלים בשנה.  
במעשיהם קיבלו הנאשמים 1 -3 בתחבולה את הרישיון למתן שירותי מטבע. לאור המצג הכוזב התקבל במרמה רישיון נותן שירותי מטבע ותעודת רישום, מכוחה ניתנה לנתבעים 1 ו-3 האפשרות להפעיל צ'יינג' הנחזה להיות מורשה על פי דין.  
הנאשם 3 עסק במתן שירות פיננסי או במתן אשראי ללא רישיון ופעל יחד עם הנאשם 1 כנותן שירותים פיננסיים ללא היתר מתאים.  
הנאשם 1 סייע לנאשם 3 לעסוק במתן שירותים פיננסיים או במתן אשראי ללא רישיון ולפעול כנותן שירותים פיננסים ללא היתר מתאים.  
על פי עובדות כתב האישום בת"פ 14229-08-20, בתאריך 3.6.19, במהלך חיפוש שערך שוטר, נתפס הנאשם 3 מחזיק אגרופן בכיס מכנסיו.  
על פי עובדות כתב האישום בתיק בת"פ 20288-04-21, בתאריך 22.7.19 נתפס נאשם 3 מחזיק בחדרו סם מסוכן מסוג חשיש במשקל 0.2 גרם נטו.
הנאשם 2 (להלן-הנאשם) הורשע ביום 1.7.2014 על פי הודאתו בעובדות כתב אישום מתוקן (סומן באות א) כחלק מהסדר טיעון שלא כלל הסכמה לעניין העונש, בעבירות של סיוע ליבוא סם מסוכן, עבירה לפי סעיפים 13 ו- 19א' לפקודת הסמים המסוכנים [נוסח חדש], התשל"ג-1973 (להלן-פקודת הסמים המסוכנים) ביחד עם סעיף 31 לחוק העונשין התשל"ז-1977 (להלן-חוק העונשין) ובעבירה של ניסיון להחזקת סמים שלא לצריכה עצמית, עבירה לפי סעיפים 7(א) + 7(ג) רישא  לפקודת הסמים המסוכנים ביחד עם סעיפים 29 ו- 25 לחוק העונשין.  
כתב האישום הוגש במקור נגד שני נאשמים, נאשם 1 כפר בעובדות, הורשע לאחר שמיעת ראיות ועניינו נקבע לשמיעת טיעונים לעונש. לבקשת הצדדים החלטתי להפריד את הדיון בין שני הנאשמים ולגזור את עונשו של נאשם 2 בנפרד בטרם הסתיים הדיון בעניינו של נאשם 1, [כתב האישום המתוקן תוקן רק לגבי נאשם 2].  

על פי עובדות כתב האישום המתוקן בין הנאשם לבין נאשם 1-אלכסיי דנילוביץ (להלן- אלכסיי) ובינם ובין קונסטנטין טרסוב (להלן-קוסטה) קיימת הכרות מוקדמת, כמו כן קיימת היכרות מוקדמת בין הנאשם ואלכסיי לבין דוד קדם (להלן-קדם).  
במהלך המחצית השנייה של שנת 2013, קשרו אלכסיי וקוסטה לייבא לישראל שלא כדין סמים מסוכנים מסין לצורך מסחר והפקת רווח עסקי (להלן-הקשר). לשם קידום הקשר, במהלך המחצית השנייה של שנת 2013, יצר אלכסיי קשר עם ספק סיני, והזמין ממנו סם מסוכן מסוג JWH-210 בכמות של כ-100 גרם בתמורה לסכום של 650$. אלכסיי ביקש כי המשלוח יגיע לכתובתו של קדם ומסר פרטי טלפון נייד שרכש לצורך קבלת המשלוח (להלן-הטלפון המבצעי). ביום 2.12.2013 אלכסיי העביר לספק הסיני דרך בנק הדואר את הסכום של 650$.  
ביום 23.2.2014 הגיע לישראל סם מסוכן מסוג JWH-210 במשקל של 110 גרם, מוסלק בתוך פסלון של סנטה קלאוס, כשהוא מיועד להגיע לקדם. בבדיקה במכס נתגלה המשלוח והודעה נמסרה למשטרה.  
בתאריכים 26.2.2014 ו-27.2.2014 התקשרו שוטרים לטלפון המבצעי שהוחזק על ידי קדם, השוטרים הזדהו כשליחים של דואר ישראל ותיאמו עימו את מסירת המשלוח, השיחה עוררה את חשדם של אלכסיי, קוסטה וקדם (להלן-השותפים) שחששו כי המשלוח נתפס על ידי המשטרה ולכן החליטו לצרף את הנאשם.  
ביום 26.2.2014 פנו אלכסיי וקוסטה לנאשם, שתפו אותו בפרטי המשלוח והציעו לו לקבל את המשלוח. הנאשם הסכים לשתף פעולה עם אלכסיי, קוסטה וקדם, להתחזות לקדם ולקבל את המשלוח, בתמורה לחלקו של הנאשם שילמו לו 500 ₪.  
ביום 27.2.2014 קדם העביר לנאשם דרך קוסטה, את הטלפון המבצעי ואת תעודת החוגר שלו, במטרה שהנאשם יזדהה בפני השליח לקדם ויקבל לידיו את המשלוח. לאחר מכן העביר קוסטה לידי הנאשם 35 ₪ שישולמו כתשר לשליח. במעמד זה סוכם כי לאחר קבלת המשלוח, יעביר הנאשם את המשלוח לידי קדם, שימתין לו בפארק הסמוך לביתו.  
באותו יום סמוך אחרי השעה 15:00, הגיע שוטר שהתחזה לשליח דואר עם המשלוח, הוא פגש את הנאשם שהזדהה באמצעות תעודת החוגר כקדם וחתם על קבלת המשלוח. באותו שלב נעצר הנאשם ע"י השוטר.
בתאריך 02/04/24 הנאשם הורשע על פי הודאתו בעובדות כתב אישום מתוקן, בעבירה של החזקה בסמים שלא לצריכה עצמית – עבירה לפי סעיף 7(א)+7(ג) רישא לפקודת הסמים המסוכנים [נוסח חדש] התשל"ג-1973. בהתאם לעובדות כתב האישום המתוקן, החזיק הנאשם, בתאריך 31/10/21 בסמוכים לשעה 23:50, ברחוב הפלמ"ח 76, בבאר שבע, ברכב מסוג טויוטה טורקיה, ל.ז. 05586232 (להלן: "הרכב"), בתא המטען של הרכב, בסם מסוכן מסוג קנבוס במשקל 120 גרם נטו, שלא לצריכתו העצמית, וזאת ללא היתר כדין או רישיון מאת המנהל, הכל כאמור בכתב האישום המתוקן.
הנאשם הורשע על פי הודאתו במסגרת הסדר טיעון בכתב אישום מתוקן, המייחס לו עבירות של החזקת סם לצריכה עצמית, לפי סעיף 7(א) + 7(ג)סיפא לפקודת הסמים המסוכנים (נוסח חדש) תשל"ג – 1983. במסגרת ההסדר הוסכם כי הצדדים יעתרו במשותף לעונשים של מאסר מותנה, התחייבות ופסילה מותנית קצרה. בהתחשב בהודאת הנאשם, שיש בה משום קבלת אחריות וחיסכון בזמן שיפוטי; וכן בהתחשב בעובדה שלנאשם עבר פלילי שאינו מכביד ואשר התיישן זה מכבר, בשים לב לתיקונים המשמעותיים בכתב האישום, אני מוצאת לנכון לכבד את ההסדר, שהינו סביר בנסיבות העניין ומאזן נכונה בין האינטרס הציבורי לאינטרס האישי של הנאשם. אציין עוד כי מצאתי לאמץ את ההסדר גם בהתחשב בהוראות תיקון 113 לחוק העונשין, ובעובדה שההסכמה העונשית בין הצדדים, העומדת בבסיס ההסדר, נמצאת בגדרי מתחם הענישה ההולם את האירוע נושא כתב האישום המתוקן. אשר על כן, אני גוזרת על הנאשם את העונשים הבאים: מאסר מותנה למשך 3 חודשים, אשר יופעל אם תוך תקופה של שנתיים מהיום הנאשם יעבור עבירה בה הורשע. הנאשם יחתום על התחייבות כספית על סך 1,000 ₪ שלא לעבור עבירה של וזאת לתקופה של שנתיים מהיום. אם לא תיחתם ההתחייבות תוך 7 ימים, ייאסר הנאשם למשך 10 ימים. אני פוסלת את הנאשם מלקבל או מלהחזיק רישיון נהיגה למשך חודש, וזאת על תנאי שלא יעבור עבירה בה הורשע במשך 6 חודשים מהיום.
הנאשם הורשע על פי הודאתו בעבירות של איומים, לפי סעיף 192 לחוק העונשין, תקיפה סתם, לפי סעיף 379 לחוק העונשין, היזק לרכוש במזיד, לפי סעיף 452 לחוק העונשין, הפרת הוראה חוקית, לפי סעיף 287(א) לחוק העונשין, החזקת סמים לצריכה עצמית לפי סעיפים 7(א)+7(ג) סיפא לפקודת הסמים המסוכנים (נוסח חדש), תשל"ג – 1973, והחזקת סמים שלא לצריכה עצמית לפי סעיפים 7(א)+7(ג) רישא לפקודת הסמים.

על פי עובדות כתב האישום, ביום 10.12.2019, בבית הוריו, הקים הנאשם רעש בעקבותיו החל ויכוח בינו לבין אמו המתלוננת. בשל המתואר, האם ניתקה את חיבור האינטרנט מהטלפון הנייד של הנאשם. בנוסף, ניגש הנאשם לעבר אמו, בתנועה מאיימת, תוך שהתקרב אליה פיסית. אחיו של הנאשם, הבחין במעשיו וניגש אליו על מנת להרחיקו מהאם ובתגובה הנאשם היכה באגרופו בראשו של אחיו.

על פי עובדות כתב האישום, ביום 28.6.2018, איים הנאשם על אמו המתלוננת, בכך שאמר לה כי אם לא תעביר לידיו את מלא הקצבה שקיבלה מביטוח לאומי, הוא יגרום נזק לרכבה.

על פי עובדות כתב האישום, ביום 3.12.2018 ניתנה החלטה במסגרת ה"ט 67629-11-18, לפיה, בין היתר, נאסר על הנאשם למשך שלושה חודשים להיכנס לדירת אמו או להימצא בסביבתה. ביום 13.12.2018, בביתה של אמו, התגלע ויכוח בין השניים בעקבות בקשתו של הנאשם לקבל לידיו את קצבת הביטוח הלאומי שלו. המתלוננת סירבה לתת את הכספים תחת התחושה כי הנאשם רוכש סמים בכספים אלה. בתגובה לסירובה של המתלוננת, זרק הנאשם סיר מרק שהיה על כירת הגז וכן בעט בוויטרינה בבית וניפץ אותה.

על פי עובדות כתב האישום, ביום 22.3.2019, התגלע ויכוח בין הנאשם לבין אמו, על רקע העובדה כי חשד בה שהיא החביאה את הסמים אשר היו ברשותו. במהלך הוויכוח התקשרה אמו של הנאשם למשטרה. עובר לאירוע זה, החזיק הנאשם בביתו, כמות של גראס, שאינה ידועה במדויק למאשימה.

על פי עובדות כתב האישום, ביום 11.1.2018 החזיק הנאשם ב-15.72 גרם נטו קנאבוס. באותן נסיבות, שהה הנאשם בתא שירותים והקליט סרטון לתוכנה המשמשת פלטפורמה למסחר בסמים – טלגראס. כשיצא מהתא, נתפס על ידי שוטר.
הנאשם הורשע על פי הודאתו בעבירות ובעובדות המנויות בכתב האישום המתוקן כפי שיפורט להלן: על-פי האישום הראשון, ביום 28.4.2019 בשעת ערב מאוחרת, יצר Нנאשם קשר טלפוני עם אדם בהקשר למכירת סמים מסוג קנבוס. הנאשם הגיעו סמוך לביתו של הקונה בירושלים, ברכבו מסוג הונדה, מ"ר 31-034-78 (להלן – הרכב), ומסר לקונה 30 גרם קנבוס תמורתם קיבל הנאשם 500 ₪. באותו מועד, נתפס הנאשם ובחיפוש ברכבו מצאה המשטרה 489.21 גרם קנבוס נטו וכן כסף מזומן בסכום של 4,640 ₪ ומכשירים אלקטרוניים. בהמשך, ביום 1.5.2019, נערך חיפוש בביתו של הנאשם במזכרת בתיה, שם נמצא בחדרו סם מסוג קנבוס במשקל 45.32 גרם נטו. בגין אישום זה הואשם הנאשם והורשע בעבירות של סחר בסם מסוכן, לפי סעיפים 13 ו-19א לפקודת הסמים המסוכנים [נוסח חדש], התשל"ג-1973, ובשתי עבירות של החזקת סם שלא לצריכה עצמית, לפי סעיפים 7(א) ו-(ג) רישא לפקודה. על-פי האישום השני, במהלך חודש אפריל 2019, תיווך הנאשם עסקת סמים לאשה באשדוד באמצעות יישומון הווטסאפ, כשמדובר ב-20 גרם קנבוס תמורת 200 ₪. בגין כך הורשע הנאשם בעבירת תיווך לעסקה בסם, לפי סעיף 14 לפקודה.
הנאשם הורשע על פי הודאתו, בעובדות כתב אישום מתוקן, בביצוע עבירות של גידול, ייצור, הכנת סמים מסוכנים, עבירה לפי סעיף 6 לפקודת הסמים המסוכנים [נוסח חדש] תשל"ג-1973, והחזקת כלים להכנת סם שלא לצריכה עצמית, עבירה לפי סעיף 10 רישא לפקודת הסמים המסוכנים.  
ביום 31.5.21 בשעה 14:00 או בסמוך לכך, החזיק הנאשם במגירה בחדר השינה שלו בבית, שתי שקיות ובהן סם מסוכן מסוג קנבוס, באחת משקל של 34.52 גרם נטו, ובשנייה במשקל של 4.31 גרם נטו. כן החזיק שקית ובה סם מסוכן מסוג חשיש במשקל 1.16 גרם נטו.  
באותן הנסיבות החזיק הנאשם בעליית הגג של הבית מעבדת גידול סמים ובה גידל 15 שתילים של סם מסוכן מסוג קנבוס במשקל של 2.16 ק"ג נטו ושקית ובה תפזורת של סם מסוכן מסוג קנבוס במשקל של 118.28 גרם נטו.  
עוד, החזיק הנאשם בעליית הגג של הבית ציוד רב לייצור סם מסוכן: שני מאווררים, נורות חימום, צינורות אוורור, בקבוקים ובהם חומרי הדברה ואדניות.  
לחובת הנאשם 7 הרשעות קודמות בעבירות סמים ואלימות, כשהאחרונה משנת 2012.
הנאשם, נתין זר מוויאטנם, הודה במסגרת הסדר דיוני, שבתאריך 21.05.19 החזיק בתוך תיק שנשא, סם מסוכן מסוג מתאמפטמין במשקל של 140 גרם, מחולק וארוז בתוך שקיות וכפפת גומי, ומשקל אלקטרוני. והודה, שהוא שוהה בישראל שלא כדין מאז 3.9.16.  
על יסוד הודאת הנאשם כאמור, הוא הורשע בעבירות של החזקת סם מסוכן שלא לצריכה עצמית, לפי סעיף 7 (א) ו- (ג) רישא בפקודת הסמים המסוכנים [נוסח חדש] התשל"ג-1973; החזקת כלים, לפי סעיף 10 בפקודת הסמים; ושהייה בישראל שלא כחוק, לפי סעיף 12(1) לחוק הכניסה לישראל, התשי"ב-1952.  
ההסדר בין הצדדים לא כלל הסכמה לעניין העונש.

בתאריך 21.05.19 החזיק הנאשם בתוך תיק שנשא, סם מסוכן מסוג מתאמפטמין במשקל של 140 גרם, מחולק וארוז בתוך שקיות וכפפת גומי, וכן משקל אלקטרוני. כמו כן, הודה הנאשם כי שוהה בישראל שלא כדין מאז 3.9.16.
הנאשם, יליד 1973, הורשע על פי הודאתו בעבירות של הפרעה לשוטר במילוי תפקידו, נהיגה בפסילה, נהיגה ללא ביטוח, נהיגה בחוסר זהירות ובקלות ראש, על פי העובדות המיוחסות לו בכתב האישום. הצדדים הגיעו להסדר לפיו נתבקשתי להטיל על הנאשם קנס כספי בסך 5,000 ₪, להורות על הארכת העונש המותנה ולהטיל על הנאשם לבצע עבודות של"צ בהיקף של 300 שעות.

הארוע ארע ביום 25.10.10.  
לחתובת הנאשם רשומות 11 הרשעות קודמות, בגין עבירות שונות, לרבות עבירות על פקודת הסמים המסוכנים, עבירות של רכוש כלפי כלי רכב, גניבת רכב, זיוף סימני זיהוי של רכב, פירוק חלקים מרכב. כמו כן לחובתו רשומות עבירות של איומים, הטרדה באמצעות מתקן בזק, הפרת צו שנועד להגן על חיי אדם, הפרעה לשוטר במילוי תפקידו, הפרת הוראה חוקית.  
לנאשמו מאסר מותנה, למשך 6 חודשים, מתיק פלילי 3654/05, בגין עבירה לפי סעיף 275 לחוק העונשין, מאסר זה הינו בר הפעלה.  
לטענת גורמי שירות המבחן, הנאשם יוכל לבצע עבודות של"צ באולם הספורט אבני החושן בראשל"צ בעבודות אחזקה וסיוע בפעילות הנכים המתעמלים במקום.  
הנאשם לקח אחריות והביע חרטה. מגיליון ההרשעות הקודמות עולה כי העבירה האחרונה שבוצעה לפני הפרש הזמן של עבירות אלה היא משנת 2006.
הנאשם הורשע על פי הודאתו במסגרת הסדר טיעון בכתב אישום מתוקן המייחס לו עבירת סיוע לסחר בסם מסוכן.

בהתאם לעובדות כתב האישום המתוקן, ביום 6.11.16, סייע הנאשם לאחר לבצע עסקת סם עם סוכן שהופעל על ידי המשטרה. במסגרת העסקה מכר האחר סם מסוג קוקאין במשקל 0.5956 גרם בתמורה ל- 400 ₪.
הנאשם הודה בעבירות המיוחסות לו בכתב האישום אשר תוקן במסגרת הסדר טיעון, והורשע בעבירות רבות של סחר בסמים מסוכנים, החזקת סמים מסוכנים שלא לצריכה עצמית והחזקת כלים להכנת סם שלא לצריכה עצמית לפי סעיפים 19+13א, 7(א)+7(ג) רישא ו- 10 רישא לפקודת הסמים המסוכנים [נוסח חדש] תשל"ג-1973 (להלן: "פקודת הסמים המסוכנים"). בכתב האישום המתוקן חמישה אישומים.

וקנין מכר את הסמים לשוטר ניר ברנע תמורת 5,000 ₪. כתב האישום המתוקן מציין כי הנאשם לא ידע כי בכוונת ווקנין למכור לברנע את הסמים ובסופו של יום, הנאשם לא קיבל את הכסף תמורת הסמים. כאשר נעצרו הנאשם ווקנין, מצא כוח השיטור ברכבו של הנאשם 44.19 גרם סם מסוג קנבוס בשתי צנצנות וכן סם מסוג METHYLMETHCATHINONE במשקל 1.18 גרם. עוד נתפסו אצל הנאשם משקל אלקטרוני ושקיות חלוקה.

על פי האישום השני, שנה עובר להגשת כתב האישום, במספר הזדמנויות שונות, מכר הנאשם לוקנין כמויות שונות של סם מסוכן מסוג קנבוס במחיר של 100 ₪ לגרם.

האישום החמישי מתאר כי במהלך חצי השנה עובר להגשת כתב האישום, בכיכר החתולות בירושלים, במספר הזדמנויות שונות, מכר הנאשם לדניאל ברג סם מסוג קנבוס, תמורת 100 ₪ לגרם.

האישום השישי מתאר כי במספר הזדמנויות שונות במהלך השנה וחצי עובר להגשת כתב האישום, מכר הנאשם לעמרי לוי סם מסוג קנבוס, אחת לשבועיים ולעיתים באופן תכוף יותר, כמות הנעה בין 5-15 גרם קנבוס בסכום של 100 ₪ לגרם, בכל פעם.

אישום שביעי מתאר כי שנתיים עובר להגשת כתב האישום, מכר הנאשם ללי ברקוביץ בין 5-30 גרם קנבוס, אחת לשבוע, בסכום של 110 ₪ גרם בכל פעם.

הסדר הטיעון לא כלל הסכמה לעניין העונש ועמדת המאשימה היא למאסר ממושך בפועל.
הנאשם הודה במסגרת הסדר טיעון בכתב אישום מתוקן, המייחס לו עבירה של החזקת סם לצריכה עצמית לפי סעיף 7(א)+(ג) סיפא לפקודת הסמים המסוכנים [נוסח חדש] תשל"ג- 1973.  
במסגרת ההסדר הוסכם כי הצדדים יעתרו במשותף לכך שהנאשם לא יורשע, ויוטל עליו עונש של התחייבות להימנע מביצוע עבירה.
הנאשם הודה והורשע במסגרת הסדר טיעון בעובדות כתב אישום מתוקן, בעבירה של החזקת סם לצריכה עצמית – עבירה לפי סעיף 7 לפקודת הסמים המסוכנים [נוסח חדש], התשל"ג 1973 (ריבוי עבירות) וכן בעבירה של סכנה לילדים – עבירה לפי סעיף 340 לחוק העונשין, התשל"ז 1977.  
הוסכם על הצדדים כי הנאשם יודה ויורשע בעובדות כתב האישום המתוקן, יופנה אל שירות המבחן על מנת שיערך תסקיר בעניינו.  
לאחר קבלת תסקיר שירות המבחן, הוסכם על ידי הצדדים כי ייגזר על הנאשם עונש בדמות של"צ, כאשר הצדדים חלוקים באשר להיקף השעות שיוטלו עליו.  

בהתאם לעובדות כתב האישום המתוקן, הנאשם מתגורר עם אשתו ושני ילדיו הקטינים, קטין יליד 6/8/13 (להלן: "הקטין") וקטינה ילידת 29/05/15, בדירה בראשון לציון, ובחזקתו של הנאשם רכב.  
החל ממועד שאינו בידיעת המאשימה ועד ליום 14/9/18, החזיק הנאשם ברכב מספר חתיכות של חטיף "במבה", המכיל סם מסוכן מסוג LSD. באותו המועד, בשעות הבוקר, הסיע הנאשם את הקטין ברכב.  
כתוצאה מכך, סבל הקטין מהתקף פסיכוטי, אושפז במחלקת טיפול נמרץ למשך מספר ימים, כשהוא מורדם ומונשם בשלב הראשון, ולאחר מכן הועבר למחלקת ילדים.  
בנוסף, החל ממועד שאינו בידיעת המאשימה, ועד ליום 14/09/18, החזיק הנאשם ברכב ובדירה חומר המכיל סם מסוג MDMA במשקל כולל של 1,3365 גרם נטו.
הנאשם 2 (להלן: "הנאשם") הורשע בהתאם להודאתו בעובדות כתב האישום המתוקן בעבירות כדלקמן: ייבוא סם מסוכן, לפי סעיף 13 ביחד עם סעיף 19א לפקודת הסמים המסוכנים [נוסח חדש], תשל"ג-1973. קשר לפשע, לפי סעיף 499(א)(1) בחוק העונשין, תשל"ז- 1977 (להלן: "החוק").

על-פי המתואר בעובדות כתב האישום המתוקן, הנאשם והנאשמת 1 (להלן: "הנאשמת") הם בני זוג המתגוררים יחדיו בדירה בנתניה. הנאשמים קשרו קשר לייבא לארץ סם מסוכן, והנאשם עמד בעניין זה בקשר עם אנשים נוספים. במסגרת הקשר ולנוכח חששו של הנאשם שהוא יעורר חשד בביקורת הגבולות, הציע לנאשמת לשמש בלדרית ולייבא לארץ את הסם, בתמורה לכך שיקבלו סך של 100,000 ₪. במטרה לשוות לנסיעה לחו"ל אופי כשר, פנתה הנאשמת לחברתה והציעה לה לטוס איתה לחו"ל תוך שהציגה לה מצג שווא שמדובר בנסיעת מתנה שקיבלה ממעסיקה. בימים הסמוכים ליום 13.12.17 פנה הנאשם לסוכן נסיעות ורכש שלושה כרטיסי טיסה – לנאשמת ולחברתה כרטיס הלוך ושוב לבודפשט, ולעצמו כרטיס טיסה לכיוון אחד לאמסטרדם. הנאשם והנאשמת קבעו שהתקשורת ביניהם תהייה באמצעות יישומוןSignal  המקשה על איתור המתקשרים ומגן על תוכן השיחות שמתבצעות באמצעותו. ביום 13.12.17 הנאשמת וחברתה טסו לבודפשט שם התגוררו בדירה שפרטיה נמסרו להן על ידי הנאשם. במקביל הנאשם טס באותו היום לאמסטרדם, שם קיבל פרטיה של דירת מגורים ובה המתינה עבורו מזוודה בעלת תחתית כפולה ובה 4.893 ק"ג סם מסוג קוקאין. ביום 15.12.17 נסע הנאשם ברכבת לבלגיה ומשם טס לבודפשט. עם נחיתתו בבודפשט יצר קשר עם הנאשמת באמצעות היישומון והשניים נפגשו, שם מסר הנאשם לנאשמת את המזוודה והיא מסרה לידו את מזוודת הנוסעים שלה. ביום 16.12.17 הגיעה הנאשמת לשדה התעופה בבודפשט, שם נדרשה לשלם על המשקל העודף של המזוודה. הנאשמת פנתה לנאשם באמצעות היישומון והוא התייצב בשדה התעופה ומסר לה 100 אירו לשם תשלום עבור המשקל העודף של המזוודה. עם הנחיתה בישראל, הנאשמת שגתה ואספה מזוודה אחרת שאינה המזוודה בה הוטמן הסם. המזוודה ובה הסם נאספה על-ידי משפחה אחרת שהגיעה לישראל. מיד לאחר שנתגלתה הטעות, שבה הנאשמת לשדה התעופה, החזירה את המזוודה השגויה ומסרה את פרטיה למחלקת אבדות ומציאות וביקשה לקבל לידיה את מזוודתה. הנאשמת עדכנה את הנאשם בדבר הטעות והוא לחץ עליה לפעול לאיתור המזוודה ולקבלה לידיה. הנאשם התקשר לסוכן הנסיעות ורכש כרטיס טיסה לישראל. משהנאשמת לא ענתה לשיחותיו, הנאשם יצר קשר עם חברתה וביקש ממנה לנסוע לביתם כדי לברר את מצבה של הנאשמת. ביום 17.12.17 המשפחה האחרת החזירה את המזוודה שבה הסם לשדה התעופה, שם עברה המזוודה שיקוף והתגלה שהמזוודה מכילה סם מסוג קוקאין. ביום 18.12.17 המשטרה מסרה את המזוודה לידי הנאשמת, והנאשמת עדכנה את הנאשם שהמזוודה בידיה והוא הורה לה לשקול את המזוודה ולקחת אותה לביתם. באותו ערב ערכה המשטרה חיפוש בביתם של הנאשמים ונמצאו שם המזוודה ובה הסם. הנאשם עצם את עיניו לגבי סוג הסם וכמותו.  
הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן, ללא הסכמה לעונש. לשם השלמת התמונה יובהר כי נערך אף הסדר טיעון בנוגע לנאשמת, ולאחר קבלת תסקיר שירות המבחן בעניינה, הודיעו הצדדים כי יעתרו במשותף לעונש של 6 חודשי מאסר שיכול וירוצו בעבודות שירות, לצד עונשים נלווים.
הנאשם הורשע על פי הודאתו במסגרת הסדר טיעון, בעובדות כתב אישום מתוקן, בייצור סמים בניגוד לסעיף 6 בפקודת הסמים המסוכנים [נוסח חדש], תשל"ג 1973 ובהחזקת סם שלא לצריכה עצמית, בניגוד לסעיף 7(א) ביחד עם 7(ג) רישא בפקודת הסמים.  

מעובדות כתב האישום המתוקן עולה כי החל מחודש מאי 2017, או בסמוך לכך, שכר הנאשם שתי יחידות ומחסן צמודים לבית קרקע בישוב ברקן (להלן: "החדרים"), תמורת תשלום חודשי.  
במועד לא ידוע הקים הנאשם בחדרים מעבדה לגידול קנאבוס. הוא צייד את המעבדה בציוד השקייה ותאורה, מדחום, שעון שבת, ומכלי פלסטיק לגידול עציצים.  
עד ליום 20.11.18 הפיק הנאשם במעבדה סם מסוג קנאבוס, ובמועד זה נתפסו במעבדה 420 מכלים ובהם קנאבוס במשקל נטו של 37.95 ק"ג.  
במסגרת ההסדר אליו הגיעו הצדדים, לא גובשה הסכמה עונשית, והצדדים הסכימו על הפנייתו של הנאשם לעריכת תסקיר שרות המבחן בעניינו.
הנאשם הורשע, על פי הודאתו, במסגרת הסדר טיעון, בעבירה של גידול, ייצור, הכנת סמים מסוכנים לפי סעיף 6 לפקודת הסמים המסוכנים [נוסח חדש], התשל"ג – 1973 (להלן: "פקודת הסמים המסוכנים") ובעבירה של החזקה/שימוש בסמים שלא לצריכה עצמית לפי סעיף 7 (א)+ (ג) רישא לפקודת הסמים המסוכנים.

על פי עובדות כתב האישום, ביום 12.8.15 שכר הנאשם יחידת דיור בבניין בראשון לציון בשטח של 67 מ"ר (להלן: "המחסן"), והתגורר בדירה בקריית אונו (להלן: "הדירה").

ביום 24.5.17 בוצע חיפוש במחסן על פי צו שניתן על-ידי בית המשפט. בחיפוש נמצא כי הנאשם החזיק מעבדה לגידול סם מסוכן מסוג קנאבוס, שכללה 18 גופי תאורה, 17 שנאים, ונטה, גלונים של חומרי דישון, מזמרות, מכשירים לנטרול ריחות, וכן 113 שתילים במשקל כולל של 4.5 ק"ג של סם מסוכן מסוג קנאבוס.  
כמו כן, הנאשם החזיק בתיקו האישי סכום של 800 ₪ במזומן וכן קופסא לבנה של "אקמול" ובה סם מסוכן מסוג קנאבוס במשקל כולל של 0.94 גרם.  
במועד האמור, החזיק הנאשם בדירה, בחצר המחסן סמוך למטבח, ארגז ובו סם מסוכן מסוג קנאבוס במשקל כולל של 92.5 גרם וכן החזיק בכספת הצמודה לרצפה בחדרו סך כולל של 8,700 ₪.
הנאשם הורשע, על פי הודאתו שניתנה במסגרת הסדר טיעון, ב-4 עבירות של סחר בסם מסוכן, לפי סעיף 13 + סעיף 19א לפקודת הסמים המסוכנים (נוסח חדש) תשל"ג - 1973, בעבירה אחת של הדחת קטין לסמים מסוכנים, לפי סעיף 21(א) לפקודה האמורה, ובעבירה אחת של החזקת כלים להכנת סם שלא לצריכה עצמית, לפי סעיף 10 רישא לפקודה הנ"ל.

על פי עובדות כתב האישום המתוקן, בתמצית, בין חודש נובמבר 2014 לחודש אפריל 2015 מכר הנאשם, במספר הזדמנויות, סמים מסוג גראס וחשיש לרוכשים שונים. כמות הסמים שמכר הנאשם אינה ידועה, למעט באירוע אחד בו מכר הנאשם חשיש במשקל של 1.05 גרם. גם התמורה ששולמה לנאשם אינה ידועה, אלא בחלק מהמקרים. באירועים אלה מדובר בסכומים של בין 100 ₪ לבין 200 ₪. בחלק מהמקרים מכר הנאשם את הסם לקטין, שגילו לא צוין.
בנוסף, ביום 13/5/2015 החזיק הנאשם בביתו "באנג", מקססת ומשקל דיגיטלי, שהינם כלים להכנת סם או לצריכתו.
ב-7.9.2014 הודו שני הנאשמים בעובדות כתב-אישום מתוקן בעניינם, והורשעו בעבירות לפי פקודת הסמים המסוכנים [נוסח חדש], התשל"ג-1973 (להלן: פקודת הסמים או: הפקודה).

(אין פירוט עובדתי נוסף בטקסט שנמסר)
על סמך הודאתו של הנאשם, אני מרשיע אותו בעבירות המיוחסות לו בכתב האישום.  
ניתנה והודעה היום ג' ניסן תשע"ה, 23/03/2015 במעמד הנוכחים.  
הצדדים הגיעו להסדר טיעון ביחס לכל רכיבי הענישה, ובית המשפט אינו נדרש לדון במתחם הענישה.  
הנאשם הודה בהזדמנות הראשונה, חסך מזמנו של הציבור וראוי הוא להקלה.  
לאחר ששמעתי את טיעוני ב"כ המאשימה ואת טיעוני הנאשם, ובהתחשב בנסיבות, אני גוזר על הנאשם את העונשים הבאים:  
מאסר על תנאי לתקופה של 4 חודשים והתנאי הוא כי במשך  3 שנים החל מהיום לא יעבור אחת מן העבירות בהן הורשע ויורשע בגינה בתקופת התנאי או לאחריה.  
קנס בסך  2,000 ש"ח או  20 ימי מאסר תמורתו. הקנס ישולם  ב -  5 שיעורים חודשיים שווים ורצופים, תשלום  ראשון עד יום 1.6.15 ובכל 1 לחודש  ועד התשלום המלא בפועל.  
פסילה מלקבל או להחזיק רישיון נהיגה למשך 6 חודשים ואולם הנאשם לא יישא בעונש זה אלא אם יעבור בתוך תקופה של 3 שנים מהיום עבירה לפי פקודת הסמים המסוכנים.  
זכות ערעור תוך 45 יום מהיום בבית משפט המחוזי בנצרת.
הנאשם הורשע על פי הודאתו בעבירות של קשירת קשר לביצוע פשע לפי סעיף 499(א)(1) לחוק העונשין התשל"ז–1977 וכן החזקת סם מסוכן שלא לצריכה עצמית לפי סעיף 7(א) ו-7(ג) רישא לפקודת הסמים המסוכנים [נוסח חדש] התשל"ג–1973. זאת במסגרת חמישה אישומים שונים, וכן בעבירה של עסקה אחרת בסם מסוכן בצוותא חדא לפי סעיפים 13 ו-19א לפקודת הסמים המסוכנים וסעיף 29 לחוק העונשין.

על פי עובדות האישום הראשון, ביום 3.11.13 התקשר הנאשם למוחמד וביקש לרכוש ממנו שתי פלטות של סם מסוכן מסוג חשיש. בשלב מאוחר יותר באותו יום, התקשר הנאשם שוב למוחמד והודיע לו כי הוא עושה דרכו אליו. מוחמד וידא את כמות הסם המסוכן אותו מבקש הנאשם לרכוש והנאשם השיב כי הוא אכן מעוניין לרכוש שתי פלטות. השניים נפגשו ומוחמד מכר לנאשם את שתי הפלטות. ביום 4.11.13 התקשר מוחמד לעלי ועדכן אותו לגבי עסקת הסמים שארעה עם הנאשם.

על פי עובדות האישום השני, ביום 8.11.13 התקשר הנאשם למוחמד וביקש לרכוש ממנו שתי פלטות של סם מסוכן מסוג חשיש. בהמשך, השניים נפגשו ומוחמד מכר לנאשם את שתי הפלטות. ביום 9.11.13 התקשר מוחמד לעלי ודיווח לו כי נפגש עם הנאשם ומכר לו שתי פלטות וכי הנאשם שילם לו סך של 2,300 ₪ בגין חוב קודם ונותר לו חוב של 1,500 ₪. באותן נסיבות, הנחה עלי את מוחמד לרשום את גובה החוב של הנאשם בסך של 9,500 ₪ אשר כולל את העסקה הנוכחית.

על פי עובדות האישום השלישי, ביום 15.11.13 התקשר הנאשם אל מוחמד וסיכם עימו שמוחמד ימכור לו שתי פלטות של סם מסוכן מסוג חשיש. ואכן, בהמשך היום מכר מוחמד לנאשם שתי פלטות בתמורה לסך של 7,000 ₪. בשלב מאוחר יותר, מוחמד עדכן את עלי לגבי המכירה.

על פי עובדות האישום הרביעי, ביום 19.11.13 התקשר הנאשם אל מוחמד וביקש לרכוש ממנו שלוש פלטות סם מסוכן מסוג חשיש. במהלך השיחה, שוחחו השניים על החוב שקיים לנאשם אצל מוחמד וכן ביקש הנאשם ממוחמד הנחה במחיר. בסופו של דבר, הנאשם קנה פלטה אחת ממוחמד, כאשר עלי מנחה את מוחמד שבעבור הפלטה יש לגבות מהנאשם סך של 3,700 ₪.

על פי עובדות האישום החמישי, ביום 8.12.13 התקשר הנאשם למוחמד ובמהלך השיחה סיכמו השניים כי יפגשו לצורך העברת כספי חוב קודם של הנאשם למוחמד בסך 10,000 ₪. הנאשם ביקש לרכוש בין 2 ל-3 פלטות של סם מסוכן מסוג חשיש. כמו כן, תיאמו מועד למפגש לצורך אספקת הפלטות לנאשם.
הנאשם הורשע על יסוד הודאתו בעבירות של החזקת סם לצריכה עצמית לפי סעיפים 7(א)+7(ג) סיפא לפקודת הסמים המסוכנים [נוסח חדש], התשל"ג-1973 (להלן: "הפקודה"); ונהיגה תחת השפעת סמים לפי סעיף 62(3) לפקודת התעבורה [נ"ח] תשכ"א 1961.

כפי שנטען בכתב האישום המתוקן, ביום 18.03.2020 סמוך לשעה 20:21, נהג הנאשם ברכבו מסוג 'הונדה', מ.ר 09452059 (להלן: "הרכב") בכביש 40 סמוך לבית קמה כשהוא נתון תחת השפעת סמים מסוכנים מסוג קוקאין וקנבוס.
עוד נטען כי באותן נסיבות החזיק הנאשם ברכב בסם מסוג קוקאין במשקל של 0.1 גר' נטו לצריכתו העצמית בלא היתר או רישיון כדין.
הנאשם שלפניי הודה והורשע בביצוע עבירות המפורטות בשני כתבי אישום, במסגרת שני תיקים, כפי שיפורט להלן, וזאת מבלי שהצדדים הגיעו להסכמה עונשית:  
ת"פ 27340-04-18 (להלן - תיק הסמים) – מעובדות כתב האישום עולה, כי הנאשם החזיק בביתו בירושלים סם מסוג קוקאין במשקל 19.96 גרם נטו, שלא לצריכתו העצמית, ועל-כן הודה והורשע בביצוע עבירה של החזקת סם שלא לצריכה עצמית, לפי סעיפים 7(א)+(ג) רישא לפקודת הסמים המסוכנים.  
ת"פ 65985-03-17 (להלן – תיק המסים) – מעובדות כתב האישום עולה, כי הנאשם נרשם כקבלן ביצוע במע"מ ביום 1.5.2012. בין מרץ 2014 לאוגוסט 2015, הוציא הנאשם חשבוניות כשסכום המע"מ המצטבר בהן עומד על 195,290 ₪, ולמרות זאת, לא דיווח על כך לרשויות מע"מ ולא שילם את שיעור המע"מ במועד. בגין כך הודה והורשע הנאשם בביצוע 7 עבירות של אי-תשלום מס במועד בגין חשבונית שהוצאה, לפי סעיף 114(א)(14) לחוק מס ערך מוסף, התשל"ו-1975 (להלן – חוק מע"מ).  
במסגרת תיק המסים, הורשע הנאשם כבר ביום 4.12.2017, אלא שבמהלך חודש מאי 2018, צורף התיק לפניי במסגרת תיק הסמים, והנאשם הורשע בגין מכלול התיקים בחודש יוני 2018.  
יצוין, כי במסגרת תיק הסמים, היה הנאשם נתון במעצר ממש בין התאריכים 26.3.2018 – 8.5.2018, כאשר שוחרר לתנאי מעצר בית מלא והטלת צו פיקוח מעצרים, במסגרתו טופל הנאשם ע"י שירות המבחן והגורמים הטיפוליים. בחודש ספטמבר 2018 הקלתי בתנאים ואפשרתי לנאשם לצאת לעבודה. ביום 23.1.2019 הקלתי שוב בתנאי השחרור של הנאשם, ולמעשה, הוא נותר במעצר בית מפוקח בשעות הערב והלילה בלבד.
הנאשם הורשע בשלשה אשומים כמפורט:
אישום ראשון- ביום 10.6.14 בשעה 16:30 לערך התקשר אליו השוטר סרגי גוטליב (להלן:"השוטר") לצורך ביום עסקת סמים, וביקש לרכוש ממנו חשיש או נייס גיא . הנאשם השיב כי אין לו חשיש אך יש לו נייס גאי בשקית תמורת 50 ₪, ובהתאם נדברו להיפגש ליד מאפיית משי בשדרות. משנפגשו, סחר הנאשם בחומר מסוכן, בכך שמכר לשוטר תמורת 100 ₪  שתי שקיות שהכילו חומר מסוכן, מסוג AB-CHMINACA  שהיה אסור להפצה.
בשעה 19:00 נפגשו והנאשם מכר לשוטר תמורת תשלום של 100 ₪ שתי שקיות חומר מסוכן מסוג CHMINACA  AB-.
אישום שלישי- בחיפוש שנערך לאחר האישום המועד לעיל בביתו נמצא הנאשם מחזיק שלא כדין 30 שקיות חומר מסכן מסוג CHMINACA  - AB לשם הפצתו בניגוד לחוק-
שלוש עבירות של מכירת והפצת חומר אסור בניגוד לסעיף 7(א)(1) לחוק המאבק בתופעת השימוש בחומרים מסכנים תשע"ג-2013.

ביום 10.6.14 בשעה 16:30 לערך התקשר אליו השוטר סרגי גוטליב לצורך ביום עסקת סמים, וביקש לרכוש ממנו חשיש או נייס גיא. הנאשם השיב כי אין לו חשיש אך יש לו נייס גאי בשקית תמורת 50 ₪, ובהתאם נדברו להיפגש ליד מאפיית משי בשדרות. משנפגשו, סחר הנאשם בחומר מסוכן, בכך שמכר לשוטר תמורת 100 ₪ שתי שקיות שהכילו חומר מסוכן מסוג AB-CHMINACA שהיה אסור להפצה. בשעה 19:00 נפגשו והנאשם מכר לשוטר תמורת תשלום של 100 ₪ שתי שקיות חומר מסוכן מסוג CHMINACA AB-. בחיפוש שנערך לאחר האישום המועד לעיל בביתו נמצא הנאשם מחזיק שלא כדין 30 שקיות חומר מסכן מסוג CHMINACA - AB לשם הפצתו בניגוד לחוק.
נגד הנאשם הוגש כתב אישום המייחס לו עבירה של החזקת סם לצריכה עצמית לפי סעיף 7(א) יחד עם סעיף 7(ג) לפקודת הסמים המסוכנים [נוסח חדש], התשל"ג – 1973 (להלן – "פקודת הסמים המסוכנים").

לפי שיוחס לנאשם בכתב האישום, ביום 23.4.2012, סמוך לשעה 9:25, בבית משפט השלום ברחובות, החזיק על גופו סם מסוכן מסוג AM2201 במשקל 0.74 גרם נטו, וזאת מבלי שהיו בידו היתר לכך בדין או ברשיון מאת המנהל.
הנאשם הודה בעובדותיו והורשע ב-גידול סם מסוכן, בהתאם לסעיף 6 ל-פקודת הסמים המסוכנים [נוסח חדש], התשל"ג–1973; החזקת כלים להכנת סם שלא לצריכה עצמית, בהתאם לסעיף 10 רישא ל-פקודת הסמים; החזקת חצרים לעישון או הכנת סמים, בהתאם לסעיף 9(א) ו-9(ד) ל-פקודת הסמים וב-נטילת חשמל, מים או גז בגניבה, בהתאם לסעיף 400 ל-חוק העונשין, התשל"ז–1977. במסגרת הסדר טיעון הוגש כתב אישום מתוקן.

על פי עובדות כתב האישום, מיום 2.11.20 עד יום 4.3.21 הקים הנאשם בצוותא חדא עם אחר (להלן: השותף) תשתית למעבדה לגידול סמים במושב שדה צבי, משק 64 (הדירה). במרתף הבית בנה השותף שולחנות המורכבים ממגשי הצפה, שני פרוז'קטורים, מנורות פלקטורים, שתי משאבות מים, שנאים, מערכת אוורור ונייר כסף שהודבק על הקירות (המעבדה). הנאשם החזיק בבית, בצוותא עם השותף, 4 מאווררים; כלי עבודה שונים; צינורות השקיה; פילטרים; 150 אדניות וכ-18 ארגזים המכילים אדמה לגידול חקלאי, ובעשותו כן השתמש בדירה לשם הכנת סם מסוכן, שימוש בו, מכירתו או עשיית עסקה אחרת בו. הדירה חוברה באופן לא חוקי לעמוד חשמל מחוץ לבית, בכך שחובר כבל חשמל באופן המסכן חיי אדם, שעבר מעמוד החשמל ללוח שהוקם בתוך מרתף הבית. בתוך המעבדה שבדירה גידל הנאשם, בצוותא חדא עם השותף, 10 שתילי קנבוס במשקל כולל של 26.1 גרם נטו.
על פי הודאתו הורשע הנאשם בעבירות של ייצור סם מסוכן, החזקת חצרים לשם הכנת סם מסוכן, החזקת כלים ונטילת חשמל.

ביום 1/3/15 שכר הנאשם בית ביבנה שתמורת שכר דירה חודשי של 6000 ₪.  
הנאשם הכניס לבית זה ציוד רב למטרת גידול צמחי קנביס, שכלל תאורה פלורסנטית, חומרי דישון, השרשה וגידול, גופי חימום, טרמוסטט ומאווררים, משאבת אוויר, צינורות השקייה, אדניות ועציצים ובהם אדמה.  
הנאשם ארגן בחדר לשם גידול השתילים, בכך שפרס את אמצעי התאורה והצנרת.  
כן שילם הנאשם לחשמלאי, סכום של 7000 ₪ והלה ביצע עבורו ובהנחייתו חיבור של כבלי חשמל לבית, תוך עקיפת מונה החשמל של חברת החשמל המוצב בארון החשמל הביתי וזאת על מנת ליטול חשמל ללא תשלום.  
ביום 14/5/15, במהלך חיפוש שביצעה משטרת ישראל בבית, נמצאו במקום 252 שתילי קנבוס בשלבי גידול שונים במשקל כולל של 27.81 ק"ג נטו.
הנאשם הורשע בעקבות הודאתו בכתב-אישום מתוקן ובו שני אישומים כדלקמן: באישום הראשון, עבירות של תקיפה הגורמת חבלה של ממש לבן זוג לפי סעיף 382 (ג) לחוק העונשין התשל"ז – 1977 ואיומים לפי סעיף 192 לחוק הנ"ל. באישום השני, עבירות של תקיפת בן זוג לפי סעיף 382 (ב) לחוק הנ"ל ואיומים לפי סעיף 192 לחוק הנ"ל. הצדדים הגיעו להסכמה עונשית שבמסגרתה המאשימה תגביל את טיעוניה לענישה ברף עליון של 18 חודשי מאסר בפועל, ואילו הנאשם יטען כרצונו.

לאחר מכן, הוא אחז בצווארה, ניסה לחנוק אותה, ואיים עליה שאם לא תגיד לו את האמת יהרוג אותה. הנאשם הטיח את ראשה של המתלוננת בגדר שהייתה במקום, היא חשה סחרחורת, היא ניסתה לקום על רגליה וללכת לביתה, אך הנאשם מנע ממנה ללכת, הוא אחז בשערה, אמר לה שהוא רוצה שתגיד לו את האמת, דחף אותה אל הרצפה, ובעודה שרועה על הרצפה בעט בה בגופה. המתלוננת קמה על רגליה, החלה ללכת לכיוון ביתה, הנאשם תפס אותה בשערה, אמר לה להגיד אמת "המתלוננת זחלה על ברכיה מהמקום והנאשם אחז בזרועותיה עד שנעמדה על רגליה.עקב כך, נגרמו למתלוננת שטפי דם בידיים, ברגליים ושבר חלקי בשן קדמית. בתאריך 7.9.2019, על רקע חשדו של הנאשם, כי המתלוננת בוגדת בו, הוא סטר לה על פניה ועקב כך היא נפלה - אז, בעט בה הנאשם בגופה. בהמשך, אחז בבקבוק וודקה, הניפו לעברה ואיים עליה שישבור אותו על ראשה. המתלוננת החלה ללכת מן המקום, אך הנאשם אחז בשיערה, משך אותה והכה בפניה. בהמשך, נסעו הנאשם והמתלוננת ברכב ועצרו בתחנת דלק. אז, היכה הנאשם את המתלוננת במכת אגרוף בפניה, בלחייה השמאלי, היכה באמצעות ידיו בראשה והטיח את ראשה בלוח המחוונים של הרכב. היא צעקה שיפסיק והכתה עם ידיה ברכב.
הנאשם הורשע על פי הודאתו ובמסגרת הסדר טיעון, בכתב אישום מתוקן, ב-3 עבירות של סחר בסם מסוכן, לפי סעיף 13 בצירוף סעיף 19 א לפקודת הסמים, ובעבירה של החזקת סם מסוכן שלא לצריכה עצמית, לפי סעיף 7(א) +7(ג) רישא לפקודת הסמים המסוכנים.

על פי הנטען באישום הראשון, ביום 8.1.2022 בשעה 21:30 לאחר תיאום מוקדם באמצעות יישומן "טלגרם" הגיע הנאשם לרחוב הארזים 8 בירושלים ומכר לדוד טוהר סם מסוכן מסוג קנבוס במשקל 9 גרם תמורת 600 ₪.  
על פי הנטען באישום השני, ביום 8.1.2022 בשעה 17:30 לערך לאחר תיאום מוקדם באמצעות יישומן "טלגרם" הגיע הנאשם לרחוב רוזנבלט 9 בת"א ומכר לנועה סיילר סם מסוכן מסוג קנבוס במשקל 5 גרם תמורת 400 ₪.  
על פי הנטען באישום הרביעי, ביום 6.1.2022 בשעה 23:09 לאחר תיאום מוקדם באמצעות יישומן "טלגרם" הגיע הנאשם לרחוב צ"ג בנות בראשון לציון ומכר לאברהם יפרמוב סם מסוכן מסוג קנבוס במשקל 5 גרם תמורת 450 ₪.  
בתאריך 10.1.2022 בשעה 19:28 או בסמוך, החזיק הנאשם ברכב ל.ז מספר: 7956039 בתוך תיק גב שהיה מונח במושב האחורי ברכב, סם מסוכן מסוג קנבוס במשקל 67.39 גרם נטו, מחולקים לשקיות.
הנאשמים הורשעו, על יסוד הודאתם, לאחר שחזרו בהם מכפירתם, בעקבות הליך גישור בפני כב' השופט ג' נויטל, במסגרת הסדר טיעון, בכתב אישום מתוקן. הנאשם 1 הורשע בעבירות הבאות: חבלה חמורה בנסיבות מחמירות, לפי סעיף 333 לחוק העונשין, התשל"ז-1977 יחד עם סעיף 335(א)(2) לחוק [בנוגע למתלונן אלדד]. תקיפה הגורמת חבלה ממשית בנסיבות מחמירות, לפי סעיף 380 לחוק יחד עם סעיף 382(א) לחוק [בנוגע למתלונן עידן]. דרישת נכס באיומים, לפי סעיף 404 סייפא לחוק [בנוגע למתלונן אלדד]. גניבה (שתי עבירות), לפי סעיפים 383 ו-384 לחוק. גידול סם מסוכן, לפי סעיף 6 רישא לפקודת הסמים המסוכנים [נוסח חדש], התשל"ג-1983. הנאשם 2 הורשע בעבירת תקיפה הגורמת חבלה ממשית בנסיבות מחמירות, לפי סעיף 380 לחוק יחד עם סעיף 382(א) לחוק, [בנוגע למתלונן עידן]. במסגרת ההסדר, בעניינו של נאשם 1, הגבילה התביעה את עתירתה העונשית לרף עליון של 24 חודשי מאסר. ההגנה לא הוגבלה בטיעוניה. בעניינו של נאשם 2, הוסכם שהטיעון לעונש יהא "חופשי". עוד הוסכם שכל אחד מהנאשמים ישלם פיצויים בסך 6,000 ₪, לעידן ולאלדד.

בתאריך 29.9.13 בסמוך לשעה 1:40, בילו עידן שימונוב, יניב שימונוב, אלדד גד שמעוני ושלום שי אבייב במועדון בתל-אביב. בסמוך לשעה 1:47 עת שוחחו ביניהם עידן ויניב, ניגש אליהם נאשם 1 בתואנה כי עידן גנב מכשיר טלפון נייד מבחורה שבילתה במועדון. בתגובה דחפו עידן ויניב את נאשם 1. מאבטחי המועדון הוציאו את נאשם 1 ואת יניב ועידן אל מחוץ למועדון. מיד ובסמוך לאחר מכן, יצאו מהמועדון גם נאשם 2, שי ואלדד. מיד לאחר מכן התפתחה תגרה בין הנאשמים ואחרים ללא זהותם לבין עידן, יניב ושי, במהלכה היכו ודחפו זה את זה. נאשם 2 חבט באגרופו ביניב והפיל אותו על הכביש מחוץ למועדון. בסיום התגרה, ברחו עידן, יניב ואלדד לכיוון רח' יצחק שדה. שי ניסה לרוץ בעקבות חבריו אך נאשם 2 חסם אותו, ניסה לתפוס ולחבוט בו, והוא פנה לרוץ לכיוון השני. לאחרי התגרה, חברו הנאשמים לאחרים לתקוף ולחבל במתלוננים, ורצו יחד לעבר רח' יצחק שדה. אחד האחרים נכנס לרכב ונסע במהירות לעבר המתלוננים, הנאשמים והאחרים. נאשם 2 בעט בעידן. נאשם 1 ואחרים תפסו את עידן ואלדד. בעוד אחד האחרים הצמיד חפץ חד לגרונו של אלדד, נאשם 1 ואחרים בעטו, הכו באמצעות בלוק וקרשים את עידן, ואחד האחרים דקר אותו במותנו בחפץ חד. לאחר מכן גנב נאשם 1 את הטלפון הנייד מסוג אייפון וארנקו של עידן. עידן איבד את הכרתו למספר רגעים, אושפז בבית החולים ונגרמו לו שברים ופציעות שונות.

במעמד זה, לאחר שהכה נאשם 1 את עידן, שב לאלדד והעלה אותו בכוח לרכב בו חיכה אדם נוסף. נאשם 1 והאדם הנוסף הכו את אלדד באגרופים בעוד הנהג נוהג. לאחר זמן נסיעה, דרשו נאשם 1 והנהג מאלדד את ארנקו. בעקבות תחנוניו, הם עצרו, השליכו את אלדד מהרכב, וגנבו ממנו בכוח את מכשיר הטלפון הנייד מסוג סמסונג גלקסי ואת ארנקו. כתוצאה ממעשיהם, אלדד איבד הכרתו זמנית, אושפז ונגרמו לו פציעות שונות, כולל שברים וחשד לנזק פנימי.

בתאריך 30.09.2013, בחיפוש בביתו של נאשם 1 נמצא טלפון נייד מסוג אייפון השייך לעידן, מוחבא בתוך גרב בשידת מגירות בחדר השינה של נאשם 1. בנוסף נתפס שם סם מסוכן מסוג קנביס במשקל 1.51 גרם נטו, מחולק לשתי מנות, וגידול שתיל קנביס במשקל 89.48 גרם נטו.
הנאשם הורשע על פי הודאתו, מפי סנגורו, במסגרת הסדר טיעון, שכלל תיקון מהותי בכתב האישום, בכך שביום 5.1.14, שעה 18.31 לערך, שוטר ששימש סוכן משטרתי מסר לידי קטין סכום של 200 ₪ בשטרות מסומנים, לצורך רכישת סם מסוכן. הקטין ירד מרכב של השוטר וניגש לביתו של הנאשם וכעבור רבע שעה חזר ומסר לידי השוטר סם מסוכן מסוג חשיש במשקל 1.4 גרם נטו. כעבור 13 דקות נעצר הנאשם כאשר ברשותו השטרות המסומנים- עבירה של סיוע לקטין בביצוע עבירה של סחר בסם מסוכן.  
על פי הסדר הטיעון, הגיעו הצדדים להסכמה שישא מאסר של 6 חודשים בעבודות שירות, ישלם קנס 5000 ש"כ והכסף שנתפס ברשותו יחולט ויוטלו עליו עונשי מאסר מותנה לתקופות מוסכמות. נדחה לקבלת תסקיר וחו"ד ממונה.

ביום 5.1.14, שעה 18.31 לערך, שוטר ששימש סוכן משטרתי מסר לידי קטין סכום של 200 ₪ בשטרות מסומנים, לצורך רכישת סם מסוכן. הקטין ירד מרכב של השוטר וניגש לביתו של הנאשם וכעבור רבע שעה חזר ומסר לידי השוטר סם מסוכן מסוג חשיש במשקל 1.4 גרם נטו. כעבור 13 דקות נעצר הנאשם כאשר ברשותו השטרות המסומנים.
הנאשם 3 (להלן: "הנאשם") הורשע עפ"י הודייתו, לאחר שמיעה חלקית של הראיות, בעבירות שעניינן החזקת סם מסוכן שלא לצריכה עצמית לפי סעיף 7(א) ביחד עם סעיף 7(ג) רישא לפקודת הסמים המסוכנים [נוסח חדש], התשל"ג – 1973 (להלן: "הפקודה"), ניסיון להחזקת סם מסוכן שלא לצריכה עצמית לפי סעיף 7(א) ביחד עם סעיף 7(ג) רישא לפקודה ביחד עם סעיף 25 לחוק העונשין, התשל"ז – 1977 וכן בעבירה של החזקת סכין לפי סעיף 186(א) לחוק העונשין.  
עפ"י הסדר הטיעון עתרה ב"כ התביעה, עוה"ד מיטל אילן, להשית על הנאשם עונש ראוי של 33 חודשי מאסר, כולל הפעלת מאסר מותנה בן 12 חודשים, בגין עבירה של אי מניעת פשע (עבירת סמים) משנת 2010. כן ביקשה להטיל מאסר על תנאי, קנס וחילוט של 20,000 השקלים שהפקיד הנאשם בעבור שחרור הרכב ששימש לביצוע העבירה.

הנאשמים 1 ו-2 שבכתב האישום, אזרחי בוליביה, הורשעו בייבוא סם מסוג קוקאין שהחזיקו בגופם באמצעות זרגים שמשקלם 745.19 גרם ו – 930.43 גרם. עם נחיתתם בישראל, ביום 29.7.12, נעצרו השניים והסמים שייבאו נתפסו. הנאשם 1 הונחה ע"י המשטרה להודיע למפעיליו בבוליביה על הגעתו לישראל.  
ביום 30.7.12 בשעה 18:00 לערך, הגיע הנאשם ברכב מזדה לרחוב טרומפלדור בת"א כדי לפגוש את הנאשם 1 ולקבל ממנו זרגי סם במשקל 745.19 גרם נטו.  
בשעה 18:30, יצא מהמלון שוטר שהתחזה להיות נאשם 1 וברשותו זרג אחד במשקל של 24.03 גרם נטו. בסברו כי מדובר בנאשם 1, שאוחז בכלל הזרגים שיובאו, סימן הנאשם לשוטר להכניס את הכבודה לרכבו. השוטר עשה כן.  
באותה עת, החזיק הנאשם ברכבו סכין.  

להשלמת התמונה יצוין, כי על הנאשמים 1 ו -2 אשר הורשעו עפ"י הודייתם, בעבירות של ייבוא סם מסוכן וקשירת קשר לפשע, נגזרו עונשי מאסר בני 24 ו – 18 חודשי מאסר, בהתאמה.
הנאשם הודה במיוחס לו לעיל, ועל יסוד הודאתו זו הורשע בעבירות של גידול סמים מסוכנים, לפי סעיף 6 לפקודת הסמים המסוכנים [נוסח חדש], התשל"ג-1973; והחזקת כלים להכנת סם שלא לצריכה עצמית, לפי סעיף 10 רישא לפקודה.  
הצדדים לא הגיעו להסכמות בעניין העונש, אך הוסכם כי הנאשם יופנה לשירות המבחן על מנת שיתקבל תסקיר בעניינו, תוך שההגנה ביקשה לבחון את שאלת ההרשעה ואילו המאשימה הצהירה כי עמדתה העונשית בתיק זה היא למאסר בפועל.

כפי הנטען בכתב האישום המתוקן, מזה כחודש עובר ליום 16.05.2016 גידל הנאשם בתוך חדר בדירה 16 שתילי קנבוס, במשקל של 2 ק"ג נטו. לצורך כך ועל מנת ליצור תנאים מתאימים יותר לגידול השתילים, החזיק הנאשם בדירה אוהל שחור גדול שבתוכו גידל את השתילים ושאותו צייד במאוורר ושתי מנורות חימום.
ביום 12.6.23 הורשע הנאשם במסגרת הסדר דיוני, על פי הודאתו, בעבירת ייצור, הכנה והפקה של סם מסוכן, לפי סעיף 6 לפקודת הסמים המסוכנים התשל"ג-1973; ובעבירה של גניבת חשמל, לפי סעיף 400 לחוק העונשין, התשל"ז-1977. הצדדים לא הגיעו להסכמה עונשית, והנאשם הופנה לתסקיר שירות המבחן.

כמפורט בעובדות האישום המתוקן, עובר ליום 10.10.22 החליט הנאשם להקים מעבדת קנאביס וחיפש מקום מתאים להקמתה. במועד זה שכר הנאשם מאדם אחר דירה בעיר ראשל"צ, וזאת למשך שנה תמורת סכום של 3,000 ₪ בחודש. הנאשם הקים את המעבדה וצייד אותה, בשלושה חדרי שינה, בציוד רב שכלל מנורות, שנאים, מפוחים ומאווררים. הנאשם שתל באדניות המעבדה מאות שתילי קנאביס. כמו כן, הוא ביצע שינויים במערכת החשמל בדירה על מנת למנוע קריאה של צריכת החשמל ותשלום עבורו. החיבור גרם לכך שלוח החשמל לא היה מוגן מפני עומס יתר והיווה סכנה בטיחותית חמורה לשוהים בדירה ולדיירי הבניין. ביום 9.1.23 נתפס במעבדה סם קנאביס במשקל כולל של 88.22 ק"ג, בנוסף לציוד דלעיל. במהלך התקופה נטל הנאשם ללא רשות חשמל מרשת החשמל בשווי של כ-21,000 ₪.
הנאשם הורשע על-פי הודאתו בביצוע עבירה של ייבוא סם מסוכן, לפי סעיף 13 + 19א לפקודת הסמים המסוכנים.  

מעובדות כתב האישום עולה, כי במהלך החודשים פברואר ומרץ 2018, עת שהה הנאשם בהודו לאורך תקופה, החליט לייבא ארצה סם מסוכן מסוג קטמין. לצורך כך רכש את הסם וכן רכש בהודו מספר רב של בקבוקונים עליהם נרשם  "coconut oil", "rose water", "hand sanitizer", "baby oil", בהם אחסן הנאשם את הסם בנפח כולל של 311 מיליליטר. את הבקבוקים הסתיר בין חפצים אישיים ובגדים, כמו גם חשיש במשקל 6.75 גרם אותם ארז לחבילה, אשר ביום 22.2.2019 נשלחה ע"י הנאשם מהודו לישראל לכתובת בית הוריו, כשזו ממוענת לאמו. ביום 8.3.2018 הגיעה החבילה לישראל והנאשם אסף אותה מסניף הדואר באמצעות ייפוי כוח מאמו ביום 16.4.2018 אז נעצר עד ששוחרר כעשרה ימים לאחר מכן.
הנאשמת הורשעה, עפ"י הודאתה, בשתי עבירות של החזקת סמים לצריכה עצמית, עבירות לפי סעיף 7(א)+7(ג) סיפא לפקודת הסמים המסוכנים (נוסח חדש), תשל"ג-1973, בעבירה של החזקת כלים להכנת סם, עבירה לפי סעיף 10 לפקודה ובעבירה של ייצור סמים מסוכנים, עבירה לפי סעיף 6 לפקודה.  
מעובדות כתב האישום המתוקן בת"פ 60914-01-14 (שלום נתניה), עולה כי בתאריך 7/6/12, החזיקה הנאשמת במקרר ביתה 4 בקבוקים המכילים סם מסוכן מסוג מתאמתאמין בנפח כולל של 22 מ"ל נטו וזאת לצריכתה העצמית של הנאשמת.  
מעובדות כתב האישום המתוקן בת"פ 40296-01-14 (שלום נתניה), עולה כי ביום 16/9/13, החזיקה הנאשמת בביתה בנתניה במספר בקבוקונים, מזרקים, מבחנות, מטחנה חשמלית, משקל כדורים ונוזלים מסוגים שונים, הכל לצורך ייצור סם מסוכן מסוג מתאמתאמין (להלן: "הסם"). הנאשמת אידתה כדורים בהם היה רכיב של חומר מסוג אפדרין ובהמשך ערבבה עם חומרים נוספים, כגון: יוד ופוספורד, ורקחה מהם את הסם. באותן הנסיבות, החזיקה הנאשמת בבקבוק בסם בכמות של 4.5 מ"ל בנפח וכן החזיקה בבקבוק נוסף בנפח של 130 מ"ל ובו סם בכמות שאינה ידועה.
הנאשם הורשע עפ"י הודאתו בביצוע עבירה של החזקת סמים לצריכה עצמית, לפי סעיפים 7(א) ו7(ג) סיפא לפקודת הסמים המסוכנים (נוסח חדש), תשל"ג 1973, וזאת במסגרת הסדר טיעון ועפ"י כתב אישום מתוקן.

לפי כתב האישום, ביום -3.08.17 הנאשם החזיק בביתו כ – 120 גר' סם מסוכן מסוג קנביס וכ – 50 גר' חשיש.
הנאשם הורשע – על יסוד הודאתו בעובדות כתב האישום המתוקן, שניתנה במסגרת הסדר טיעון – בביצוע עבירה של החזקת סמים מסוכנים שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], תשל"ג-1973 (להלן – פקודת הסמים המסוכנים).

בעובדות כתב האישום המתוקן נטען כי ביום 10.01.2021 בשעה 08:00 או בסמוך לכך, החזיק הנאשם בביתו בתל אביב בסמים מסוכנים מסוג קנבוס, בארבע אריזות, במשקל כולל של 400 גרם נטו. עוד החזיק הנאשם, בביתו, בסך של 6,780 ₪, בטלפונים ניידים, בשקיות חלוקה מניילון ובמשקל אלקטרוני.
נגד הנאשם הוגש כתב אישום שתוקן במסגרת הסדר דיוני שלא כלל הסכמה עונשית, למעט מגבלה שהטילה על עצמה המאשימה, כי תעתור למאסר מירבי של 10 חודשים. בגין כל אלה הודה הנאשם והורשע בהחזקת סם לשימוש עצמי, לפי סעיפים 7(א) ו-(ג) סיפא לפקודת הסמים; החזקת סכין לפי סעיף 186(א) לחוק העונשין, התשל"ז-1977 (להלן – החוק); נהיגה ללא רישיון, לפי סעיף 10א לפקודת התעבורה; הפרעה לשוטר לפי סעיף 275 לחוק; נהיגה ללא ביטוח, לפי סעיף 2א לפקודת ביטוח רכב מנועי ונהיגה פוחזת של רכב, לפי סעיף 338(א)(1) לחוק.

מעובדות כתב האישום המתוקן עולה, כי ביום 2.3.2017 לפנות בוקר, נהג הנאשם בכביש ירושלים תל-אביב סמוך למחסום שורש. בהגיעו למחסום יזום שהקימה המשטרה התברר כי הרכב בו נהג הנאשם הורד מן הכביש ונמכר לפירוק בעוד הנאשם נוהג בו ללא רישיון רכב תקף, בהיעדר טסט וללא ביטוח וכן ללא רישיון נהיגה (שמעולם לא הוציא). כשנדרש להציג תעודות, לחץ הנאשם על דוושת ההאצה ברכב והחל בנסיעה, עקף את המחסום ונמלט, דבר שאילץ את אחד השוטרים לזוז לאחור כדי שהרכב לא יפגע בו. שוטרת במחסום צעקה לנאשם לעצור אך זה התעלם מקריאותיה והמשיך בשלו. השוטרים החלו לרדוף אחר הרכב הנמלט וכרזו לנאשם מספר רב של פעמים לעצור. הנאשם התעלם מכך והמשיך בנסיעה מהירה וסיכון העוברים בדרך ונוסע נוסף שישב עמו ברכב. רק בהמשך, עת חברה ניידת למרדף, הצליחו השוטרים לחסום את דרכו של הנאשם והוא נעצר יחד עם הנוסע. בכליו נתפסו סכין וכן חשיש במשקל 6 גרם ו-3 יחידות MDMA.
הנאשם הורשע על פי הודאתו במסגרת הסדר טיעון בכתב אישום מתוקן, המייחס לו עבירה של איומים  לפי סעיף 192 לחוק העונשין, התשל"ז– 1977. הנאשם צירף תיק נוסף, ת"פ 48503-11-13 במסגרתו הורשע בכתב אישום מתוקן המייחס לו עבירות איומים והחזקת כלים להכנת סם לצריכה עצמית לפי סעיף 192 לחוק העונשין, התשל"ז– 1977 וסעיף 10 סיפא לפקודת הסמים המסוכנים [נוסח חדש] תשל"ג- 1973 במסגרת ההסדר הוסכם כי הצדדים יעתרו במשותף לעונשים של עבודות שירות, הפעלת מאסר מותנה התלוי ועומד כנגד הנאשם בחופף,  מאסרים מותנים, הפעלת התחייבות והתחייבות.
הנאשם, מחמוד סואעד, הורשע ביום 1.7.24, על סמך הודאתו במסגרת הסדר טיעון, בכתב-אישום מתוקן שהוגש נגדו, שעניינו ייצור, הכנה והפקה של סמים מסוכנים, בניגוד לסעיף 6 לפקודת הסמים המסוכנים [נוסח חדש], תשל"ג 1973 (להלן: "הפקודה"), וכן בעבירה של החזקת כלים – בניגוד לסעיף 10 רישא לפקודה; במועד מתן הכרעת הדין הכרזתי על הנאשם כ"סוחר סמים", כמשמעות המונח בסעיף 36א(ב) לפקודה.

ביום 2.8.23 או בסמוך לכך, שכר הנאשם דירה ביישוב אעבלין, לצורך גידול סם מסוכן מסוג "קנבוס", והחזיק בו עד ליום מעצרו, 5.12.23. במהלך החודשים בהם שכר הנאשם את הדירה, צייד הנאשם את הדירה בפריטים שונים לצורך גידול הסם, לרבות הכלים המפורטים להלן: 10 מזגנים נייחים וניידים, 54 שנאי חשמל, 72 מנורות ובתי מנורה, 16 מאווררים, 7 מדי טמפרטורה, בריכת מים, 5 בלוני 2CO, 2 מנורות חימום, 2 מפוחים, 12 מסננות, 5 מכלי דישון, מכשיר ייבוש חשמלי, חומר דישון, מרססת ידנית, מצנן נייד, 2 משאבות מים חשמליות וכבלי חשמל. הנאשם גידל את הסם, והחזיק בכלים, ובמאות שתילים של הסם במשקל נטו של 146.94 ק"ג, שלא לצריכה עצמית, ללא היתר וללא רישיון.
הנאשם הורשע על פי הודאתו בביצוע עבירות גידול וייצור סמים מסוכנים וכן החזקת סם שלא לצריכה עצמית.

מעובדות כתב האישום עולה כי הנאשם ביום 9.5.17 החזיק בביתו למעלה מ-200 גרם חשיש וקנאבוס שלא לצריכה עצמית וכן גידל 3 שתילי סם מסוג קנאבוס במשקל כולל של 3.4 גרם.
הנאשם הודה והורשע, בכתב אישום מתוקן, במסגרת הסדר דיוני, בעבירות של החזקת סם שלא לצריכה עצמית, לפי סעיף 7 (א) + 7(ג) רישא לפקודת הסמים המסוכנים [נוסח חדש] התשל"ג – 1973 והחזקת אגרופן או סכין שלא כדין, לפי סעיף 186(א) לחוק העונשין התשל"ז – 1977 [להלן: "חוק העונשין"].

על פי עובדות כתב האישום המתוקן, עולה כי ביום 28.10.19, בשעה 11:16 או בסמוך לכך, ברחוב דב הוז 86, החזיק הנאשם ברכב אדום מסוג יונדאי, על ספסל המושב שלצד הנהג וכן בתיק, ב-2 פלטות סם מסוכן מסוג חשיש במשקל כולל של 181.49 גרם. באותן הנסיבות החזיק הנאשם גם במשקל אלקטרוני ובסכין יפנית, אותה, כפי המתואר בכתב האישום המתוקן, החזיק לשם חיתוך הסם.
הנאשם הורשע על פי הודאתו, ובמסגרת הסדר טיעון, בשלושה אישומים, שעניינם סחר בסם מסוכן, עבירות לפי סעיף 13+סעיף 19א לפקודת הסמים המסוכנים (נוסח חדש), התשל"ג-1973 (להלן: "הפקודה"). בהסדר הטיעון שנכרת בין הצדדים הוסכם שהנאשם יודה ויורשע בכתב אישום מתוקן. אשר לעונש הוסכם שהצדדים יטענו באופן חופשי.

על פי עובדות האישום הראשון, ביום 13.10.20 בוצע חיפוש בביתו של הנאשם ברחוב בן עזאי 19 בית שמש, ולאחריו עוכב הנאשם לתחנת המשטרה. עם סיום העיכוב, בשעה 15:40 בערך, פגש הנאשם בשוטרת מריה טרנובסקי (להלן: "השוטרת") והציע לה לרכוש ממנו סמים. השוטרת התקשרה לנאשם בערב, השניים קבעו להיפגש, ובפגישה זו מכר הנאשם לשוטרת 2 גרם נטו של סם מסוג קנבוס בתמורה ל-150 ש"ח.  
על פי עובדות האישום השני, ביום 18.11.20 התחדש הקשר בין הנאשם לבין השוטרת באמצעות הודעת ווטסאפ, בה הציע הנאשם לשוטרת לרכוש 10 גרמים של סם מסוג קנבוס, תמורת 550 ₪. למחרת, קבעו השניים להיפגש, ובפגישה זו מכר הנאשם לשוטרת 8.97 גרם נטו של סם מסוג קנבוס בתמורה ל-500 ש"ח.  
על פי עובדות האישום השלישי, ביום 28.12.20 התחדש הקשר בין הנאשם לבין השוטרת באמצעות הודעת ווטסאפ, בה ביקשה השוטרת לרכוש סם מסוג קנבוס. לאחר שתיאר הנאשם לשוטרת את טיב הסם ומחירו, קבעו השניים להיפגש בבית שמש, ובפגישה זו מכר הנאשם לשוטרת 19.74 גרם נטו של סם הקנבוס בתמורה ל-1,650 ש"ח.
הנאשם הודה והורשע ביום 30.5.22 במסגרת הסדר, בכתב אישום מתוקן בעבירת יבוא סם – עבירה על סעיף 13 לפקודת הסמים (נוסח חדש) תשל"ג – 1973. (להלן: "פקודת הסמים") וגידול סם מסוכן – עבירה על סעיף 6 לפקודת הסמים המסוכנים.
במסגרת ההסדר סוכם כי יתקבל תסקיר בעניינו של הנאשם והצדדים יטענו לעונש באופן חופשי.

מכתב האישום עולה כי ביום 11.1.22 ייבא הנאשם 17 זרעים של סם מסוכן מסוג קנבוס תמורת 450 ₪ ובהמשך לכך ביום 21.3.21 גידל, ביחד עם אחרת, עציץ סם מסוכן במשקל 140.46 גרם נטו בביתו בו אף החזיק מתקן בד שחור, מנורה, מנוע וצינור כסוף המשמעים להכנת סם מסוכן או צריכתו.
הנאשם הורשע על פי הודאתו כחלק מהסדר טיעון, אשר במסגרת בו תוקן כתב האישום. בגין מעשיו אלה הורשע בהחזקת סם מסוכן וריבוי מקרים של סחר בסם מסוכן, לפי פקודת הסמים המסוכנים [נוסח חדש], תשל"ג-1973 וכן בעבירה של הפרעה לשוטר במילוי תפקידו לפי סעיף 275 לחוק העונשין, תשל"ז-1977.

האישום הראשון בכתב האישום המתוקן מתייחס ליום 2.2.20, אז החזיק הנאשם בתוך רכב מסוג "יונדאי", סם מסוג MDMA במשקל 0.8364 גרם נטו, סם מסוג חשיש במשקל 22.88 גרם, סם מסוג קנבוס במשקל 3.8934 גרם מחולק ל-4 אריזות פלסטיק סגורות וכן סם מסוג 5F-ADB במשקל 10.96 גרם נטו מחולק ל-3 שקיות פלסטיק סגורות. כאשר הבחין בכוח שיטור אשר עבר בסמוך למקום באקראי, השליך חלק מהסם מחוץ לרכב. השוטרים הבחינו במעשיו, ניגשו אליו ותפסו את הסם שזרק ואת הסם שהיה בתוך הרכב.

אישום שני מתאר כי ביום 5.2.20, לאחר תיאום טלפוני, העביר הנאשם לסאמי שהגיע בסמוך למקום מגוריו סם מסוכן מסוג קנאבוס במשקל של כ-5 גרם תמורת 300 ₪. במספר מועדים קודמים, רכש סאמי מהנאשם סם מסוכן באותו אופן.

אישום שלישי מתאר כי בשני מועדים שונים, במהלך החודש וחצי שקדם למועד הגשת כתב האישום, ולאחר תיאום מוקדם, פגש הנאשם ליד מקום מגוריו את מאמון. בפגישה אחת מכר הנאשם למאמון חומר המכיל סם 5F-ADB במשקל 50 גרם בתמורה ל-200 ₪. בפגישה נוספת מכר את אותו החומר במשקל שאינו ידוע, תמורת 50 ₪. בנוסף, בהזדמנות נוספת, מכר הנאשם למאמון סם מסוג חשיש תמורת 100 ₪.

האישום הרביעי נמחק מכתב האישום במסגרת הסדר הטיעון.

אישום חמישי מתאר כי ביום 28.1.20, לאחר תיאום טלפוני, הגיע דאוד למקום מגוריו של הנאשם. הנאשם מסר לדאוד טבליה של סם מסוג MDMA וכן סם מסוג חשיש במשקל שאינו ידוע למאשימה ובתמורה שילם דאוד לנאשם 150 ₪. יומיים קודם לכן, ב-26.1.20, לאחר תיאום בין השניים, הגיע דאוד למקום מגוריו של הנאשם, ובאופן דומה מסר לו הנאשם טבליה של סם מסוג MDMA וכן סם מסוכן מסוג חשיש במשקל שאינו ידוע, תמורת 200 ₪.
הנאשם הועמד לדין בגין ביצוע עבירה של החזקת סמים שלא לצריכה עצמית לפי סעיף 7(א) ו-7(ג) רישא לפקודת הסמים המסוכנים (נוסח חדש), התשל"ג-1973 (להלן: "פקודת הסמים המסוכנים"). במסגרת הכרעת הדין, שחתמה הליך של שמיעת עדים והצגת ראיות, זוכה הנאשם מהעבירה שיוחסה לו בכתב האישום והורשע תחתיה בעבירה של החזקת סמים לצריכה עצמית לפי סעיף 7(א) ו-7(ג) סיפא לפקודת הסמים המסוכנים ובהספקת סם מסוכן לפי סעיף 13 לפקודת הסמים המסוכנים.

בהכרעת הדין נקבע כי ביום 3.8.2008 החזיק הנאשם, לשימושו העצמי, 30 טבליות סם מסוכן מסוג MDMA וחשיש במשקל 13.9405 גרם נטו שנמצאו בכיס מכנסיו; וכן, לוח חשיש במשקל 96.60 גרם נטו וגוש חשיש במשקל 1.5389 גרם נטו שנמצאו בחדר השינה שבדירתו. בנוסף נקבע כי הנאשם סיפק לאחר כדור אקסטזי וסם מסוכן מסוג חשיש.
הנאשם הורשע על פי הודאתו במסגרת הסדר טיעון בכתב אישום, המייחס לו עבירה של החזקת אגרופן או סכין למטרה לא כשרה לפי סעיף 186 (א) לחוק העונשין, התשל"ז– 1977.  
הנאשם צירף תיקים נוספים האחד ת.פ. 51247-01-14 במסגרתו הורשע על פי הודאתו בכתב אישום המייחס לו עבירה של החזקת סם לצריכה עצמית לפי סעיף 7 (א)+7(ג) רישא  לפקודת הסמים המסוכנים [נוסח חדש] תשל"ג – 1973, והשני ת.פ. 41134-09-12 במסגרתו הורשע הנאשם על פי הודאתו בכתב אישום מתוקן המייחס לו החזקת סם לצריכה עצמית לפי סעיף 7 (א)+7(ג) רישא  לפקודת הסמים המסוכנים [נוסח חדש] תשל"ג – 1973.  
במסגרת ההסדר הוסכם כי הצדדים יעתרו במשותף לעונשים של מאסר מותנה, קנס, התחייבות, הפעלת הפסילה המותנית התלויה ועומדת כנגד הנאשם. המאשימה עתרה להשית על הנאשם עונש פסילה נוספת שתצטבר לעונש הפסילה המותנית שתופעל.  
בהתחשב בהודאת הנאשם, שיש בה משום קבלת אחריות וחיסכון בזמן שיפוטי;  וכן בהתחשב בעובדה שלנאשם עבר פלילי שאינו מכביד, בשים לב להמלצות שירות המבחן ולחלוף הזמן,  אני מוצאת לנכון לכבד את ההסדר, שהינו סביר בנסיבות העניין ומאזן נכונה בין האינטרס הציבורי לאינטרס האישי של הנאשם.  
אציין עוד כי מצאתי לאמץ את ההסדר גם בהתחשב בהוראות תיקון 113 לחוק העונשין, ובעובדה שההסכמה העונשית בין הצדדים, העומדת בבסיס ההסדר, נמצאת בגדרי מתחם הענישה ההולם את האירוע נושא כתב האישום המתוקן.  
אשר על כן, אני גוזרת על הנאשם את העונשים הבאים:  
מאסר מותנה למשך 6 חודשים, אשר יופעל אם תוך תקופה של 3 שנים מהיום הנאשם יעבור עבירה מן העבירות בהן הורשע.  
קנס בסך 1000 או 10 ימי מאסר תמורתו. הקנס ישולם ב-10 שיעורים חודשיים שווים ורצופים, החל מיום 17.2.16.  
הנאשם יחתום על התחייבות כספית על סך 2000 ₪ שלא לעבור עבירה בהן הורשע וזאת לתקופה של 3 שנים מהיום. אם לא תיחתם ההתחייבות תוך 7 ימים, ייאסר הנאשם למשך 10 ימים.  
הנני מפעילה הפסילה המותנית בת 6 חודשים מת.פ. 53624-12-10 (בימ"ש לנוער באשקלון) מיום 10.9.12.  
לאור העובדה כי אין בידיו של הנאשם להפקיד רישיון נהיגה ובאיזונם של דברים מצאתי לפסול את הנאשם מלקבל או מלהחזיק רישיון נהיגה וזאת למשך 60 יום במצטבר לעונש שנגזר עליו בסעיף ד' לעיל.  
יובהר ויודגש כי אין צורך שהנאשם יפקיד את רישיון הנהיגה שלו במזכירות בימ"ש.  
אני פוסלת את הנאשם מלקבל או מלהחזיק רישיון נהיגה למשך חודשיים, וזאת על תנאי שלא יעבור כל עבירה בניגוד לפקודת הסמים המסוכנים במשך שנתיים מהיום.  
ניתן בזאת צו להשמדת המוצג –סמים וסכין  , בכפוף לחלוף תקופת הערעור.
הנאשם הורשע במסגרת הסדר טיעון, אשר גובש לקראת סיום פרשת התביעה. במסגרת ההסדר הודה הנאשם בכתב אישום מתוקן בן 4 אישומים, בביצוע שתי עבירות של סחר בסם מסוכן בניגוד לסעיף 13 יחד עם סעיף 19א בפקודת הסמים המסוכנים (נוסח חדש), תשל"ג-1973 (להלן: "הפקודה"), בעבירה של ניסיון סחר בסם מסוכן בניגוד לסעיף 13 יחד עם סעיף 19א בפקודה וסעיף 25 בחוק העונשין, התשל"ז – 1977, ובתיווך בסם מסוכן בניגוד לסעיף 14 יחד עם סעיף 19א בפקודה. בהתאם לכתב האישום, סחר הנאשם, ניסה לסחור ותיווך בסמים מסוג קנבוס וחשיש, הכל אל מול סוכנת משטרתית סמויה.

על פי עובדות האישום הראשון, ביום 23.12.14 בסמוך לשעה 15:00, נפגש הנאשם עם קטינה ועם הסוכנת בראשון לציון. הנאשם שאל את הסוכנת אם ברצונה "להתארגן", וזו השיבה בחיוב. עקב כך, התקשר הנאשם בהמשך אל אדם בשם עמי והשניים קבעו להיפגש לרכישת 2 אצבעות חשיש בתמורה ל-200 ₪. הסוכנת מסרה לנאשם את התמורה, והנאשם, הסוכנת והקטינה נסעו אל ביתו של עמי. הנאשם ירד מהרכב בעוד הסוכנת והקטינה ממתינות ברכב הסוכנת. כעבור מספר דקות חזר הנאשם אל הרכב, החזיר לסוכנת את התמורה ומסר כי לעמי היה רק "בוף", אותו הגיש לקטינה לבחינה. בהמשך, נסעו השלושה לדירה בראשון לציון, שם מסר הנאשם לקטינה באנג המכיל סם מסוכן מסוג מריחואנה. בגין מעשיו אלו הורשע הנאשם בנסיון לסחור בסם.

הנאשם השיב שהוא בעבודה, והעביר לסוכנת מספר נייד של אדם בשם אופק על מנת שתקנה ממנו את הסמים. הסוכנת התקשרה אל אופק, וסיכמה עימו כי תקנה ממנו 2 "ירוק", תמורת 200 ₪. בהמשך אותו יום הגיע אופק אל ביתה של הסוכנת, קיבל ממנה את התשלום, וכעבור מספר שעות מסר לה קנבוס במשקל של 1.9376 גרם נטו. בגין מעשה זה הורשע הנאשם בתיווך בסם.

על פי עובדות האישום השלישי, ביום 4.3.15, לאחר התכתבות סלולרית בין הסוכנת לנאשם, ביקשה הסוכנת מהנאשם לרכוש סם מסוכן מסוג הידרו במשקל של 10 גרם ביום המחרת. למחרת היום שוחחה הסוכנת עם הנאשם על מנת לוודא את השעה בה תוכל לקנות את הסמים, ואת המחיר. בסמוך לכך התקשר הנאשם אל אדם בשם אורן, והשניים תיאמו את מועד הרכישה. הנאשם התקשר אל הסוכנת וביקש שתאסוף אותו ממקום עבודתו, וכך היה. השניים נסעו לקיבוץ גבעת ברנר, שם מסרה הסוכנת לנאשם סך של 1000 ₪. הנאשם ירד מהרכב, וחזר כשבידו קנבוס במשקל 9.88 גרם נטו, אותו מסר לסוכנת. בגין מעשיו אלו הורשע הנאשם בסחר בסם.

על פי האישום הרביעי, ביום 16.3.15, התקשרה הסוכנת אל הנאשם והשניים שוחחו שיחת חולין. במהלך השיחה הביעה הסוכנת רצונה לרכוש סם מסוכן מסוג חשיש בתמורה ל-1,200 ₪. בהמשך שוחחו הנאשם והסוכנת בשנית, והנאשם עדכן אותה כי בסביבות השעה 19:00 ילכו להביא את הסמים. מאוחר יותר נפגשו השניים, ונסעו ברכב הסוכנת לעבר שכונת רמת אליהו. הנאשם קיבל מהסוכנת 1,200 ₪, יצא מהרכב, ופגש בהמשך הרחוב אדם בשם רועי, ממנו קיבל את הסמים בעבור תמורה שאינה ידועה למאשימה. לאחר מספר דקות חזר הנאשם אל הרכב ומסר לסוכנת סם מסוג חשיש במשקל 15.83 גרם נטו. גם בגין מעשיו אלו הורשע הנאשם בסחר בסם.
הנאשם הורשע לפי הודאתו בכך שבדצמבר 2015 גידל בביתו 49 שתילי קנביס במשקל כולל של 300 גרם. לשם גידול השתילים השתמש הנאשם במעין חממה תוך ביתית שהורכבה בין היתר מאוהל שחור, טפטפת, מד לחות, שנאי עם רפלקטור ומנורה, ספוגי בידוד, מנורת לד, שלט לחות וטמפרטורה, קוצב זמן ומאוורר. עוד החזיק הנאשם לצורכי גידול הסם והכנתו בין היתר ב"דשן מעבדה", מזרק, משקל מאזניים ומטחנה. בביתו של הנאשם נתפסו גם כ-7 גרם קנביס נוספים.  
במעשיו הפר הנאשם את האיסור שהטילה המדינה על גידול קנביס והחזקתו כחלק ממאבקה בצריכת חומרים משני תודעה.  
העבירה שעבר הנאשם הייתה מתוכננת היטב והושקעה בביצועהּ אנרגיה רבה. משקלם של צמחי הקנביס שנתפסו היה קטן יחסית למספרם, אך כמובן שכטבעם של צמחים הם היו בעלי פוטנציאל גדילה (אם כי הנאשם טען בפניי בדברו האחרון שלא הצטיין בגידולם). על אף מציאת משקל לא נטען בפניי כי הנאשם גידל את הצמחים כדי לסחור בקנביס.
על יסוד הודאת הנאשם בעובדות כאמור, הנאשם הורשע בעבירה של החזקת סם מסוכן שלא לצריכה עצמית, לפי סעיף 7(א) ו- (ג) רישא בפקודת הסמים המסוכנים [נוסח חדש], התשל"ג- 1973 (להלן: "פקודת הסמים").

כתב האישום המתוקן מתאר, שבתאריך 07.02.21 בשעת צהריים, הנאשם נהג ברכב על כביש 40 לכיוון כביש 6 דרום, והחזיק בין רגליו שקית ובה סם מסוכן מסוג קוקאין במשקל 158.5 גרם נטו, מחולק לארבע אריזות. ובנוסף, החזיק בדלת השמאלית קדמית של הרכב סם מסוכן מסוג קוקאין במשקל כולל של 1.49 גרם נטו, מחולק לשלוש אריזות. ובסך הכל 160 גרם נטו, שלא לצריכה עצמית.
הנאשם הורשע על פי הודאתו בשלוש עבירות של סחר בסמים ועבירה נוספת של החזקת סם מסוכן לפי סעיפים 19+13א ו-7(א)+7(ג) לפקודת הסמים המסוכנים [נוסח חדש], תשל"ג-1973 (להלן: "פקודת הסמים המסוכנים").

על פי כתב האישום, ביום 6.6.16 מכר הנאשם לסוכן משטרה 19.8 גרם סם מסוג קנבוס בתמורה לתשלום בסך 1,600 ₪, בתיווכו של הנאשם 1.  
ביום 13.6.16 מכר הנאשם לסוכן 49.81 גרם סם מסוג קנבוס תמורת 4,000 ₪, וזאת בתיווכו של הנאשם 1.  
ביום 21.6.16 מכר הנאשם לסוכן סם מסוג קנבוס במשקל 38.82 גרם תמורת תשלום סך של 3,300 ₪.  
ביום 27.6.16 החזיק הנאשם בביתו משקל דיגיטילי, תערובת המכילה סם מסוכן מסוג חשיש במשקל 1.1 ג' נטו וסם מסוג קוקאין במשקל 4.338 גרם שתמורתו שילם 1,000 ₪.  
לתיק זה צירף הנאשם את ת"פ 54178-08-16, במסגרתו הורשע על פי הודאתו בעבירה של החזקה/שימוש בסמים מסוכנים לפי סעיף 7(א)+7(ג) סיפא לפקודת הסמים, לאחר שנמצא כי החזיק סם מסוג חשיש במשקל 1,1060 גרם.
על פי הודאתו הורשע הנאשם בעבירה של גידול סם והחזקת סמים לצריכה עצמית.

החל מחודש מאי 2014 ובחמישה מועדים שונים, משך הנאשם כסף מזומן, מחשבון בנק שבבעלותו, בסכום העולה על 4000 ₪ ורכש כלים וחומרי דישון להקמת מעבדה מאולתרת לגידול סמים מסוג קנבוס. את הציוד העביר לביתו באמצעות רכבו ובתאריך 10/8/14 גידל בביתו סם מסוג קנבוס בתוך אוהל שחור במעבדה מאולתרת. במקום נמצאו שישה שתילים – שניים גדולים וארבעה קטנים של הסם במשקל כולל של 1050 גרם נטו וכן נמצאו כלים שונים המשמשים לגידול הסם, כגון מאוורר, טיימר, מפוח ועוד. בחדר השינה נמצאה מעבדה מאולתרת נוספת ובה שני שתילים של הסם במשקל כולל של 15.90 גרם נטו וכלים המשמשים לגידול הסם. בארון בגדים בדירה החזיק הנאשם בסם מסוג קנבוס במשקל של 0.4676 גרם. כן החזיק הנאשם חומרים שונים המשמשים לגידול הסם ודף הוראות לשימוש בהם.
הנאשם הורשע על פי הודאתו בכתב אישום מתוקן במסגרת הסדר טיעון בעבירות של ייבוא סם מסוכן (שתי עבירות) (עבירה לפי סעיף 13 ביחד עם סעיף 19א לפקודת הסמים המסוכנים [נוסח חדש], התשל"ג – 1973; להלן "פקודת הסמים המסוכנים"), ייצור, הכנה והפקה של סם מסוכן (שתי עבירות) (עבירה לפי סעיף 6 לפקודת הסמים המסוכנים), החזקת סם מסוכן שלא לצריכה עצמית (שתי עבירות) (עבירה לפי סעיף 7(א) ו-(ג) רישא לפקודת הסמים המסוכנים) והחזקת כלים המשמשים להכנת סם מסוכן או לצריכתו (עבירה לפי סעיף 10 רישא לפקודת הסמים המסוכנים).  
הסדר הטיעון בין הצדדים הוא הסדר טווח לפיו המאשימה תעתור לשלוש שנות מאסר בעוד ההגנה תטען כראות עיניה. כמוסכם בהסדר הטיעון, נשלח הנאשם לתסקיר שירות המבחן.

הנאשם ייבא מהולנד לישראל סם מסוכן מסוג UR-144 בשתי הזדמנויות: האחת ב-3.12.13 והשנייה ב-31.1213 במשקל של כולל של כ-10 גרם. סם זה שייך לקבוצת הסמים הקנבינואידים הסינטטיים ויכולה להיות לו השפעה פסיכוטית על המשתמש. הנאשם הזמין את הסם מאתר אינטרנט, שילם בכרטיס אשראי שברשותו וציין את כתובתו כמקום המשלוח (האישום הראשון).  
הנאשם גידל והחזיק בדירה שלא כדין וללא היתר 22 צמחי קקטוס במשקל כולל של 28.12 ק"ג המכיל סם מסוכן מסוג מסקאלין בכמות בלתי ידועה. כ"כ החזיק בדירה, מתחת למיטתו, סם מסקאלין המחולק לשתי מנות במשקל כולל של 32.13 גרם (האישום השני).  
הנאשם החזיק בדירה שלא כדין ולא לצריכתו העצמית סם מסוכן מסוג פסילוצין (פטריית הזייה) במשקל של 389.6 נטו. הנאשם גידל וייצר את פטריות ההזייה בתהליך ארוך ומורכב, בעשרות הזדמנויות, בכך שרכש מאחר שזהותו אינה ידועה, דפים עליהם מונחות הפטריות בתנאי לחות, שאב במזרק את הנבגים ושמר את המזרק במקרר, הכין מצע לגידול הנבגים בכוסות זכוכית, החדיר את מזרק הנבגים לכוסות מצע הגידול ובהמשך הוציא מן הכוסות את הנבגים שגדלו לפטריות. הנאשם איחסן את הפטריות בקופסאות פלסטיק תוך שמירה על חום ולחות ואחר כך ייבש אותן ושמר אותן במקפיא.  
הנאשם החזיק חומרים וכלים המשמשים להכנת הסם המסוכן: משקל אלקטרוני, חומרי דישון, משטחי גידול, מזרקים, מאות בקבוקי זכוכית, מודדי חום, טרמוסטט ומפזרי חום (האישום השלישי).
הנאשם הורשע על פי הודאתו בביצוע עבירה של סחר בסם לפי סעיפים 13 ו-19א לפקודת הסמים המסוכנים.

מדובר בסם מסוג קוקאין במשקל כחצי גרם, שנמכר לסוכן משטרתי, שלנאשם יש עמו היכרות מוקדמת, וזאת תמורת 800 ₪. מדובר בעסקה בודדת מיום 8.5.2016.
לאחר ניהול הליך של הוכחות הורשע הנאשם בשתי עבירות של איומים ובעבירה של תקיפה סתם.

תמצית העובדות אשר פורטו בהרחבה בהכרעת הדין הן כי בתאריך 2/4/13 שהו המתלונן, עימו היה לנאשם סכסוך כספי, וחברתו של המתלונן בסמוך לבית מגוריו של הנאשם. הנאשם שהגיע למקום יצא מן הרכב בו הגיע ותקף את המתלונן בכך שהכה אותו בפניו במכת אגרוף. לאחר שמאן דהוא הפריד בין השניים והמתלונן החל לנוס מן המקום איים הנאשם הן על המתלונן והן על המתלוננת – חברתו.  
בתאריך 3/4/13, עת שהה אחר בביתו של המתלונן התקשר הנאשם אל אותו אחר, בלא שידע היכן הוא נמצא, ובמהלך השיחה עימו ביקש כי יעיד כנגד המתלוננים וכן איים על המתלוננים באומרו כי יפגע בהם.
הנאשם הורשע על יסוד הודאתו בעובדות כתב האישום המתוקן במסגרת תיקנו (ת"פ 4710-07-22), במסגרת הסדר טיעון, בעבירה של פריצה לבניין שאינו דירה וביצוע גניבה – עבירה לפי סעיף 407(ב) לחוק העונשין, תשל"ז – 1977 (להלן: החוק), תוך שצירף שני תיקים נוספים – ת"פ 7902-07-23, כתב אישום מתוקן, בעבירת הסגת גבול, לפי סעיף 447 לחוק ובעבירת גניבה לפי סעיף 384 לחוק וכן ת"פ 23003-09-23 של בית המשפט השלום בפתח תקווה, כתב אישום מתוקן, בעבירות גניבה לפי סעיף 384 לחוק, החזקת נכס החשוד כגנוב, לפי סעיף 413 לחוק והחזקת סם לצריכה עצמית, לפי סעיף 7(א) + 7(ג) סיפא לפקודת הסמים המסוכנים (נוסח חדש), תשל"ג – 1973.

למקרא עובדות כתב האישום המתוקן במסגרת תיקנו, עולה כי ביום 27.06.2022, בשעת אחר הצהריים, התפרץ הנאשם למקלט של בניין משותף ברחוב מלכי יהודה בהרצליה, בכך שחתך את אוזן מנעול המקלט באמצעות מגזרי מתכת, פתח את הדלת ונכנס פנימה.  
הנאשם נטל שלא כדין מהמקלט 3 זוגות אופניים חשמליים והביאם אל רכבו אשר חנה ברחוב סמוך, תוך כוונה לשלול אותם שלילת קבע.  
נטען, כי האופניים החשמליים שנגנבו הושבו לבעליהם.  
למקרא עובדות כתב האישום המתוקן בתיק הצירוף, עולה כי ביום 06.06.2022, לפנות בוקר, הסיג הנאשם גבול לבית העסק השייך למתלונן, ברחוב סוקולוב ברמת השרון בכוונה לבצע גניבה, בכך שפתח את דלת בית העסק ונכנס לתוכו.  
הנאשם נטל מבית העסק שני זוגות אופניים וסוללה, בשווי כולל של 9,800 ₪ ועזב את המקום.  
באותן נסיבות ניסה הנאשם לפתוח את קופת בית העסק, אך ללא הצלחה.  
למקרא עובדות כתב האישום המתוקן בתיק הצירוף מבית המשפט השלום בפתח תקווה, עולה כי ביום 20.06.2022, לפנות בוקר, הגיע הנאשם באמצעות רכבו, לרחוב דוד המלך בראש העין וגנב מהמקום סוללה חשמלית שהייתה מחוברת לאופניים השייכים למתלונן.  
בהמשך נתפס הנאשם כשברכבו אופניים חשמליים וסוללה חשמלית נוספת השייכים למתלוננים אחרים ובנוסף החזיק הנאשם ברכב סם מסוכן מסוג קוקאין, לצריכתו העצמית, במשקל של 0.2 גרם נטו.
הנאשם הורשע על פי הודאתו בעבירה של גידול, ייצור והכנת סמים מסוכנים בהתאם לסעיף 6 לפקודת הסמים המסוכנים. לאחר ששמעתי נימוקי הצדדים להסדר, מצאתיו מעט נוטה לקולא, יחד עם זאת אין המדובר בהסדר בלתי סביר ועל כן אכבדו. מדובר בנאשם שהודה, חסך זמן שיפוטי יקר ויש בהודאה משום נטילת אחריות, כפי שהנאשם אף אמר זאת מפיו בדבריו לעונש. הנאשם יחסית צעיר בגיל וזהו מאסרו הראשון. ההסדר כולל רכיב משמעותי של עונש צופה פני עתיד ויש לקוות שהדבר יהווה כחרב מעל ראשו, לבל יסתבך פעם נוספת בפלילים.

מכל המקובץ לעיל, הנני לגזור על הנאשם את העונשים הבאים:  
6 חודשים מאסר בפועל שיימנו מיום מעצרו, 20.4.2016.  
12 חודשים מאסר על תנאי למשך 3 שנים מיום שחרורו, שלא יעבור עבירות סמים מסוג פשע.  
6 חודשי מאסר על תנאי למשך 3 שנים מיום שחרורו, שלא יעבר עבירת סמים מסוג עוון.  
5 חודשים שלילת רישיון נהיגה על תנאי למשך שנתיים מיום שחרורו, שלא יעבור כל עבירת סמים.  
קנס בסך 2,500 ₪ או 10 ימי מאסר תמורתו. הקנס ישולם עד ליום 1.12.2016.  
ניתן צו למוצג, סמים להשמיד.  
טלפון מסוג אייפון 6 וצרור מפתחות של רכב מסוג קאיה, שעל פי הטענה שייכים לנאשם ונתפסו כמוצג, יוחזר לאמו של הנאשם, הגב' לוסטו איריס.
בהתאם להודאתו בעובדות כתב האישום המתוקן, הורשע הנאשם בביצוע עבירות של קשירת קשר לביצוע פשע בהתאם לסעיף 499(א)(1) לחוק העונשין, התשל"ז -1977 (להלן החוק), החזקת נכס חשוד כגנוב בהתאם לסעיף 413 לחוק, החזקת מכשירי פריצה בהתאם לסעיף 409 לחוק (שתי עבירות), החזקת סמים לצריכה עצמית בהתאם לסעיף 7(א)+7(ג) סיפא לפקודת הסמים המסוכנים (נוסח חדש), תשל"ג-1973, התפרצות למגורים במטרה לבצע עבירה בצוותא בהתאם לסעיפים 406(ב)+29(א) לחוק (שתי עבירות), גניבה בצוותא בהתאם לסעיפים 384(א)+29(א) לחוק, סיוע להתפרצות למגורים לבצע עבירה בהתאם לסעיפים 406(ב)+31 לחוק, סיוע לגניבה בהתאם לסעיפים 384 +31 לחוק וסיוע להיזק לרכוש במזיד בהתאם לסעיפים 452 + 31 לחוק.

על פי החלק הכללי בכתב האישום המתוקן, עובר לאירועים המתוארים בכתב האישום קשר הנאשם קשר עם אחר, שזהותו אינה ידועה למאשימה במטרה לפרוץ לדירות בצוותא חדא ולגנוב רכוש והכל כמפורט בכתב האישום. במסגרת הקשר, הסיע הנאשם את האחר לדירות שונות, ברכבו מסוג פג'ו, בתמורה ל-1,000 ₪ עבור כל נסיעה. בהמשך נהג האחר להתפרץ לדירות בעוד הנאשם ממתין לו ברכב, בקרבת מקום ובהמשך נתן האחר לנאשם מהרכוש הגנוב ואמר לו לזרוק אותו אך הנאשם שמר אותו.

עובדות האישום הראשון - כמתואר בחלק הכללי, עובר לאירוע המתואר לעיל, קשר הנאשם קשר עם אחר בכוונה לבצע התפרצויות לדירות וגניבה. ביום 14.5.20 בשעה 12:30 או בסמוך לכך הגיעו שוטרים לביתו של הנאשם אשר ברחוב חנקין 72 בחולון על מנת לבצע חיפוש מכוח צו אשר ניתן על ידי כבוד השופטת ניצה מימון שעשוע. באותן נסיבות החזיק הנאשם בסם מסוכן מסוג קנבוס במשקל נטו נבדק של 21.11 גרם, במגירה בחדר השינה במקום וזאת מבלי שהחזיק ברישיון כדין מאת המנהל. כמו כן, החזיק הנאשם במקום בתיק גב ובו פלייר, שלוש מברגים, פטיש ושני לומים מברזל המשמשים לשם פריצה לבניין ללא הסבר סביר לכך. כמו כן,  החזיק הנאשם במקום בכסף ורכוש רב שיש עליהם חשד סביר שהם גנובים ובהם: תכשיטים רבים ובהם שרשראות צמידים, טבעות ועגילים, 39 שעוני יד מסוגים שונים.

עובדות האישום השני - במועד הרלוונטי לאירוע, התגורר מר אייל כוכב פלנט בבית ברחוב דרך השדות 26 בכפר סירקין. ביום 12.5.20 בסמוך לשעה 09:43 הגיעו הנאשם והאחר ברכב ועצרו בסמוך לבית. באותן נסיבות יצא האחר מהרכב, בעוד הנאשם ממתין ברכב. מיד ובסמוך לכך פתח האחר את חלונות חדר הילדים והסלון ונכנס אל הבית. בהמשך, פרץ האחר כספת שהייתה מחוברת לקיר בתוך ארון במסדרון הבית ונטל מתוכה אקדח מסוג יריחו ו-11,000 ₪ במזומן. עוד באותן נסיבות נטל האחר 5 שעוני יד השייכים למתלונן ותכשיטים ובהם שרשראות וצמידים מזהב אשר שייכים לאשתו של המתלונן.

עובדות האישום השלישי - במועד הרלוונטי לאירוע, התגוררה גברת ענת שלמון בבית ברחוב שניר 24 ברמת השרון. ביום 7.5.20 בסמוך לשעה 11:43 הגיעו הנאשם והאחר ברכב ועצרו בסמוך לבית. באותן נסיבות יצא האחר מהרכב כשהוא מצויד בתיק ובו כלי פריצה, בעוד הנאשם ממתין ברכב. מיד ובסמוך לכך שבר האחר את צילינדר דלת הכניסה האחורית של הבית ונכנס לתוכו. באותן נסיבות פעלה אזעקה במקום והאחר עזב את הבית וכעבור זמן מה שב אליו ועקר את האזעקה ממקומה. בהמשך לכך, פתח האחר קופסת תכשיטים ריקה שהייתה בחדר השינה וכן ניסה לפתוח בכוח שתי כספות שהיו במקום, ללא הצלחה.

עובדות האישום הרביעי – במועד הרלוונטי לאירוע, התגורר מאיר בניטה בבית ברחוב עמיקם 5 בפתח תקווה. ביום 2.2.20 בסמוך לשעה 11:30 הגיעו הנאשם והאחר ברכב ועצרו בסמוך לבית. באותן נסיבות יצא האחר מהרכב, בעוד הנאשם ממתין ברכב. מיד ובסמוך לכך פתח האחר את חלון חדר השינה, נכנס אל הבית חתך את הכבלים של האזעקה ושבר אותה. עוד באותן נסיבות נטל האחר שעוני יד השייכים למתלונן, תכשיטים השייכים לאשתו של המתלונן וכסף מזומן.

במסגרת הסדר הטיעון הוסכם כי הנאשם יופנה לשירות המבחן לצורך קבלת תסקיר בעניינו, ולעניין העונש המאשימה הצהירה כי עמדתה היא מאסר בפועל אך הצדדים ישובו לשוחח לאחר קבלת התסקיר.
הנאשם הורשע בעבירה של החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים (נוסח חדש) התשל"ג – 1973, וזאת בעקבות הודאתו בעובדות המפורטות באישום 11 לבכתב האישום המתוקן.

על פי עובדות אישום 11 לכתב האישום, ביום 28.9.13, התקשר הנאשם לאחר (להלן: האחר) וביקש לרכוש ממנו שתי סוליות של סם מסוכן מסוג חשיש במשקל של 100 גרם כל אחת. האחר הבטיח לנאשם שיחזור אליו אחרי שיערוך בדיקה. לאחר מספר דקות, התקשר האחר לנאשם והודיע לו שהסמים המבוקשים מצויים בביתו ושהנאשם יכול להגיע לביתו על מנת לרכושם. בשלב זה, התקשר האחר לאדם נוסף והורה לו להביא אליו כמות של סם מסוג חשיש. בהנחיית האחר, נפגש הנאשם עם האדם הנוסף שמכר לנאשם את הסמים.
הנאשם הודה והורשע בכתב אישום מתוקן, במסגרת הסדר טיעון, ביום 3.4.22, בכך שבמהלך חודש אפריל 2021 גידל – יחד עם אחר – סם מסוג קנאביס במשקל של כ-6 ק"ג והחזיק עם שותפו את הסם, בכמותו, שלא לצריכה עצמית.  
במסגרת הסדר הטיעון נשלח הנאשם לתסקיר שירות המבחן והוסכם כי ככל שהתסקיר יצא חיובי בעניינו תגביל עצמה המאשימה לעונש של 9 חודשי מאסר שאפשר וירוצו בעבודות שירות, בתוספת ענישה נלווית, והסנגור יוכל לטעון לעונש של חודש מאסר בעבודות שירות בלבד.  
תסקיר אכן הוגש, ומסקנותיו חיוביות מאד, כך גם לשיטת המאשימה.  
על פי התסקיר – הנאשם חסר הרשעות קודמות, בבסיסו אדם נורמטיבי לחלוטין, נשוי ואב ל-5 ילדים בנישואין טובים, עובד כעצמאי והתפתה לעבור את העבירות נוכח הקשר שקשר עם חברה שולית, ובאופן בסיסי כ"מרד" במוסכמות ובמסגרות הדתיות, המשפחתיות והחברתיות אליהן משתייך. הנאשם התנסה בשימוש בקנביס אך בדיקות השתן שמסר בעקביות היו כולן נקיות.  
הנאשם הביע חרטה עמוקה, הפנים לחלוטין את הפסול במעשיו, היה שותף לקבוצה טיפולית ומסקנות רכזיה – כי השתתפותו היתה מעמיקה, מועילה לקבוצה ולו עצמו.  
ניתן לומר כי לו היה הנאשם מכור לסם, היה תסקיר זה יכול לשמש כעוגן להחרגתו עקב "שיקום" ממתחם הענישה המקובל.  
חוות דעת הממונה על עבודות השירות הוגשה והנאשם נמצא בה כשיר לביצוען.
ביום 20.7.2015 הורשע הנאשם בהתאם להודאתו, בעבירות שיוחסו לו בכתב-אישום מתוקן כדלקמן: גידול סם מסוכן לפי סעיף 6 לפקודת הסמים המסוכנים [נוסח חדש], התשל"ג-1973; החזקת סם מסוכן שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים; וכן החזקה בכלים המשמשים להכנת סם מסוכן שלא לצריכה עצמית לפי סעיף 10 רישא לפקודה.

בהתאם לעובדות כתב-האישום המתוקן בהן הודה הנאשם, עובר ליום 1.7.2015 (במועד שאינו ידוע במדויק למאשימה), ייעד הנאשם את עליית הגג בביתו למעבדת סמים, ובה גידל 4 שתילי סם מסוכן מסוג קנבוס במשקל של 175.86 גרם נטו. לצורך כך, רכש הנאשם (במועד שאינו ידוע במדויק למאשימה) 4 שנאים לבנים, 3 מפוחים, 2 מדי לחות, 5 גופי תאורה מסוגים שונים (לרבות גוף אחד בעל אפשרות קירור), אוהל לגידול השתילים, צינור אלומיניום גמיש ו-3 בקבוקים כימיים (חומרי השרשה/דישון). הציוד האמור נמצא ונתפס במעבדת הסמים האמורה. בנוסף, החזיק הנאשם בביתו במספר מוקדים (חדר השינה, הסלון וחדר המוסיקה) סם מסוכן מסוג קנבוס במשקל כולל של 89.91 גרם נטו, מתוכם 60.71 גרם נטו עלי קנבוס.
הנאשם הודה במיוחס לו לעיל, ועל יסוד הודאתו זו הורשע בעבירות של גידול סמים מסוכנים, לפי סעיף 6 לפקודת הסמים המסוכנים [נוסח חדש], התשל"ג-1973; החזקת חצרים לעישון או הכנת סמים, לפי סעיף 9(א) לפקודה; והחזקת סם שלא לצריכה עצמית, לפי סעיפים 7(א) ו- 7(ג) לפקודה.

כפי הנטען בכתב האישום המתוקן, בחיפוש משטרתי שנערך בדירתו של הנאשם ביום 10.01.2017 בשעה 11:00 או בסמוך לכך, נמצא כי הנאשם גידל בחדר השינה שלו, בתוך אוהל, 10 שתילים של סם מסוכן מסוג קנבוס, במשקל של 1.3 ק"ג נטו. לצורך גידולו של הסם, החזיק הנאשם, בין היתר, אוהל, מנורה, מאוורר ומד טמפרטורה. עוד בנסיבות אלה, החזיק הנאשם בארון במטבח, מעל הכיור, ב- 2 צנצנות ו- 3 קופסאות סם מסוכן מסוג קנבוס, במשקל כולל של 300.1 גרם נטו. כמו כן, הנאשם החזיק בדירתו שתי מטחנות המשמשות לטחינת סמים.
הנאשם הודה והורשע, במסגרת הסדר טיעון, בכתב אישום מתוקן ובו ארבעה אישומים בביצוע עבירות סמים כדלקמן:  
הדחת קטין לסמים מסוכנים (3 עבירות) – לפי סעיף 21(א)(1) + 21(א)(3) לפקודת הסמים המסוכנים, [נוסח חדש], תשל"ג-1973.  
החזקת סמים שלא לצריכה עצמית (3 עבירות) – לפי סעיף 7(א) + (ג) רישא לפקודת הסמים המסוכנים.  
והחזקת סמים לצריכה עצמית – לפי סעיף 7(א) + (ג) סיפא לפקודת הסמים המסוכנים.  
ביום 19/4/17 הגיעו הצדדים להסדר טיעון, לפיו כתב האישום תוקן טרם הקראה, הנאשם הודה והורשע, והוסכם כי יוגש לגביו תסקיר חובה של שרות המבחן שמסקנותיו לא יחייבו את המאשימה.

במהלך שנת 2016, במועדים שונים שאינם ידועים למאשימה ובתדירות יומית, רכש הנאשם סמים מסוכנים בכמות של גרם אחד ליום, במחיר של 120 ש"ח לגרם גראס, ו- 100 ש"ח לגרם חשיש. הנאשם צרך את הסמים באמצעות סיגריות מגולגלות ובאמצעות באנג כשהוא לבדו או עם חברים.  
במהלך שנת 2016, בשני מועדים שאינם ידועים במדויק למאשימה, הראשון סמוך לשעה 15:00 והשני בשעות הערב, סיפק הנאשם בביתו לקטין נ.א., יליד שנת 2000, סם מסוכן מסוכן מסוג חשיש בכמות של 1 גרם כל פעם. במועד מאוחר יותר, שב הנאשם וסיפק לקטין נ.א., גרם אחד של חשיש.  
במהלך שנת 2016, בשני מועדים שאינם ידועים במדויק למאשימה, סיפק הנאשם לקטין מ.ר., יליד שנת 2001, המתגורר בשכנות לנאשם, סם מסוכן מסוג גראס בכמות שאינה ידועה למאשימה אך שוויה 100 ש"ח.  
במועד מוקדם לכך, כך על פי כתב האישום, צרך הנאשם בביתו סם מסוכן מסוג חשיש או גראס כשהקטין מ.ר. לצידו.  
בתחילת שנת 2016, במועד מדויק שאינו ידוע למאשימה, עישנו הנאשם וא.ד., קטין יליד שנת 1999, סם מסוכן מסוג חשיש אותו סיפק הנאשם בכמות ובאופן שאינם ידועים למאשימה.  
בכ- חמישה מקרים במהלך שנת 2016, כשהמאוחר ביניהם הוא 25/12/16 בשעות הצהריים, סיפק הנאשם לקטין א.ד., בביתו של הנאשם, אצבעות או חצאי אצבעות סם מסוכן מסוג חשיש בשווי 100 ו- 50 ש"ח בהתאם.
הנאשמת הורשעה על יסוד הודאתה, במסגרת הסדר טיעון, בעובדות כתב האישום המתוקן, בשלוש עבירות סחר בסם מסוכן לפי סעיף 13 ביחד עם סעיף 19א לפקודת הסמים המסוכנים (נוסח חדש), תשל"ג – 1973 (להלן: "הפקודה") ובעבירה של החזקת סם שלא לצריכה עצמית, לפי סעיף 7(א) ביחד עם סעיף 7(ג) רישא לפקודה.

למקרא עובדות כתב האישום המתוקן עולה כי במועדים הרלוונטיים לכתב האישום המתוקן נרשמו לקוחות באמצעות אפליקציית הטלגרם לצורך רכישת סמים, כאשר אל הנאשמת נשלחו פרטי הלקוחות, כולל כתובות המגורים, כמות הסם המבוקשת ומספר הטלפון לצורך ביצוע עסקאות הסם. בהתאם למקומות המפגש הגיעה הנאשמת לכתובת שנמסרה לה ובתוך כך מסרה ללקוחות השונים את הסמים וקיבלה תמורתם כסף מזומן. בתאריך 31.3.21, בשעת אחה"צ, סחרה הנאשמת בסם מסוג קנביס, במשקל של 10 גרם, אל מול קונה בפתח תקווה וקיבלה בתמורה סך של 350 ₪. בתאריך 1.4.21, בשעת ערב, סחרה הנאשמת אל מול קונה בהוד השרון, בסם מסוג קנביס, במשקל של כ- 10 גרם וקיבלה בתמורה, סך של 380 ₪. בתאריך 2.4.21 סחרה הנאשמת, לאחר חצות הליל, מול קונה ברחוב יאשה חפץ בתל אביב, בסם מסוג קנביס במשקל של 10 גרם בתמורה ל- 350 ₪. באותן נסיבות, החזיקה הנאשמת, בתיק שהיה מונח במושב הקדמי ברכבה, בסם מסוכן מסוג קנביס, במשקל של 80 גרם, שלא לצריכה עצמית.
הנאשם הורשע ביום 15.12.2022, על יסוד הודאתו בכתב אישום מתוקן, בעבירות סמים הכוללות ייצור, הכנה והפקה, עבירה לפי סעיף 6 לפקודת הסמים המסוכנים (נוסח חדש), התשל"ג- 1973 (להלן: "הפקודה"); והחזקה ושימוש שלא לצריכה עצמית, עבירה לפי סעיף 7(א)+(ג) רישא לפקודה. במסגרת הסדר הטיעון הסכימו הצדדים כי הנאשם ישלח לשירות המבחן לצורך קבלת תסקיר בעניינו, לאחריו יטענו הצדדים לעונש באופן חופשי. עוד הוסכם כי הציוד ששימש לגידול הסמים יחולט, בעוד רכב טיוטה מ.ר 8319066, המפורט בהודעת החילוט בכתב האישום המקורי, וכן טלפון נייד ומחשב נייח, יוחזרו לנאשם.

על פי עובדות האישום המתוקן, ביום 18.2.2021 שכר הנאשם בית בן 7 חדרים ברחוב נוף הירדן 94, בנוף כנרת צפת  (להלן: "הבית"). בין התאריכים 18.2.2021 – 3.5.2022, הקים הנאשם בבית מעבדה לגידול סם מסוכן מסוג קנבוס, בו החזיק הנאשם ציוד מתקדם המשמש לגידול סם מסוכן  (להלן: "המעבדה"). במעבדה גידל והחזיק הנאשם סמים מסוכנים מסוג קנבוס במשקל כולל של כ-68.436 ק"ג נטו, שלא לצריכתו העצמית וללא אשור כדין.
הנאשם הורשע בהתאם להודאתו בעובדות כתב האישום המתוקן בעבירות כדלקמן:  
החזקת סמים שלא לצריכה עצמית, לפי סעיף 7(א) יחד עם 7(ג) רישא לפקודת הסמים המסוכנים [נוסח חדש] תשל"ג – 1973 (להלן: "פקודת הסמים").  
החזקת כלים להכנת סם שלא לצריכה עצמית, לפי סעיף 10 רישא לפקודת הסמים.  
סחר בסמים, לפי סעיף 13 יחד עם 19א לפקודת הסמים.  

על-פי המתואר בעובדות האישום הראשון, ביום 4.5.14 החזיק הנאשם במקומות שונים בשתי דירות אשר היו בבעלותו סמים מסוכנים מסוג חשיש במשקל כולל של 248 גרם. כמו כן החזיק הנאשם בדירתו סכין יפנית חרוכה ועל גופו סך של 6,727 ₪ במזומן. על פי המתואר באישומים השני עד הרביעי, מכר הנאשם, בארבעה מועדים שונים, לאחר, מנת סם מסוג חשיש במשקל שאינו ידוע במדויק למאשימה תמורת סך של 100 ₪ במזומן בכל מכירה.  
הצדדים הגיעו להסדר דיוני, לפיו כתב האישום יתוקן, הנאשם יודה ויורשע וישלח לקבלת תסקיר שירות מבחן. ב"כ המאשימה הצהיר כי המאשימה תעתור למאסר בפועל ואילו ההגנה תהיה חופשיה בטיעוניה.
כנגד הנאשמת הוגשו כתבי אישום, בתיקים שבכותרת. ב - ת.פ 20763-10-18 ו – ת.פ 13558-11-18 יוחסה לנאשמת עבירה של החזקת סם שלא לצריכה עצמית – עבירה לפי סעיף 7(א)+(7ג) רישא לפקודת הסמים המסוכנים (נוסח חדש) תשל"ג 1973 (להלן: "פקודת הסמים"), בנוסף יוחסה לנאשמת עבירה של החזקת כלים להכנת סם שלא לצריכה עצמית, לפי סעיף 10 רישא לפקודת הסמים.   
עפ"י כתב האישום שהוגש ב – ת.פ 13558-11-18 – ביום 31.10.17 נמצא בביתה של הנאשמת סם מסוכן מסוג חשיש בכמות כוללת של 56.22 ג', כמפורט להלן: 20.28 ג' בקופסת תכשיטים בחדרה, 32.54 ג' בקופסת תכשיטים נוספת בחדרה, 2.14 ג' על שולחן הסלון וכן 1.26 ג' על שולחן הסלון. כמו כן, נמצא בביתה של הנאשם משקל דיגיטאלי. 
עפ"י כתב האישום שהוגש ב – ת.פ 20763-10-18, ביום 26.02.18, בדירתה של הנאשמת החזיקה הנאשמת סם מסוכן מסוג חשיש, כמפורט להלן: 34.6 ג' נטו בקופסא כסופה שהייתה בתוך  תיק אשר הונח על שולחן הסלון בדירה, וכן 0.59 ג' נטו על שולחן בדירה בתוך נייר מקופל.
בתשובתה לאישומים, הנאשמת הודתה בהחזקת הסמים לצריכה עצמית בלבד והכחישה את החזקת הכלים.
במסגרת הכרעת הדין שניתנה על ידי, לאחר ניהול הוכחות, זיכיתי את הנאשמת מהחזקת הסם שלא לצריכה עצמית ומעבירת החזקת הכלים והרשעתי אותה בביצוע שתי עבירות של החזקת סם לצריכה עצמית.
לבקשת הנאשמת, צורף ת.פ 58960-09-19, לפיו יוחסה לה עבירה של החזקת סם לצריכה עצמית ועבירה  החזקת כלים, בכך שביום 14.02.19, בעת שהגיעו שוטרים לדירת הנאשמת לבצע צו חיפוש שיפוטי, נתפס בבית סם מסוכן מסוג קנבוס כמפורט להלן-  על שולחן הסלון (במשקל 0.31 ג' נטו  ושקית במשקל 1.17 ג' נטו), בחדר השינה (במשקל 3.85 גר' נטו), וכן בשקית שמסרה לשוטרת (במשקל 3.11 ג' נטו). כן, נתפס משקל דיגיטלי, אשר שימש לצריכתו של הסם.
בגין כל אלו הורשע הנאשם בעבירה של יצוא, יבוא, מסחר, הספקת סמים מסוכנים לפי סעיפים 13 + 19א לפקודת הסמים המסוכנים (נוסח חדש) תשל"ג-1973.

על פי הנטען בכתב האישום, במועד הרלוונטי התנהל סחר בסמים מסוכנים דרך רשת האינטרנט, באמצעות יישומון הטלגראס; משה דיין עבד במועד הרלוונטי כשוטר במשטרת ישראל ונשלח לביים עסקת סמים כדי לחשוף עברייני סמים; ובמועד שאינו ידוע למאשימה, אך עובר ליום 30.07.2020, קשר הנאשם קשר עם אחר, שעבד תחת שם המשתמש "השווארמה של חזן" לביצוע פשע של סחר בסמים מסוכנים.

בהמשך לכך, סמוך לשעה 15:55, חייג הנאשם אל השוטר ממספר חסוי, מטלפון נייד השייך לנאשמת אחרת בתיק, שמספרו: 0546581222, וביקש הכוונה למיקומו של השוטר. כ-4 דקות לאחר מכן, שב וחייג הנאשם והפעם בצורה גלויה ממספרה של נאשמת אחרת בתיק וביקש פעם נוספת הכוונה למיקומו של השוטר.

סמוך לשעה 16:05, הגיע הנאשם לחניית הבריכה בקיבוץ כאשר הוא נוהג ברכב מסוג מרצדס, בעל לוחית זיהוי מספר 91765601, כשלצדו יושבת נאשמת אחרת. באותו מעמד מסר הנאשם לשוטר סם מסוג קנבוס במשקל של 10.34 גרם נטו וקיבל ממנו בתמורה סך של 400 ₪.
הנאשם הורשע על יסוד הודאתו, במסגרת הסדר דיוני שכלל את תיקון כתב האישום, בעבירות הבאות: גידול סם מסוכן, לפי סעיף 6 לפקודת הסמים המסוכנים [נוסח חדש], התשל"ג-1973; החזקת סם מסוכן שלא לצריכה עצמית, לפי סעיפים 7(א) ו-7(ג) רישא לפקודת הסמים המסוכנים; נטילת חשמל בגניבה, לפי סעיף 400 לחוק העונשין, התשל"ז – 1977.

מעובדות כתב האישום המתוקן עולה שביום 19.6.2019 שכר הנאשם דירה בראשון לציון למשך 12 חודשים (להלן: "הדירה"). מאותו יום ועד ליום 19.8.2019 הקים הנאשם בשני חדרי הדירה מעבדה לגידול קנאביס, בהם גידל 111 שתילי קנאביס במשקל של 9 ק"ג. הנאשם אבזר את הדירה בציוד שנועד לייעל את גידול השתילים ולהחיש את גדילתם, כגון: מאווררים, שרוולי אלומיניום להזרמת אוויר, מערכת מנורות חימום והארה, אדניות ועציצים, חומרי דישון, מערכת השקיה וכן נייר אלומיניום אותו הדביק על קירות המעבדה.

לצורך גידול הסם גנב הנאשם חשמל, בכך שקדח חור בין הדירה לבין לוח החשמל, וחיבר 2 פאזות מעקף ישירות מהזנת החשמל אל מעבדת הסמים בדירה, שלא דרך מונה חשמל. באופן זה נטל הנאשם במרמה חשמל בסך 5,000 ₪.
הנאשם הודה והורשע במסגרת הסדר טיעון בעבירה של סחר בסם מסוכן לפי פקודת הסמים המסוכנים [נוסח חדש], תשל"ג-1973. במסגרת ההסדר טענה המאשימה לעונש מאסר בן 8 חודשים בניכוי ימי מעצרו של הנאשם וכן למאסר על תנאי, קנס, פסילה בפועל ופסילה על תנאי.

על פי עובדות כתב האישום המקורי בהן הודה הנאשם, ביום 4.2.15, מכר הנאשם סם מסוכן מסוג קוקאין במשקל נטו של 0.78 גרם לאחר אשר העביר את הסם לסוכנת משטרתית.
הנאשם הורשע על בסיס הודאתו בעובדות כתב אישום מתוקן, במסגרת הסכמה דיונית, בעבירה של גידול סם מסוכן לפי סעיף 6 לפקודת הסמים המסוכנים [נוסח חדש] תשל"ג – 1973. 

בהתאם לעובדות, במשך שלושה חודשים עובר ליום 21/7/15, הקים הנאשם מעבדה לגידול סם מסוכן מסוג קנבוס בדירה אותה שכר בעבור הגידול ברח' ירושלים 40 בבת ים. לצורך גידול הסם, רכש הנאשם ציוד משוכלל אותו התקין בדירה לרבות 17 גופי תאורה, 3 מזגנים, כ-460 אדניות ועוד. הנאשם גידל שתילי קנבוס במשך התקופה שהחלה במועד הקמת המעבדה ועד יום מעצרו, 21/7/15. בהמשך לנסיבות המתוארות, בעת פשיטת משטרה אשר התקיימה ביום 21/7/15 בדירה, נמצאו שתילים רבים של סם מסוכן מסוג קנבוס, במשקל כולל של 12.39 ק"ג נטו.
נאשם 1 הודה והורשע בכתב אישום שייחס לו, יחד עם נאשם 2, ביצוע עבירות סמים, בשישה אישומים, כדלקמן: החזקת סמים לצריכה עצמית – לפי סעיף 7(א)+7(ג) סיפא לפקודת הסמים המסוכנים (נוסח חדש), תשל"ג-1973. סחר בסמים מסוכנים (5 עבירות) – לפי סעיף 13 + 19א לפקודת הסמים המסוכנים. קשירת קשר לביצוע פשע (5 עבירות) – לפי סעיף 499(א)(1) לחוק העונשין, תשל"ז-1977. הסתייעות ברכב לביצוע עבירה (5 עבירות) – לפי סעיף 43 לפקודת התעבורה (נוסח חדש), תכ"א-1961. יצוין, כי נאשם 2 היווה שותפו של נאשם 1 לעבירות בשלושה מתוך ששת האישומים, ואילו בשלושה אישומים נוספים, שימש נאשם 1 כמבצען הבלעדי של העבירות.

כתב האישום, בחלק הכללי, מציין כי לאפליקציית הטלגראס, אפליקציית מסרים מידיים מאובטחת ואנונימית, נכנסים קונים לקבוצות סחר פומביות המיועדות לרכישת סמים מסוכנים מסוג קנאביס, לפי אזורי חלוקה בארץ. אחרים, שזהותם אינה ידועה, הפעילו את הנאשמים, באופן שהנאשם היו קולטים "הזמנה" שהיו שולחים אליהם, בציון מספר הטלפון של המזמין, והנאשמים יצרו קשר טלפוני עם המזמין, קובעים עמו מקום ומועד למפגש, מגיעים באמצעות הרכב, מספקים לו סמים תוך הובלתם ברכב, ומבצעים עמו עסקה בסם בתמורה.

בהתאם לאישום הראשון, ביום 9/4/18, סמוך לשעה 00:26, בקריית שמונה, עצר שוטר את הרכב בו ישבו הנאשמים לביקורת. לאחר שנערך חיפוש ברכב, מצאו השוטרים כי הנאשמים החזיקו בגרביהם בסם מסוכן מסוג חשיש, במשקל כולל של 1.89 גרם ובסם מסוכן מסוג קנאביס במשקל כולל של 3.44 גרם. כן נמצאו ברכב 3,200 ₪ במזומן.  
בהתאם לאישום השני, ביום 2/4/18, הזמין תום באפליקציה קנאביס במשקל כולל של 3 גרם תמורת 350 ₪. סמוך לשעה 21:35 יצר נאשם 1 קשר עם תום וקבע להיפגש עמו בקריית שמונה. נאשם 1 הגיע עם הרכב למקום, פגש את תום ומכר לו 3 גרם קנאביס בתמורה ל-350 ₪.  
לפי האישום השלישי, ביום 6/4/18, הזמין תום באפליקציה קנאביס במשקל כולל של 3 גרם תמורת 350 ₪. סמוך לשעה 20:13, יצר נאשם 1 קשר עם תום וקבע להיפגש עמו בקריית שמונה. הנאשם 1 הגיע ברכב למקום, פגש את תום ומכר לו 3 גרם קנאביס בתמורה ל-350 ₪.  
בהתאם לאישום הרביעי, בתאריך 5/4/18, הזמין איל באפליקציה קנאביס במשקל כולל של 10 גרם תמורת 750 ₪. סמוך לשעה 15:43 יצר נאשם 1 קשר עם איל וקבעו להיפגש למחרת. בתאריך 6/4/18, סמוך לשעה 19:54, יצר נאשם 1 קשר עם איל והשניים קבעו להיפגש בצומת יסוד המעלה. נאשם 1 הגיע למקום, ומכר לאיל 10 גרם קנאביס בתמורה ל-750 ₪.  
בהתאם לאישום החמישי, ביום 8/4/18, הזמין ירדן באפליקציה קנאביס במשקל כולל של 10 גרם תמורת 700 ₪. סמוך לשעה 23:41 יצרו הנאשמים קשר עם ירדן, וקבעו להיפגש עמו בקריית שמונה. לאחר שהגיעו למקום, מכרו לירדן 10 גרם קנאביס בתמורה ל-700 ₪.  
לפי האישום השישי, בתאריך 8/4/18, הזמין עדי באפליקציה קנאביס במשקל של 10 גרם תמורת 850 ₪. סמוך לשעה 23:42 יצרו הנאשמים קשר עם עדי וקבעו להיפגש עמו בקריית שמונה. לאחר שהגיעו למקום, מכרו לעדי 10 גרם קנאביס בתמורה ל-850 ₪.  
ביום 2/5/18 הודה הנאשם 1 בכתב האישום, הורשע על סמך הודאתו, ונקבע כי יוגש לגביו תסקיר מטעם שרות המבחן.
הנאשמת הורשעה על יסוד הודאתה בכתב אישום מתוקן, הכולל שלושה אישומים כדלקמן: בגין אלה, הורשעה הנאשמת בעבירה של סחר בסם מסוכן, לפי סעיפים 13 ו- 19א לפקודת הסמים המסוכנים [נוסח חדש], התשל"ג-1973 (להלן: "הפקודה").

על פי הנטען בכתב האישום הראשון, השניים תיאמו להיפגש, וכעבור כמה דקות הסוכן התקשר אל הנאשמת והודיע לה כי הוא בדרכו אליה. מיד ובסמוך, ברחוב הפלמ"ח באשדוד, מסרה הנאשמת לסוכן סם מסוג MDMA במשקל 0.8978 גרם נטו, וקיבלה בעבורו סך של 500 ₪.

על פי הנטען באישום השני, ביום 11.05.2016, בשעה 16:22 או בסמוך לכך, התקשר הסוכן לנאשמת וביקש לרכוש "מים", כשכוונתו ל- MDMA. בהמשך לכך, בסמוך לשעה 17:12, בפארק ברחוב הרצל, סחרה הנאשמת בסם מסוג MDMA במשקל 0.7157 גרם נטו, בתמורה ל- 500 ₪.

על פי הנטען באישום השלישי, ביום 20.06.2016, בשעה 05:30 או בסמוך לכך, החזיקה הנאשמת בביתה, בין מכשיר הטלפון הנייד שלה לבין מגן הטלפון, סם מסוג LSD בכמות של 7 בולים, וזאת לצריכתה העצמית.
הנאשם הורשע על פי הודאתו במסגרת הסדר טיעון בכתב אישום מתוקן, המייחס לו עבירה של החזקת סם שלא לצריכה עצמית לפי סעיף 7 (א)+7(ג) רישא לפקודת הסמים המסוכנים [נוסח חדש] תשל"ג – 1973.  
מסגרת ההסדר הוסכם כי הצדדים יעתרו במשותף לעונשים של של"ץ בהיקף של 140 שעות, צו מבחן ומאסר מותנה, תוך שהצדדים השאירו את השאלה אם להשית על הנאשם עונש של פסילה מותנית לשיקול דעת ביהמ"ש.
הנאשם הורשע על פי הודאתו בעבירות של גידול סמים והחזקת סמים שלא לצריכה עצמית, בניגוד לסעיפים 6 ו- 7(א) ו-(ג) רישא לפקודת הסמים נוסח חדש תשל"ג 1973 ובעבירה של נטילת חשמל במרמה בניגוד לסעיף 400 לחוק העונשין, התשל"ז-1977. ביום 3.12.20 הציגו הצדדים הסדר טיעון על פיו הנאשם יודה בכתב האישום המתוקן, יורשע ויופנה לשירות המבחן לקבלת תסקיר, עוד הוסכם כי המאשימה תעתור להטלת ענישה בדמות 24 חודשי מאסר בפועל, מאסר מותנה וקנס משמעותי, כמו כן תעתור לחילוט הרכוש שנתפס, בעוד ההגנה תהיה חופשיה בטיעוניה, אך לא תוכל לעתור לביטול ההרשעה, והכל כמפורט בהודעה על ההסדר אשר הוגשה לבית המשפט.

על פי עובדות כתב האישום המתוקן, ביום 30.5.19 שכר הנאשם דירה והכשירה כמקום לגידול סמים בכמות מסחרית. במשך חודשים גידל הנאשם שתילים רבים של קנביס. ביום 18.8.20 בחיפוש שנערך בדירה נמצאו במקום  96 שתילי קנביס בשלבי גידול שונים, כ- 22.43 ק"ג שתילים בהליך גידול, וכ- 11.62 ק"ג קנביס תלוי ליבוש, ללא היתר כדין. בנוסף,  נמצא סם מסוכן מסוג MDMA במשקל של 0.9385 גרם. לצורך גידול הסם יצר הנאשם חיבור פיראטי של חשמל לדירה, באופן לא חוקי ומסוכן, וצרך חשמל במרמה, סך הנזק שנגרם לחברת החשמל נאמד על
הנאשם הורשע, בהתאם להודאתו בעובדות כתב האישום המתוקן ובמסגרת הסדר טיעון, בעבירות של החזקת סמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים (נוסח חדש), התשל"ג- 1937 (להלן- פקודת הסמים המסוכנים) ונהיגת רכב תחת השפעת אלכוהול, לפי סעיף 26(2) לתקנות התעבורה, התשכ"א- 1961 (להלן- תקנות התעבורה).

בהתאם לעובדות בהן הודה, ביום 2.8.13, בשעה 2:15 לערך, עת נהג הנאשם ברכב השכרה בתל אביב, נעצר על ידי שוטר לבדיקה במהלכה נמצא בתא המטען 780.58 גרם נטו של סם מסוכן מסוג קנבוס. בהמשך, לאחר שהובא לאגף התנועה, סרב לבצע בדיקת שתן ובדיקת דם לאיתור סמים.
הנאשם הורשע ביום 27.6.2022, על פי הודאתו בעובדות כתב אישום מתוקן, בעבירה של החזקת סם מסוכן שלא לצריכה עצמית, לפי סעיף 7(א)+7(ג) רישא לפקודת הסמים המסוכנים (נוסח חדש) תשל"ג-1973.

בהתאם לאמור בכתב אישום זה, בתאריך 18.7.2018 בחיפוש משטרתי שנערך בביתו דאז, נתפסו סמים מסוכנים על פי הפירוט הבא (ההדגשה בפריט ב' אינה במקור והיא קדימון למחלוקת שתוכרע בהמשך): סם מסוכן מסוג MDMA במשקל 118.45 גרם נטו. נוזל בנפח 1800 מ"ל (1.8 ליטר) המכיל סם מסוכן מסוג MDMA. 6 טבליות MDMA. נוזל של סם מסוכן מסוג קטמין בנפח 10 מ"ל נטו. סם מסוכן מסוג פסילוצין (חומר פסיכואקטיבי שמקורו בפטריות) במשקל 1.48 גרם נטו. בנוסף נתפסו בחיפוש משקל דיגיטלי, 13,300 ₪ במזומן, ו-3,450 יורו במזומן.
הנאשם הורשע, במסגרת הסדר טיעון, בעבירה של החזקת סמים שלא לצריכה עצמית בלבד, עבירה לפי סעיף 7(א)(ג), רישא לפקודת הסמים המסוכנים [נוסח חדש] תשל"ג-1973 (להלן: "הפקודה") ובעבירה של החזקת כלים להכנת סם שלא לצריכה עצמית, לפי סעיף 10 רישא לפקודה. במסגרת הסדר הטיעון הסכימו הצדדים כי הנאשם יישלח לשירות המבחן וכי "ככל שהתסקיר יהיה חיובי (והכוונה היא היעדר שימוש והמלצה לטיפול) העונש הכולל יהיה 6 חודשי מאסר בעבודות שירות, תוך חפיפת העונש המותנה והכל בכפוף לחוו"ד הממונה.

מעובדות כתב האישום עולה כי ביום 5.11.16 החזיק הנאשם, ביחידת דיור בה התגורר, סם מסוכן מסוג קנבוס במשקל 253.85 גרם נטו וכן משקל אלקטרוני קטן אשר שימש אותו לשקילת סמים. אומר כבר עתה, כי בסופו של יום, לא בא שירות המבחן בהמלצה טיפולית והצדדים טענו לכן בהתאם לסיפא להסכמה.
הנאשם 1 (להלן: "הנאשם") הורשע בהתאם להודאתו בעובדות כתב האישום המתוקן בעבירות כדלקמן: ייצור, הכנה והפקה של סם מסוכן, לפי סעיף 6 בפקודת הסמים המסוכנים [נוסח חדש], תשל"ג-1973 (להלן: "הפקודה"). החזקת סם מסוכן שלא לצריכה עצמית, עבירה לפי סעיף 7(א) ביחד עם סעיף 7(ג) רישא בפקודה. החזקת כלים המשמשים להכנת סם מסוכן או לצריכתו, עבירה לפי סעיף 10 בפקודה. אי מניעת פשע, עבירה לפי סעיף 262 בחוק העונשין, תשל"ז-1977.

על-פי המתואר בעובדות כתב האישום המתוקן, במשך תקופה של כשנה ועד ליום מעצרו, ביום 18.8.18, שכר הנאשם בית פרטי בן שתי קומות וארבעה חדרים בעלות של 6,700 ₪ לחודש. במהלך התקופה הרלוונטית, כשלושה חודשים עובר ליום 16.8.18 החליט הנאשם על הקמת מעבדה לגידול סם מסוכן מסוג קנבוס בבית. לצורך הקמת המעבדה, פנה הנאשם לנאשם 3 וביקש ממנו כי יסייע לו ברכישת ציוד לצורך גידול הסם. בעקבות ההצעה, יצר נאשם 3 קשר עם בעלים של חנות המתמחה בציוד לגידול הידרופוניקה, ובהמשך הגיעו הנאשם ונאשם 3 לחנות ורכשו ציוד גידול בסך של כ- 5,000 ₪ לצורך הקמת המעבדה. לצורך גידול הסם, צייד הנאשם את העבדה, בין היתר, בשנאים חשמליים, מערכת אוורור, אדניות, מערכת תאונה מעל השתילים ומד טמפרטורה. במהלך התקופה גידל הנאשם במעבדה סם מסוג קנבוס. ביום 16.8.18 במסגרת חיפוש משטרתי בבית נתפסו בשלושה חדרים בבית סם מסוכן מסוג קנבוס במשקל כולל של 667.21 גרם, בשווי כולל מוערך כל כ- 66,721 ₪ בפירוט הבא: שקית המכילה כ- 61 גרם קנבוס. שקית המכילה כ- 85 גרם קנבוס. כן נתפס ציוד רב ששימש לגידול וטיפוח שתילי הקנבוס. על פי המתואר בעובדות האישום השני בין המועדים 13.8.18 – 15.8.18 שהה הנאשם בחופשה באמסטרדם שבהולנד, ואפשר לנאשם 2 להתגורר בבית. במהלך שהותו של הנאשם בחו"ל, החזיק הנאשם 2 בבית שני בקבוקי יין המכילים נוזל של סם מסוג קוקאין. במהלך שהותו בבית יצר הנאשם 2 קשר עם הנאשם 3 וביקש ממנו שיגיע לבית ויעזור לו לייבש את הנוזל ולהפכו לאבקת סם מסוג קוקאין. הנאשם 3 נענה לבקשה, וביחד עם הנאשם 2 ייבשו את הנוזל עד אשר הפך לאבקת סם מסוג קוקאין. סמוך לאחר שובו מחו"ל, ביום 16.8.18, מצא הנאשם את הקוקאין באחד החדרים בבית. אז התקשר הנאשם 1 לנאשם 2 וביקש ממנו שיגיע לקחת את הקוקאין. הנאשם 2 הבטיח לנאשם כי יגיע לקחת את הקוקאין בהמשך היום, ובתגובה החזיק הנאשם את הקוקאין בבית עד להגעתו של הנאשם 2. ביום 16.8.18 במסגרת החיפוש המשטרתי נתפס הסם מסוג קוקאין במשקל כולל של כ- 1,029 גרם, בשווי כולל של לפחות 617,400 ₪.

הצדדים הגיעו להסדר דיוני, ובמסגרתו הוסכם כי הנאשם יופנה לקבלת תסקיר שירות המבחן שיבחן גם את שאלת ההרשעה, מבלי שהמלצת שירות המבחן תחייב את המאשימה. על פי ההסכמה הנאשם הוכרז כסוחר סמים. עוד הוסכם כי הנאשם יפקיד סך של 25,000 ₪ שיועברו לקרן החילוט, בניכוי סכום של 2,640 ₪ שנתפסו וכן סך של 5,737 ₪ שנתפסו בחשבון הבנק של הנאשם.
הנאשמים הודו בכתב האישום המקורי והורשעו על-פיו – שניהם בביצוע עבירה של החזקת סם שלא לצריכה עצמית, לפי סעיפים 7(א) ו(ג) רישא לפקודת הסמים המסוכנים, ובנוסף הורשע נאשם 1 גם בעבירה של הפרעה לשוטר, לפי סעיף 275 לחוק העונשין, התשל"ז-1977.

מעובדות כתב האישום עולה, כי ביום 12.5.2018 בשעת אחר צהריים בירושלים, החזיקו הנאשמים בתוך רכב 97 שקיות ובהן סם מסוכן מסוג קנביס במשקל כולל של 175.1354 גרם נטו. בטרם החיפוש ברכב, עוכבו הנאשמים ונתבקשו להמתין בתוך הרכב בזמן ששוטרת המתינה לכוח נוסף שיגיע למקום. באותם רגעים, נמלט נאשם 1 מהמקום. כעבור זמן קצר, נצפה נאשם 1 ע"י מאבטח באזור התחנה המרכזית. כאשר הבחין הנאשם שעלו על עקבותיו, המשיך במנוסתו ונכנס למלון בסמוך למקום, ואף הסיר את הז'קט שלבש כדי לבלבל את השוטרים. כאשר הצליח המאבטח לתפוס את נאשם 1, נדרשו כוחות נוספים כדי לתפסו ולעצרו. לאחר שנתפס והוכנס לניידת, זרק נאשם 1 לרצפת הניידת שקית ובה קנביס במשקל 1.049 גרם נטו.
הנאשם הורשע בעבירות של קבלת דבר במרמה, לפי סעיף 415(1) לחוק העונשין, תשל"ז-1977, ועבירה של מרמה והפרת אמונים, לפי סעיף 415(1) לחוק העונשין. על פי הנטען בכתב האישום, החל מחודש ינואר 2023 ועד לחודש מאי 2023, הנאשם פעל במסגרת תפקידו בחברת XYZ במטרה לקבל עמו הטבות כספיות במרמה, על ידי הצגת מסמכים מזויפים ושימוש באמצעים מטעות כלפי החברה. במסגרת זאת, הנאשם קיבל כספים בסכום כולל של כ-100,000 ש"ח שלא כדין, תוך הפרת אמון כלפי החברה והגורמים הממונים עליה.
הנאשם הודה והורשע, במסגרת הסדר טיעון, בכתב אישום (כא/2 מתוקן בשנית) המייחס לו עבירות סחר בסמים באמצעות אפליקציית הטלגראס, כמפורט להלן: החזקת סמים שלא לצריכה עצמית – לפי סעיף 7(א) + 7(ג) סיפא לפקודת הסמים המסוכנים (נוסח חדש), תשל"ג-1973. סחר בסמים מסוכנים (2 עבירות) – לפי סעיף 13 + 19א לפקודת הסמים המסוכנים. כתב האישום המתוקן בחלקו הכללי פירט נתונים לגבי אפליקציות הטלגראהם והטלגראס. פורט כי אפליקציית הטלגראם הינה תוכנה חינמית המאופיינת ביכולת להציע שרותי תקשורת בעלי יכולת הצפנה גבוהה במיוחד והיעדר אחסון פרטי התקשורת בשרת החברה יחד עם יכולת של המשתמש להגדיר לעצמו שיחות אשר יושמדו לאחר פרק זמן מסוים. בנוסף מספקת האפליקציה התראה למשתמש במידה ומנסים לצלם את המסך עם המידע שנשלח ובכך שומרים על פרטיות גבוהה במיוחד. בנוסף ניתן ליצור בטלגראם קבוצות רבות בנות אלפי חברים. אחת הקבוצות הבולטות בפעילות באפליקציית הטלגראם הינה קבוצת "טלגראס" המשמשת כפלטפורמה אפקטיבית לניהול פעילות סחר ורכש סמים. הקבוצה מנוהלת על ידי מספר אנשים ומחולקת במתכונת של רשת ארצית ולתת קבוצות מקומיות.

פורט כי במועדים הרלוונטיים לכתב האישום יצר הנאשם קשר עם אחר בשם שלומי, והשניים סיכמו כי שלומי יספק לנאשם סמים מסוכנים מסוג קנבוס, כתובות של אנשים ומספרי טלפון, והנאשם ייסע לאותם אנשים וימכור להם את הסמים, יקבל את התמורה ויעבירה לידי שלומי. בעבור כל עסקה קיבל הנאשם לידיו סך של 200 ₪. את הלקוחות הכיר שלומי במסגרת האפליקציה.

ביום 7/10/18, סמוך לשעה 1:57, נהג הנאשם ברכב, כאשר לידו יושב קטין, כשהם חוזרים ממכירת סמים מסוכנים בתחנת הדלק בראש פינה. סמוך לצומת חצור עצרו שוטרים את הנאשם לביקורת, כאשר פתח הנאשם את החלון הריחו השוטרים ריח חריף של סמים מסוכנים. בחיפוש ברכב נמצא כי הנאשם החזיק בתא הכפפות ובתא המטען של הרכב קנבוס במשקל 42.01 גרם נטו. כן נמצאו מתחת להגה הרכב סמים מסוכנים במשקל שאינו ידוע.

ביום 7/10/18, בשעות הערב, נכנס מ"ה לאפליקציית הטלגראס והתקשר באמצעותה עם שלומי לאספקת סם מסוכן מסוג קנבוס. בהמשך, יצר שלומי קשר עם הנאשם והעביר לו את פרטי העסקה, פרטיו של מ"ה ומקום העסקה. סמוך לשעה 00:04, יצר הנאשם קשר טלפוני עם מ"ה והם קבעו להיפגש בתחנת דלק מנטה בראש פינה. הנאשם הגיע לתחנת הדלק ברכבו כשהקטין עמו, פגש את מ"ה, ומכר לו קנבוס במשקל 10 גרם בתמורה ל-600 ₪.

ביום 21/9/18, נכנס ע"א לאפליקציית הטלגראס בכדי לרכוש סמים מסוכנים. ע"א נדבר עם שלומי כי ימכור לו סמים מסוכנים מסוג קנבוס במשקל 10 גרם בתמורה ל-800 ₪. סמוך לשעה 13:30, שלח שלומי לנאשם הודעה עם פרטי העסקה על-מנת שהנאשם יספק את הסמים לע"א. הנאשם יצר קשר עם ע"א וקבע אתו מקום מפגש. הנאשם הגיע ברכבו סמוך לביתו של ע"א בחצור הגלילית ומכר לו קנבוס במשקל 10 גרם בתמורה ל-800 ₪. 

ביום 2/1/19 הגיעו הצדדים להסדר טיעון, לפיו הנאשם יודה בכתב אישום מתוקן יורשע, והצדדים יטענו לעונש באופן חפשי. כן הופנה הנאשם לשירות המבחן לקבלת תסקיר בעניינו, אשר לבקשת הסנגור התייחס גם לשאלת ביטול ההרשעה בדין. המאשימה התחייבה להגביל עצמה לעונש של עד 6 חודשים לריצוי בעבודות שירות. עוד הוסכם כי סכומי כסף שנתפסו בסך 570 ₪ ובסך 930 ₪ יחולטו, בתמורה לשחרור הרכב שנתפס. לגבי יתר רכיבי הענישה טענו הצדדים באופן פתוח. ביום 6/3/19, מועד הטיעונים לעונש, עדכנו הצדדים את הסדר הטיעון, כך שכתב האישום תוקן בשנית, באופן שהובא לעיל.
הנאשם שלפניי, מר ג'וני עאזר, נותן את הדין על שתי עבירות שעניינן החזקת נשק, בניגוד לסעיפים 144(א) רישא וסיפא לחוק העונשין (להלן: "חוק העונשין"). בהעבירות הללו הורשע הנאשם על-סמך הודאתו.

עובדות האישום אשר נכללו במסגרת כתב-אישום מתוקן, לימדו שביום 9 ינואר 2017 בשעה 21:40, הוא החנה כלי-רכב מסוג מאזדה, שהיה בשימושו אותה עת סמוך לביתו כשהוא מחזיק ברכב אקדח; ביציאתו מכלי-הרכב, הכניס הנאשם את האקדח מתחת לחגורת המכנסיים; שניות ספורות אחר-כך, הוא החזיר את האקדח לרכב, השאירו שם ונעלוׂ. שם המשיך הנאשם להחזיק את האקדח. יומיים אחר-כך, ביום 11.1.17 בשעת בוקר, החזיק הנאשם שני תתי-מקלע מאולתרים, שתי מחסניות תואמות לתתי המקלע המאולתרים, וכן אקדח 9 מ"מ מסט"ב A15015502 ברכב מתוצרת יונדאי שבבעלותו. כן החזיק במחסנית התואמת לאקדח זה.
הנאשם שלפני נותן את הדין בגין עבירה של נסיון לסחר בסמים מסוכנים, בניגוד לסעיף 13 ו- 19א' לפקודת הסמים המסוכנים [נוסח חדש], תשל"ג – 1973 וסעיף 25 לחוק העונשין, תשל"ז – 1977. בין הצדדים נערך הסדר טיעון, במסגרתו תוקן כתב האישום, והנאשם הודה והורשע בעובדות ובעבירה שבכתב האישום המתוקן. הסדר הטיעון לא כלל הסכמה לענין העונש, ולבקשת ההגנה, נשלח הנאשם להערכת שירות המבחן למבוגרים.

בתאריך 23.05.22, בסמוך לשעה 21:00 בישוב רהט, ניסה הנאשם לסחור בסם מסוכן בכך, שניסה למכור לסוכן שוטר סם מסוכן מסוג קנבוס במשקל נטו של 850 גרם (להלן: "הסם המסוכן"), תמורת כסף מזומן בסך של 7,500 ₪ ונעצר בטרם השלמת העסקה, כשהוא נוהג ברכב מסוג טויוטה מ.ר – 80-801-79 (להלן: "הרכב"), בכביש 40 לכיוון צפון, אחרי צומת גורל, כשהסם המסוכן מוחזק ברכב וזאת עשה ללא היתר כדין או ברישיון מאת המנהל.
הנאשת הורשעה על פי הודאתה, בעובדות כתב אישום מתוקן, האוחז בשלושה אישומים, בעבירות כדלקמן: 
החזקה, שימוש בסמים שלא לצריכה עצמית - עבירה לפי סעיף 7(א) + 7(ג) רישא לפקודת הסמים המסוכנים, התשל"ג – 1973; 
שתי עבירות של יצוא, יבוא, מסחר, הספקה סמים מסוכנים - עבירות לפי סעיף 19+13א פקודת הסמים המסוכנים;

על פי החלק הכללי לכתב האישום המתוקן, במועדים הרלוונטיים, התגוררה הנאשמת בעיר בת ים ועשתה שימוש ברכב שכור מסוג ניסאן. עוד בהתאם לכתב האישום, באותם המועדים, עסק אחר שזהותו ידועה למאשימה, בסחר בסם והעסיק את הנאשמת כשלוחה מטעמו.

כמתואר באישום הראשון, ביום 11.4.21 בשעה 10:00 או בסמוך לכך, החזיקה הנאשמת בביתה וברכב, סמים מסוכנים שלא לצריכה עצמית, כאשר הם מחולקים למנות וזאת שלא כדין וללא היתר מאת המנהל, כדלקמן: בשידה שבחדרה החזיקה הנאשמת סם מסוכן מסוג קנאביס במשקל של 7.27 גרם נטו, אשר היה מחולק לשתי מנות. בתיק שחור בחדרה החזיקה הנאשמת סם מסוכן מסוג קנאביס במשקל של 2.58 גרם אשר היה מחולק לשתי מנות. ברכב, החזיקה הנאשמת סם מסוכן מסוג חשיש במשקל 14.43 גרם נטו אשר היה מחולק לשתי מנות, ובנוסף סם מסוכן מסוג קנאביס במשקל 392.36 גרם נטו אשר היה מחולק ל-36 מנות. עוד, החזיקה הנאשמת ברכב קופסאות לאחסון סמים. סך כל הסמים שהחזיקה הנאשמת בביתה וברכב הסתכם בכמות של 402.21 גרם קנאביס ו- 14.43 גרם חשיש.

בסמוך לשעה 16.02 נפגשה הנאשמת עם הגר פילרסדורף שפרטיה נכתבו בהודעה, בעיר כפר סבא, ומכרה לה סם מסוג קנאביס בתמורה ל-600 ₪. בסמוך לשעה 17.59 נפגשה הנאשמת עם ניקול סהר, שפרטיה נכתבו בהודעה, בעיר מודיעין ומכרה לה סם מסוג קנאביס בתמורה ל-300 ₪.

אין לחובת הנאשמת הרשעות קודמות בפלילים.
הנאשם הורשע על פי הודאתו, במסגרת הסדר טיעון בכתב אישום מתוקן, בגין העבירות כדלהלן: ארבע עבירות של גניבת רכב לפי סעיף 413(א) לחוק העונשין, התשל"ז – 1977 (להלן: "חוק העונשין"); בעבירה של מסחר ברכב או בחלקים גנובים, לפי סעיף 413יא לחוק העונשין; בחמש עבירות של קבלת דבר במרמה לפי סעיף 415 לחוק העונשין; בחמש עבירות של גניבה לפי סעיף 384 לחוק העונשין; בחמש עבירות של הפרת אמונים לפי סעיף 284 בצירוף סעיפים 29 ו34ב לחוק העונשין; בעבירת שינוי זהות של רכב או חלק של רכב לפי סעיף 413ט לחוק העונשין; במספר עבירות של זיוף לפי סעיף 418 לחוק העונשין; במספר עבירות של שימוש במסמך מזויף לפי סעיף 420 לחוק העונשין; ניסיון לגניבה או זיוף של מסמך לפי סעיף 413 ח(1) בצירוף סעיף 25 לחוק העונשין; עבירה של פגיעה בפרטיות, לפי סעיף 5 בצירוף סעיף 2(1) לחוק הגנת הפרטיות, התשמ"א – 1981 (להלן: "חוק הגנת הפרטיות"). עבירה של נהיגה ללא רישיון בתוקף, לפי סעיף 10(א) בצירוף סעיף 38 לפקודת התעבורה [נוסח חדש] (להלן: "פקודת התעבורה").
במסגרת הסדר הטיעון לא הייתה הסכמה לעניין העונש וכל צד נותר חופשי בטיעוניו.

על פי החלק הכללי של עובדות כתב האישום המתוקן המיוחס לנאשם, במהלך שנת 2020 (להלן: "התקופה הרלוונטית"), נהג הנאשם לגנוב כלי רכב שונים בשיטת גניבה מתוחכמת שתפורט להלן:
הנאשם נהג להגיע לסוכנויות למכירת רכב, להציג מצג שווא לפיו הוא מתעניין בקניית כלי רכב וביקש לקבל לידיו מפתחות של כלי רכב שונים, וזאת תוך הטענה השקרית לפיה הוא מבקש לבדוק את אותם במתחם הרכבים הסגור לשם שקילת קנייתם.
בעקבות מצג השווא, נתנו סוכני המכירות לנאשם צרורות של מפתחות לכלי רכב שונים. הנאשם נהג לרשום לעצמו את מספר הרכב וכן את מספר קוד הנעילה של כלי הרכב אותם בחן. כשעזב הנאשם את הסוכנויות, נטל ונשא עמו את אחד ממפתחות כלי הרכב מתוך צרורות המפתחות אשר קיבל לידיו.
כעבור זמן מה, משהניח הנאשם כי כלי הרכב נמכרו, יצר הנאשם קשר עם רפאל אסרף (להלן: "רפאל"), עובד בעיריית ירושלים אותו הכיר, וביקש ממנו את פרטיהם של רוכשי המכוניות וכתובתם.
משקיבל הנאשם מרפאל את כתובת בעליו החדשים של הרכב הרלוונטי, פנה לכתובת האמורה וגנב את המכונית באמצעות שימוש במפתח אותו גנב ובקוד אשר קיבל לידיו במרמה בעת ביקורו בסוכנות.
בסמוך לאחר הגניבות, מכר הנאשם את כלי הרכב הגנובים לאחר שזהותו אינה ידועה למאשימה (להלן: "אחר"), וקיבל מאותו אחר תשלום במזומן עבור כלי הרכב. האחר העבירם לשטחי הרשות הפלשתינאית.
מעובדות האישום הראשון לכתב האישום עולה, כי במועד שאינו ידוע במדויק למאשימה, עובר ליום 11.05.2020, ביקר הנאשם בסניף גלילות של סוכנות "לובינסקי טרייד & ליס מקבוצת דוד לובינסקי", ביקש וקיבל צרור מפתחות הכולל מפתח לרכב מסוג סקודה שמספרו 58-511-38, ואת הקוד לפתיחת נעילת הרכב. הנאשם נטל את מפתח הרכב מתוך צרור המפתחות ויצא מהמקום. ביום 24.05.2020 פנה הנאשם לרפאל, בבקשה כי יבדוק עבורו את פרטי הבעלות ברכב. בתאריך שאינו ידוע במדויק למאשימה, בין ה04.06.2020 ל06.06.2020, הגיע הנאשם לכתובתה של ענת בעלת הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום. לאחר מכן, יצר הנאשם קשר עם האחר ומכר לו את הרכב בתמורה לתשלום במזומן, והאחר העביר את הרכב לשטחי הרשות הפלסטינית.
מעובדות האישום השני לכתב האישום עולה, כי במועד שאינו ידוע במדויק למאשימה, עובר ליום 26.05.2020, ביקר הנאשם בסניף שדה התעופה של סוכנות "באדג'ט השכרת רכב ישראל – דומיקאר בע"מ", ביקש וקיבל צרור מפתחות הכולל מפתח לרכב מסוג סקודה שמספרו 32-961-38, ואת הקוד לפתיחת נעילת הרכב. הנאשם נטל את מפתח הרכב מתוך צרור המפתחות ויצא מהמקום. ביום 27.05.2020 פנה הנאשם לרפאל, בבקשה כי יבדוק עבורו את פרטי הבעלות ברכב. בתאריך שאינו ידוע במדויק למאשימה, בין ה-23.06.2020 בשעה 21:30 ל-24.06.2020 בשעה 07:20, הגיע הנאשם לכתובתה של תמי, בעלת הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום. לאחר מכן, יצר הנאשם קשר עם האחר ומכר לו את הרכב בתמורה לתשלום במזומן.
מעובדות האישום השלישי לכתב האישום עולה, כי במועד שאינו ידוע במדויק למאשימה, עובר ליום 21.05.2020, ביקר הנאשם בסניף גלילות של סוכנות "לובינסקי טרייד & ליס מקבוצת דוד לובינסקי", ביקש וקיבל צרור מפתחות הכולל מפתח לרכב מסוג סקודה שמספרו 56-262-38, ואת הקוד לפתיחת נעילת הרכב. הנאשם נטל את מפתח הרכב מתוך צרור המפתחות ויצא מהמקום. ביום 27.05.2020 פנה הנאשם לרפאל, בבקשה כי יבדוק עבורו את פרטי הבעלות ברכב. בהמשך למתואר לעיל, ניגש הנאשם סמוך למקום מגוריו של גד, בעל הרכב הרלוונטי, איתר את הרכב והתקין על הרכב מכשיר GPS מגנטי. ביום 08.07.2020, סמוך לשעה 13:00, הגיע הנאשם לרחוב יצחק בן נחום בעיר ירושלים, איתר את הרכב, הניע אותו בעזרת המפתח והקוד שהיו ברשותו ונסע מהמקום. לאחר מכן, החליף הנאשם את לוחית הזיהוי ברכב הגנוב תוך שהוא מתקין תחתיה לוחית זיהוי שמספרה 21-516-12. החל ממועד גניבת הרכב ועד ליום מעצרו 11.08.2020 המשיך הנאשם לעשות שימוש ברכב הגנוב ולנהוג בו, וזאת עשה כשאין ברשותו רישיון נהיגה בתוקף.
מעובדות האישום הרביעי לכתב האישום עולה, כי במועד שאינו ידוע במדויק למאשימה, עובר ליום 12.06.2020, ביקר הנאשם בסניף פתח תקווה של סוכנות "לובינסקי טרייד & ליס מקבוצת דוד לובינסקי", ביקש וקיבל צרור מפתחות הכולל מפתח לרכב מסוג סקודה שמספרו 47-178-38, ואת הקוד לפתיחת נעילת הרכב. הנאשם נטל את מפתח הרכב מתוך צרור המפתחות ויצא מהמקום. ביום 13.07.2020 פנה הנאשם לרפאל בבקשה, כי יבדוק עבורו את פרטי הבעלות ברכב. ביום 24.07.2020 הגיע הנאשם לכתובתו של אורי, בעל הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום. לאחר מכן, יצר הנאשם קשר עם האחר ומכר לו את הרכב בתמורה לתשלום במזומן.
מעובדות האישום החמישי לכתב האישום עולה, כי במועד שאינו ידוע במדויק למאשימה, עובר ליום 20.03.2020, ביקר הנאשם בסוכנות "לובינסקי טרייד & ליס מקבוצת דוד לובינסקי", ביקש וקיבל צרור מפתחות הכולל מפתחות רכב מסוג סקודה שמספרו 46-083-38, ומפתחות רכב מסוג סקודה שמספרו 30-035-38, ואת מספרי הקוד לפתיחת נעילת הרכבים. הנאשם נטל 2 מפתחות רכב מתוך הצרור ויצא מהמקום. ביום 22.04.2020 פנה הנאשם לרפאל בבקשה כי יבדוק עבורו את פרטי הבעלות ברכב מספר 46-083-38. ביום 30.04.2020 קיבל הנאשם לידיו מידע הכולל את פרטיו של בעל הרכב ואת מקום מגוריו ביישוב אבו סנאן. ביום 06.08.2020, פנה הנאשם לרפאל בבקשה כי יבדוק עבורו את פרטי הבעלות ברכב מספר 30-035-38. ביום 10.08.2020 קיבל הנאשם לידיו מידע הכולל את פרטיו של בעל הרכב ואת מקום מגוריו בטייבה.
מעובדות האישום השישי לכתב האישום עולה, כי במועד שאינו ידוע במדויק למאשימה, עובר ליום 11.08.2020, זייף הנאשם את המסמכים הבאים: רישיון להחזקה ושימוש של סם מסוכן מתאריך 30.12.2019 ועד לתאריך 23.12.2019. הנאשם זייף על הרישיון את שמו וחתימתו של מג'ר יובל לנדשפט, מנהל לפי פקודת הסמים המסוכנים. עוד זייף הנאשם תעודת זהות ובה תמונתו של הנאשם, ופרטיו של אחר בשם ליאור שמעון. תעודת זהות ובה השם "מוראנו מאייר ג'וס" וכן תמונתו של הנאשם. שאר הפרטים בתעודה תואמים לפרטיו של הנאשם מלבד שנת הלידה. חותמת על שם אליעזר פפרברג, עו"ד, מספר רישיון 3976, רחוב יפו 97 ירושלים. חותמת על שם משה ראם, עו"ד, מספר רישיון 15823. חותמת על שם ד"ר ארקדיר דוד, מומחה לנוירולוגיה, מספר רישיון 38209. בהמשך לכך, זייף הנאשם מסמכים רפואיים הנחזים להיות מסמכים מבית החולים הדסה עין כרם. בין השאר, זייף הנאשם מועדי ביקור שלא התקיימו, אבחנות רפואיות והמלצות להמשך טיפול אותם כתב בעצמו. הנאשם חתם על המסמכים המזויפים שיצר בשמו של ד"ר ארקדיר וזאת תוך שימוש בחותמת אשר זייף. על גבי ייפוי הכוח המזויף חתם הנאשם בשמו של עו"ד פפרברג, וזאת באמצעות החותמת אשר זייף ושהייתה ברשותו. בנוסף למתואר לעיל, במועד שאינו ידוע במדויק למאשימה ניסה הנאשם לזייף רישיונות נהיגה על שמו, בכך שערך מסמכים שנשמרו כקבצים בטלפון הנייד השייך לו, אשר על גביהם כתב בכזב כי תוקפם הוא עד ליום 04.08.2021, וכן עד ליום 04.02.2021, וזאת בעוד רישיון הנהיגה המקורי של הנאשם אינו בתוקף. הנאשם לא יצר מסמך פיזי מודפס מקבצים אלו.
הנאשם הורשע על פי הודאתו במסגרת הסדר טיעון בכתב האישום מתוקן, בעבירות של התפרצות לבית מגורים בכוונה לבצע גניבה או פשע לפי סעיף 406 (ב) לחוק העונשין, התשל"ז-1977, גניבה לפי סעיף 384 לחוק, והחזקת סמים לצריכה עצמית, עבירה לפי סעיף 7(א)+(ג) סיפא לפקודת הסמים המסוכנים [נוסח חדש], תשל"ג-1973.

בהתאם לעובדות כתב האישום המתוקן, הורשע הנאשם בכך שבתאריך 22/07/24 סמוך לשעה 06:00 התפרץ לדירה ברחוב בר כוכבא בעיר ירוחם, בכך שפתח את דלת הכניסה שהייתה סגורה, נכנס לבית וגנב מהסלון את מכשיר הטלפון הנייד של אחד מדרי הבית. באותה עת ישנו בדירה ארבעה מדרי הבית.

בהמשך היום, החזיק הנאשם בחדר השינה בביתו בירוחם סם מסוכן מסוג הרואין במשקל של 0.3 גרם וזאת מבלי שהיה בידו היתר כדין לעשות כן.
הנאשם הורשע על פי הודאתו בכתב אישום מתוקן, בביצוע ריבוי עבירות של סחר בסמים, בהתאם לסעיף 13+19 לפקודת הסמים המסוכנים (נוסח חדש) התשל"ג – 1973 [להלן: "הפקודה"]. שתי עבירות של סחר בסמים בצוותא, בהתאם לסעיף 13+ 19 לפקודה. החזקת סמים שלא לצריכה עצמית, בהתאם לסעיפים 7(א)+7(ג) רישא לפקודה וקשירת קשר לביצוע פשע, בהתאם לסעיף 499(א)(1) לחוק העונשין, התשל"ז – 1977.

על פי המתואר בכתב האישום, עובר לתאריך 13.8.18, קשר הנאשם, יחד עם נאשם נוסף שהורשע בתיק זה, קשר להפצת סמים באזור ראש העין והסביבה ולצורך כך השתמש ברשת הטלגראס לשיווק הסמים תמורת תשלום והעביר את פרטי הקונים לנאשם האחר. אחת לכמה ימים, שינה הנאשם את פרופיל המשתמש, על מנת להצפין את הפעילות.  
האישום הראשון מייחס לנאשם, 3 מכירות סם מסוכן מסוג קאנביס, שהתבצעו בחודש אוגוסט 2018 לאותו אדם, עבור 350 ₪ בכל מכירה, לאחר תיאום מראש.  
האישום השני מייחס לנאשם, החזקת סם מסוכן מסוג קאנביס שלא לצריכה עצמית, במקומות שונים בביתו, במשקל כולל של 42.31 גרם.  
האישום השלישי מייחס לנאשם, מכירת סם מסוכן מסוג קאנביס לקונה עמה יש לו היכרות חברתית, שהתבצעה בחודש מאי 2018 עבור 200 ₪ וכן אספקת סם לאותה קונה בחודש אוגוסט 2018.  
האישום הרביעי מייחס לנאשם מכירת סם מסוכן מסוג קאנביס לקונה עמו יש לו היכרות חברתית, שהתבצעה בחודש יולי 2018 עבור 200 ₪.  
האישום החמישי מייחס לנאשם, כי בחודש אוגוסט 2018 תיאם עם קונה באמצעות יישומון טלגראס. העביר את פרטי הקונה לנאשם האחר וזה מכר לקונה סם מסוכן מסוג קנאביס עבור 300 ₪.  
האישום השישי מייחס לנאשם, כי בחודש אוגוסט 2018 תיאם עם קונה באמצעות יישומון טלגראס. העביר את פרטי הקונה לנאשם האחר וזה מכר לקונה סם מסוכן מסוג קנאביס עבור 300 ₪,  לאחר מכן עדכן בכך את הנאשם.
הנאשם הורשע, על יסוד הודאתו בכתב האישום, בתיק העיקרי - ת"פ 66147-10-13, בעבירת איומים לפי סעיף 192 לחוק העונשין, התשל"ז-1977 (להלן: "החוק").  
בנוסף, צירף הנאשם את ת"פ 18669-06-13, ת"פ 35314-01-14, וכן שלושה תיקי חקירה, במסגרתם הודה והורשע בביצוע עבירות כדלקמן: במסגרת ת"פ 18669-06-13, הורשע הנאשם בעבירת החזקת סם שלא לצריכה עצמית, לפי סעיף 7(א)(ג) רישא לפקודת הסמים המסוכנים, התשל"ג-1973 (להלן: "הפקודה"). במסגרת ת"פ 35314-01-14, הורשע הנאשם בהחזקת סם לצריכה עצמית לפי סעיף 7(א)+ 7(ג) סיפא לפקודה. במסגרת תיקי החקירה בהם הודה, הורשע הנאשם בביצוע עבירה של החזקת סם לצריכה עצמית, לפי סעיף 7(א) +7(ג) סיפא לפקודה; עבירה של החזקת סם שלא לצריכה עצמית, לפי סעיף 7(א) +7(ג) רישא לפקודה; שתי עבירות התחזות לאחר, לפי סעיף 441 לחוק; שתי עבירות הכשלת שוטר, לפי סעיף 275 לחוק; הפרת הוראה חוקית, לפי סעיף 287(א) לחוק.

על פי עובדות כתב האישום, ביום 27.10.13, לאחר שבת זוגו של הנאשם הודיעה לו במסרון כי היא נמצאת בשיעור, שלח לה הנאשם מסרון בזו הלשון: "איזה שיעור??" בהמשך, התקבל דיווח למוקד המשטרה ממכשיר הטלפון של הנאשם, בו ציין המודיע כי חבר שלו בדרך לרצוח את חברתו, ומסר את פרטי המתלוננת וכתובתה.  
על פי עובדות כתב האישום בת"פ 18669-06-13, ביום 11.1.11 החזיק הנאשם בסם מסוג חשיש, במשקל נטו של 48 גרם, שלא לצריכתו העצמית.  
בהתאם לעובדות כתב האישום בת"פ 35314-01-14, ביום 13.3.13 החזיק הנאשם בסם מסוג קנבוס במשקל נטו של 4.18 גרם, וכן מעט חשיש.  
על פי עובדות תיקים אלה, ביום 11.1.14, עוכב הנאשם לאחר שהתעורר חשד כי השתמש בסמים. בנסיבות אלה התחזה לאחר. הנאשם החזיק במספר מקומות בביתו, בסם מסוכן מסוג חשיש במשקל כולל של כ-23 גרם. בהמשך, שב הנאשם והתחזה לאחר בעת חקירתו במשטרה, תוך שהפר הוראה חוקית לפיה היה עליו לשהות בתנאי מעצר בית.
הנאשם הורשע על-פי הודאתו בכתב האישום המתוקן במסגרת הסדר טיעון בעבירות של החזקת סם מסוכן שלא לצריכה עצמית – לפי סעיף 7(א) + 7(ג) רישא לפקודת הסמים המסוכנים [נוסח חדש], התשל"ג – 1973 (להלן: "הפקודה"), החזקת כלים - לפי סעיף 10 לפקודה, שידול להשמדת ראיה – לפי סעיף 242 + סעיף 30 לחוק העונשין, התשל"ז-1977.

על פי כתב האישום המתוקן, החל מתאריך שאינו ידוע במדויק למאשימה ועד לתאריך 15.12.20 בסמוך לשעה 20:00, החזיק הנאשם בדירה בה התגורר יחד עם מהראן כריים ברחוב לוס אנגל'ס 1107 דירה 24 באילת (להלן: "הדירה" ו"מהראן") שקית שהכילה סם מסוכן מסוג קוקאין במשקל 23.6202 גרם, 5 גרם מתוכם לשימושו העצמי והיתר שלא לשימוש עצמי וללא היתר כדין (להלן: "הסם"). בנוסף לכך, הנאשם החזיק בדירה משקל דיגיטלי.  
במועד הנ"ל או בסמוך לכך, כאשר הנאשם שהה מחוץ לדירה, נודע לו כי בקרוב עלול להתבצע חיפוש משטרתי בדירה. בעקבות כך, הנאשם התקשר אל מהראן וביקש ממנו ליטול את הסם והמשקל מחדרו של הנאשם, להוציאם מהדירה ולהעלימם מהשוטרים, וזאת כשהוא יודע שהם עשויים להיות דרושים בהליך שיפוטי לראיה וזאת כדי למנוע את השימוש בהם כראיה.  
בעקבות בקשתו של הנאשם, נטל מהראן מחדרו של הנאשם בדירה את הסם ואת המשקל ויצא עמם מהדירה במטרה להעלימם, אך נעצר על-ידי השוטרים בטרם עלה הדבר בידו.  
בהתאם להסכמה הדיונית שבין הצדדים, הנאשם הופנה לקבלת תסקיר שירות המבחן וסוכם כי לאחר קבלת התסקיר הצדדים יטענו לעונש באופן חופשי.
הנאשמים הורשעו על פי הודאתם בכתב אישום מתוקן בעבירות הבאות: נאשם 1, בעבירה של סיוע לייצור, הכנה והפקה, לפי סעיף 6 לפקודת הסמים המסוכנים (נוסח חדש) בצירוף סעיף 31 לחוק העונשין. נאשם 2, בעבירות של ייצור, הכנה והפקה, לפי סעיף 6 לפקודת הסמים המסוכנים (נוסח חדש), וכניסה ושהייה שלא כדין בישראל, עבירה לפי סעיף 12(1) לחוק הכניסה לישראל. הצדדים הגיעו להסדר טיעון במסגרתו הנאשמים חזרו בהם מכפירתם בכתב האישום, הודו בעובדות כתב האישום המתוקן והורשעו בעבירות המפורטות בו. אין בין הצדדים הסכמות עונשיות.

על פי כתב האישום המתוקן, נאשם 2 הינו תושב בני נעים שבנפת חברון, ובזמן הרלוונטי לאירוע נשוא כתב האישום שהה בישראל באופן בלתי חוקי. בין הנאשמים קיימת היכרות קודמת לאירוע אשר יתואר להלן. במועד, שאינו ידוע במדויק למאשימה, אולם עובר לתאריך 2.5.21, גידל נאשם 2 בשטח בסמוך לבסיס צבאי, 1,760 שתילים של סם מסוכן מסוג קנבוס במשקל של 270 ק"ג, כשנאשם 1 מסייע לו. נאשם 2 גידל את הסם המסוכן בסיוע נאשם 1, בתוך חממה, מגודרת בגדר תיל, בין היתר באמצעות גנרטור ובריכת מים אשר צמודה לחממה וממנה יוצא צינור אשר מעביר מים מהבריכה אל החממה. בתאריך 2.5.21 בסמוך לשעה 2:30, הגיעו הנאשמים אל שטח החממה ברכב מסחרי כשנאשם 1 נוהג ברכב ונאשם 2 יושב לידו בכיסא הנוסע הקדמי, כשבתא המטען של הרכב ובעגלה נגררת לרכב 4 מכלי מים גדולים מלאים במים. הנאשמים עצרו את הרכב בסמוך לסוללת עפר מול החממה ויצאו מתוך הרכב. נאשם 2 הוציא צינור מתוך תא המטען של הרכב והשליכו לעבר הבריכה של החממה ונאשם 1 האיר לנאשם 2 עם הפנס של הטלפון הנייד שאחז בידו ונכנס אל תוך החממה. מיד לאחר מכן, נאשם 2 ירד מסוללת העפר לכיוון הבריכה של החממה ונגע בצינור הבריכה של החממה במטרה לחברו עם הצינור אשר השליך מהרכב. בזמן זה, נאשם 1 המשיך להאיר את הפנס על החממה, כשהוא עומד כבר על סוללת העפר. נאשם 2 במעשיו אלו, גידל, והנאשם 1 סייע לו לגדל, סם מסוכן ללא היתר כדין כ – 1,760 שתילים סם מסוכן מסוג קנבוס במשקל של 270 ק"ג. כמו כן, הנאשם 2, במעשיו דלעיל נכנס ושהה בישראל שלא כדין.
הנאשם הורשע על פי הודאתו בכתב אישום מתוקן בעבירה של החזקת סם שלא לצריכה עצמית, כאשר ביום 3.9.14 נתפסו ברכבו עטיפות שונות של סם מסוג חשיש. הצדדים הציגו הסדר טיעון חלקי, ללא הסכמות עונשיות, כאשר סוכם כי הנאשם ישלח לשירות מבחן לצורך קבלת תסקיר בעניינו, התביעה תטען לעונש של מאסר בפועל ולחילוט הרכב שבו נתפסו הסמים, ואילו ההגנה תוכל לטעון באופן חופשי.

ביום 3.9.14 נתפסו ברכבו עטיפות שונות של סם מסוג חשיש: חבילת חשיש, עטוף בבד, 965.52 גרם; שקית ובה 2 פלטות במשקל 192.4 גרם נטו כל אחת; שקית עם חשיש, עטוף בבד במשקל 951.9 גרם נטו; שקית נוספת ובה 2 פלטות של חשיש במשקל 189.87 גרם נטו כל אחת; סך הכל החזיק הנאשם 2,299.69 גרם נטו.
הנאשם הורשע על פי הודאתו בכתב אישום מתוקן, בביצוע עבירות של החזקת סמים שלא לצריכה עצמית, בהתאם לסעיפים 7(א)+7(ג) לפקודת הסמים המסוכנים (נוסח חדש) התשל"ג – 1973 [להלן: "הפקודה"]. החזקת כלים להכנת סם שלא לצריכה עצמית, בהתאם לסעיף 10 רישא לפקודה וסחר בסם בהתאם לסעיפים 13+19 א' לפקודה (21 אישומים).

על פי המתואר בכתב האישום, בתאריך 4.2.19, החזיק הנאשם בביתו, במיטתו, 8 שקיות ובהם סם מסוכן מסוג קנאביס במשקל כולל של 24.22 גרם נטו. וכן בשקית שהייתה מצויה על שידה הצמודה למיטתו ובכיס מעילו שהיה מונח על מיטתו, סם מסוכן מסוג קנאביס במשקל כולל של 2.16 גרם נטו. באותן נסיבות החזיק הנאשם בחדרו משקל דיגיטלי המיועד לשקילת סמים.

עוד מתאר כתב האישום, לאורך 21 אישומים, כיצד במהלך התקופה שבין ינואר 2018 לינואר 2019, מכר הנאשם ל-21 קונים שונים, סם מסוכן מסוג קנאביס, במספר רב של הזדמנויות, למספר רב של קונים, וזאת לאחר תיאום מראש באמצעות יישומון הטלגראס ודרכי התקשרות נוספות. בתמורה לסם שולמו לנאשם סכומים שנעו בין 20 ל-400 ₪. כאשר מרביתן המוחלט של המכירות התבצעו תמורת 100 ₪. מכירות אלו בוצעו בסמוך לביתו של הנאשם או בכתובות אחרות שתואמו מראש בין הנאשם לקונים.

עוד מתאר כתב האישום כי בתאריך 25.7.18 מכר הנאשם לקונה בשם דניס ריאבובול, 2 יחידות של סם מסוכן מסוג LSD במחיר שאינו ידוע למאשימה.
הנאשם 1 (להלן: "הנאשם") הורשע על פי הודאתו, בעובדות כתב אישום מתוקן בביצוע עבירות של גידול, ייצור, הכנת סמים מסוכנים, עבירה לפי סעיף 6 לפקודת הסמים המסוכנים (נוסח חדש) תשל"ג-1973 (להלן: "פקודת הסמים המסוכנים"); החזקת כלים להכנת סם שלא לצריכה עצמית, עבירה לפי סעיף 10 רישא לפקודת הסמים המסוכנים; החזקה/שימוש בסמים שלא לצריכה עצמית, עבירה לפי סעיף 7(א)+7(ג) סיפא לפקודת הסמים המסוכנים;

על פי עובדות כתב האישום, במועד שאינו ידוע במדויק למאשימה, עובר ליום 6.4.21, רכש הנאשם כלים להקמת מעבדה והקים בתוך חדר בדירה בה התגורר, מעבדה לגידול סם מסוכן מסוג קנבוס.  
ביום 6.4.21, בשעה 16:55 או בסמוך לכך, הגיעו השוטרים לדירה. באותן הנסיבות גידל הנאשם בתוך חדר במעבדה 31 שתילים של סם מסוכן מסוג קנבוס במשקל כולל של 15 ק"ג נטו, זאת בסיוע הנאשם 2, אשר גזם את עלי השתילים במעבדה בין התאריכים 4.4.21-6.4.21, על מנת לייבשם ולהפיק מהם את הסם המסוכן מסוג קנבוס, שלא לצריכה עצמית.  
כמו כן, החזיק הנאשם בחדר נוסף בבית, בתוך מתלה מוטות מתכת ומתלה רשת תלוי שהכיל תאים, סם מסוכן מסוג קנביס בכמות של 3 ק"ג נטו, וזאת שלא לצריכתו העצמית.  
עוד, החזיק הנאשם בסלון הבית בסם מסוכן מסוג קנבוס בכמות של 515.61 גרם נטו שלא לצריכתו העצמית, וכן החזיק משקל דיגיטלי, זוגות מספריים, מתקנים לטחינה ידנית ועוד. הנאשם החזיק עוד כלים אשר שימשו לגידול ולהכנת הסם המסוכן: גופי תאורה, מערכת מיזוג ואוורור, יריעות אלומיניום, רכיבים אלקטרוניים וחשמליים, ממירי מתח, מד טמפרטורה/לחות ועוד.  
במעשיו אלה, גידל הנאשם 1 והחזיק סם מסוכן מסוג קנבוס במשקל כולל של כ- 18.515  ק"ג נטו, שלא כדין ולא היתר מאת המנהל.
הנאשם הורשע על פי הודאתו, במסגרת הסדר טיעון, בביצוע עבירות של החזקת סמים שלא לצריכה עצמית, החזקת כלים, שלוש עבירות של סחר בסם מסוכן ושתי עבירות של עיסקה אחרת בסם מסוכן וזאת בגין מספר אירועים כפי שיפורט להלן.

בחודש אפריל 2015 נמצאו בדירה בה התגורר הנאשם, סך של קרוב ל- 50 גרם נטו קנאבוס ובנוסף כלי עישון סמים מסוג באנג ומשקל אלקטרוני. במהלך חודשים פברואר עד אפריל 2015 בשתי הזדמנויות הנאשם מכר לשרון יפעי סך כולל של 15 גרם סם מסוג קנאבוס בתמורה כוללת של 1,300 ₪. במהלך חודש מרץ 2015 מכר הנאשם לניקול סמילה סם מסוג קנאבוס במשקל של 15 גרם בתמורה ל- 1,250 ₪. במהלך חודש אפריל 2015 הנאשם מכר ליאיר פאר שני גרם קנאבוס בתמורה ל- 200 ₪. במהלך חודשים מרץ עד אפריל 2015 הנאשם סיכם עם שגיא סמילה על מכירת 10 גרם קנאבוס בתמורה ל- 900 ₪. במהלך חודש מרץ 2015 הנאשם סיכם עם אורי שאנן על מכירת 5 גרם קנאבוס תמורת 500 ₪.
הנאשם הודה בעובדות כתב האישום במסגרת הסדר טיעון והורשע לפיכך בעבירה של גידול סם מסוכן לפי סעיף 6 לפקודת הסמים המסוכנים (נוסח חדש) תשל"ג-1973 (להלן- "פקודת הסמים המסוכנים"), בעבירה של החזקת סם שלא לשימוש עצמי לפי סעיף 7(א)+(ג) רישא לפקודת הסמים המסוכנים ובעבירה של החזקת כלים להכנת סם לפי סעיף 10 לפקודת הסמים המסוכנים.

ואלה העובדות בהן הודה הנאשם: בתאריך 15.11.15, סמוך לשעה 19:20, בחיפוש שבוצע בביתו של הנאשם ברחוב מונטפיורי 2/8 בראשון לציון נמצא הנאשם מחזיק בחדר בביתו מעבדה ליצור סמים מסוכנים מסוג קנבוס (להלן- "המעבדה"). בנסיבות אלו, גידל הנאשם בתוך אוהל מלבני שחור בגובה של כ- 2 מטרים המרופד בחומר לשמירת חימום (להלן- "האוהל") 3 עציצים במשקל של 132.10 גרם נטו וזאת ללא רישיון מאת המנהל (להלן- "השתילים"). את השתילים גידל הנאשם באדניות בתוך האוהל באמצעות כלים שהחזיק במעבדה כמפורט לעיל: מנורת חימום, מערכת אוורור, מד טמפרטורה, משאבת מים וחומרי דישון והשקיה. בנסיבות המתוארות, החזיק הנאשם בחדר נוסף בביתו,  הצמוד למטבח:
 על שידת מחשב- כלי לעישון סמים מסוג "באנג",
בארון, בצנצנת שקופה- סם מסוכן מסוג קנבוס במשקל 23.10 גרם נטו,
בארון, בצנצנת זכוכית- סם מסוכן מסוג קנבוס במשקל 14.10 גרם נטו,
בארון, בקופסת גליל פלסטיק- סם מסוכן מסוג קנבוס במשקל 53.60 גרם נטו,
בארון, על מדף כסף חד פעמי - סם מסוכן מסוג קנבוס במשקל 74.30 גרם נטו,
 בארון- משקל אלקטרוני,
על השידה, בקופסת מתכת, סם מסוכן מסוג קנבוס במשקל של 2.90 גרם נטו.
כפי הנטען בכתב האישום, שבעובדותיו הודה הנאשם, במעשיו אלה, גידל הנאשם סם מסוכן ללא היתר מהמנהל, החזיק בסם מסוכן שלא לצריכתו העצמית, שלא כדין וללא היתר מהמנהל, והחזיק כלים לצריכת הסם.
הנאשם הורשע, על פי הודאתו שניתנה שלא במסגרת הסדר טיעון, בעבירה של ניסיון לתיווך בסם מסוכן, לפי סעיף 14 + 19א לפקודת הסמים המסוכנים [נוסח חדש] תשל"ג – 1973, בצירוף סעיף 25 לחוק העונשין תשל"ז – 1977.

על פי עובדות כתב האישום המתוקן, ביום 23/5/2017 פנה סוכן משטרתי לנאשם, וביקש ממנו לרכוש סם מסוג MDMA. הנאשם יצר קשר עם אחר, שזהותו אינה ידועה, על מנת לתווך בעסקה בסם. בו ביום הודיע הנאשם לסוכן שהוא מחזיק ברשותו 30 גרם של הסם המבוקש, והם קבעו להיפגש. הסוכן הגיע לביתו של הנאשם, קיבל ממנו חומר מסוג N-Ethylpentylone (להלן: החומר) במשקל של 29.13 ₪, ושילם לו בתמורה סך של 5,800 ₪. בדיעבד התברר כי החומר שהנאשם מכר לסוכן אינו סם מסוכן.
הנאשם הורשע, בהכרעת הדין, בעבירות הבאות: כליאת שווא, לפי הוראות סעיף 377 רישא לחוק העונשין, תשל"ז-1977; תקיפה סתם – בן זוג, לפי הוראות סעיף 382(ב) לחוק העונשין; והחזקה ושימוש בסמים לצריכה עצמית, לפי הוראות סעיף 7(א) יחד עם סעיף 7(ג) סיפא לפקודת הסמים המסוכנים [נוסח חדש], תשל"ג-1973. הנאשם זוכה מהעבירה של איומים, לפי הוראות סעיף 192 לחוק העונשין. הנאשם הודה בעובדות כתב אישום מתוקן, אשר הוגש במסגרת הסדר הטיעון, והורשע בהתאם.

עד ליום 12.6.14 (להלן – יום האירוע) התקיימה בין הנאשם לבין המתלוננת מערכת יחסים זוגית, אם כי הם לא התגוררו יחדיו. הנאשם התגורר באותה תקופה בבית בהרצליה (להלן – הבית) ואילו המתלוננת התגוררה בתל-אביב. נגד הנאשם הוגש כתב אישום שעניינו במסכת מעשים שעשה ביום האירוע, החל בשעות הבוקר, עת המתלוננת שהתה בבית אך ביקשה לצאת ממנו לענייניה. בשעה 10:00 בקירוב הודיע הנאשם למתלוננת שהוא מתכוון להתאבד באותו היום, בשעה 22:00, בבית העלמין שבהרצליה, ודרש ממנה – בניגוד לרצונה – להישאר עמו וללוות אותו. מאותה שעה ואילך כלא הנאשם את המתלוננת בבית, בין השאר בכך שנעל אותה בקומה העליונה. הנאשם אף מנע מהמתלוננת ליצור קשר עם אחרים ונטל ממנה את מכשיר הטלפון הנייד שלה. בשלב מסוים תקף הנאשם את המתלוננת, כאשר זו ניסתה לצעוק לעזרה, בכך שתפס אותה בכוח, השכיב אותה על המיטה כשהוא רוכן מעליה וחסם את פיה באמצעות ידיו. בסמוך לשעה 22:00 דרש הנאשם מהמתלוננת לצאת עמו מהבית. הנאשם הכניס את המתלוננת לרכב, בעודו אוחז בה, והחל לנסוע לכיוון בית העלמין. במהלך הנסיעה ברחה המתלוננת מהרכב והתקשרה למשטרה (באמצעות הטלפון שאותו הצליחה לקחת עמה), ובכך הסתיים האירוע. בנוסף, באותן הנסיבות החזיק הנאשם והשתמש, בבית, בסמים מסוכנים מסוג קנבוס, במשקל 3.60 גרם נטו.
הנאשמת הורשעה על-פי הודאתה בביצוע עבירות של החזקת סמים שלא לצריכה עצמית, לפי סעיפים 7(א)(ג) רישא לפקודת הסמים; שלוש עבירות של קשירת קשר לפשע לפי סעיף 449(א)(1) לחוק העונשין, התשל"ז-1977 ובשתי עבירות של סחר בסמים, לפי סעיפים 13 ו-19א לפקודת הסמים. מהחלק הכללי של כתב האישום עולה, כי הנאשמת הייתה חלק מחבורה שסחרה בסמים באופן מסודר ומאורגן באמצעות יישומון טלגרם, כאשר אין מחלוקת שחלקה התמצה בהיותה שליחה שהשתכרה 100 ₪ עבור כל משלוח.

מהאישום הראשון עולה, כי ביום 18.2.2024 נתפסה הנאשם ברכבה בירושלים, כשברכב כ-290 גרם קנביס מחולק ל-41 יחידות, וכן כ-25 גרם חשיש מחולק ל-5 יחידות. כן נתפסו על הנאשמת 110 ₪ במזומן.

מהאישום השני עולה, כי ביום 17.2.2024 הנאשמת סחרה ב-10 גרם קנביס תמורת 400 ₪, כשאת התמורה בסך 300 ₪ העבירה לאחת המעורבות ששלחה אותה לבצוע העסקה.

מהאישום הרביעי עולה, כי ביום 10.2.2024 סחרה הנאשמת ב-30 גרם קנביס תמורת 500 ₪, מתוכם 100 ₪ שלשלה לכיסה.
הנאשם, יליד 1985, הורשע על פי הודאתו, ובמסגרת הסדר טיעון בשתי עבירות של החזקת סם שלא לצריכה עצמית, בניגוד לסעיף 7(א)+7(ג) רישא לפקודת הסמים המסוכנים [נוסח חדש], תשל"ג-1973.

על פי האישום הראשון, ביום 1.3.18 בשעה 23:00, ברח' בן גמלא בהוד השרון, שהה הנאשם ברכבו והחזיק בסמים מסוכנים מסוג קנאבוס אשר חולקו ל-11 שקיות פלסטик בקופסת קרטון שהונחה מתחת למושב הנוסע ובשקית שהונחה בתא בין כסא הנהג לתא הנוסע, במשקל כולל של 52.41 גרם נטו. כן החזיק הנאשם בשתי סיגריות ובהן סם מסוג קנאבוס. על פי האישום השני, ביום 4.6.18 בשעה 00:31 נהג הנאשם ברכב ברח' סוקולוב בהוד השרון אז נעצר לבדיקת רשיונות. באותן הנסיבות החזיק הנאשם בתא הכפפות 2 שקיות ובהן 4.99 גרם נטו סם מסוכן מסוג קנאבוס ובתא נוסף בתוך הרכב שקית נוספת ובה 2.96 גרם נטו קנאבוס. כמו כן, בתא המטען של הרכב החזיק הנאשם ב-12 שקיות שהכילו 47.29 גרם נטו של סם מסוכן מסוג קנאבוס. אותה עת, החזיק הנאשם 6,400 ₪ במזומן.
הנאשם הורשע בהתאם להודאתו בעובדות כתב האישום בעבירות של:  
החזקה/שימוש בסמים לצריכה עצמית – עבירה לפי סעיף 7 (א)+7 (ג) סיפא לפקודת הסמים המסוכנים (נוסח חדש) תשל"ג - 1973; סירוב לבדיקת שכרות ונהיגה תחת השפעת סמים – עבירות לפי סעיף 62 (3) לפקודת התעבורה (נ"ח) תשכ"א  1961; נהיגה בקלות ראש- עבירה לפי סעיף 62 (2) לפקודת התעבורה (נ"ח) תשכ"א – 1961.

על פי המתואר בכתב האישום, בתאריך 09.12.2019, בסמוך לשעה 00:39, בכביש 25 סמוך לצומת גילת, הבחין השוטר שמעון אוחנה (להלן: "השוטר שמעון") ברכב מסוג שברולט קרוז, מ.ר  42-970-72 (להלן: "הרכב"), בו נהג הנאשם בעודו מזגזג בין נתיבי הנסיעה בכביש.  
בסמוך למתואר לעיל, סימן השוטר שמעון, לנאשם לעצור את רכבו. הנאשם עצר את הרכב בצומת גילת, או אז בעת שניגש השוטר יצחקי אורי (להלן: "השוטר אורי") הריח ריח של סמים, ובעת שערך חיפוש ברכב, נתפסו בן היתר, משקל אלקטרוני, ושרידי סם מסוכן פזורים ברכב, בתא המטען, ועל ריצפת הרכב.  
עוד במעמד האמור החזיק הנאשם, באזור חלציו, בשקית ובה סם מסוכן מסוג קנבוס, במשקל 14.20 ג'. במעשיו המתוארים לעיל, החזיק הנאשם, בסם מסוכן לצריכתו העצמית, מבלי שיהא ברשותו, היתר כדין, או רישיון מאת המנהל.  
בהמשך למתואר לעיל, התבקש הנאשם למסור בדיקת שתן לאיתור שרידי סם, אך הנ"ל סירב לכך. בהתנהגותו המתוארת לעיל, במקום ובמועד הנ"ל נהג הנאשם בקלות ראש עת נהג רכבו בהיותו שיכור בכך שסירב ליתן בדיקת שתן עפ"י דרישת השוטר אורי, הכל כאמור בעובדות כתב האישום.
הנאשם הורשע על פי הודאתו בעבירות סחר בסם מסוכן לפי סעיף 13 בצירוף סעיף 19א לפקודת הסמים המסוכנים; החזקת סם מסוכן לצריכה עצמית לפי סעיף 7(א) בצירוף סעיף 7(ג) סיפא לפקודה; פריצה לדירה כדי לבצע עבירה לפי סעיף 406(ב) לחוק העונשין; והפרת הוראה חוקית לפי סעיף 287(א) לחוק העונשין. ההרשעה התבצעה במסגרת הסדר טיעון דיוני, ללא הסכמה עונשית.

ביום 20.12.13 בשעת לילה, רכב הנאשם על קטנוע ובחזקתו חשיש במשקל 7.20 גרם נטו לשימוש עצמי;  
ביום 27.12.13 או 28.12.13, פרץ הנאשם ונכנס דרך חלון חדר האמבטיה לדירתו של מר אליעזר יהודה בבני-ברק, בכוונה לגנוב;  
ביום 31.1.14 בשעת בוקר מכר הנאשם לשוטר סמוי חשיש במשקל 4.96 גרם נטו תמורת 500 ₪;  
ביום 3.2.14 בצהריים מכר הנאשם לאותו שוטר חשיש במשקל 95.35 גרם נטו תמורת 4,900 ₪;  
ביום 5.7.15 בצהריים הפר הנאשם צו בית המשפט ויצא ממקום מעצר-בית ללא ליווי מפקח;  
ביום 24.7.15 בבוקר הפר הנאשם צו בית המשפט ויצא ממקום מעצר-בית ללא ליווי מפקח.
הנאשם הורשע על פי הודאתו במסגרת הסדר טיעון בכתב אישום מתוקן, בו יוחסה לו עבירה של סחר בסם, בכך שביום 13.4.15 מכר לסוכנת משטרתית סם מסוכן מסוג קנבוס במשקל 3.12 גרם תמורת 300 ₪.

ביום 13.4.15 מכר לסוכנת משטרתית סם מסוכן מסוג קנבוס במשקל 3.12 גרם תמורת 300 ₪.
הנאשם הודה והורשע במסגרת הסדר בעבירת הספקת סם מסוכן - עבירה לפי סעיף 13 יחד עם סעיף 19א לפקודת הסמים המסוכנים [נוסח חדש], תשל"ג 1973 (להלן: "פקודת הסמים"). מכתב האישום המתוקן עולה כי ביום 19.10.19 סיפק הנאשם לאחרים סם מסוכן מסוג KETAMINE , בכך שנתן להם להריח את הסם באמצעות שרשרת שעליה תליון של כפית.

בתאריך 24.6.22 הציגו הצדדים ההסדר דיוני, לפיו הודה והורשע הנאשם במיוחס לו בכתב האישום המתוקן. הוסכם בין הצדדים כי הנאשם יופנה לקבלת תסקיר שירות מבחן ולאחר קבלתו יטענו הצדדים באופן פתוח.
הנאשם שלפני נותן את הדין בגין עבירה של החזקת סם שלא לצריכה עצמית, בניגוד לסעיף 7(א) וסעיף 7(ג) רישא לפקודת הסמים המסוכנים [נוסח חדש], תשל"ג – 1973. בין הצדדים נערך הסדר טיעון, אשר לא כלל הסכמה לענין העונש, אך הסכימו להפנות את הנאשם להערכת שירות המבחן למבוגרים. במסגרת ההסדר, תוקן כתב האישום, והנאשם הודה בעובדות כתב האישום המתוקן והורשע בעבירה שבכתב האישום המתוקן.

במעמד המתואר לעיל, החזיק הנאשם, בתוך סוליות נעליו, שלוש יחידות של סם מסוכן מסוג חשיש במשקל של 60 גרם, וכן ב-48 יחידות של סם מסוכן מסוג בופרונפין, שלא לצריכתו העצמית, ומבלי שהדבר הותר לו וללא רישיון מאת המנהל.
הנאשם הורשע בהתאם להודאתו בעובדות כתב האישום המתוקן בעבירת החזקת סמים לצריכה עצמית לפי סעיפים 7(א)+7(ג) סיפא לפקודת הסמים המסוכנים [נוסח חדש] התשל"ג-1973 (להלן: פקודת הסמים). ביום 13.05.24 הצדדים הודיעו כי הגיעו להסדר טיעון לפיו הנאשם יודה ויורשע בעובדות כתב האישום המתוקן, יופנה לקבלת תסקיר שירות המבחן, במסגרתו תיבחן לבקשת ב"כ הנאשם אפשרות ביטול ההרשעה, ולאחר קבלת התסקיר הצדדים יטענו לעונש באופן חופשי.

מעובדות כתב האישום המתוקן עולה כי בתאריך 19.03.2022, במסיבה בכפר הנוקדים, הנאשם החזיק על גופו סם מסוכן מסוג קוקאין במשקל 0.5 גרם נטו, סם מסוכן מסוג MDMA KETAMINE במשקל 0.3 גרם נטו וסם מסוכן מסוג MDMA במשקל 0.6 גרם נטו לצריכתו העצמית וללא היתר בפקודה או בתקנות או רישיון מאת המנהל.
הנאשם הורשע על סמך הודאתו, במסגרת הסדר טיעון שכלל את תיקון כתב האישום, בעבירות שלהלן: ניסיון יבוא סמים עבירה לפי סעיף 13 + 19א' לפקודת הסמים המסוכנים [נוסח חדש], התשל"ג – 1973 (להלן: "פקודת הסמים") + סעיף 29 לחוק העונשין, התשל"ז – 1977 (להלן: "חוק העונשין"); ניסיון להחזקת סם מסוכן שלא לצריכה עצמית, עבירה לפי סעיף 7(א) + (ג) רישא לפקודת הסמים +סעיף 25 לחוק העונשין והחזקת סם מסוכן שלא לצריכה עצמית, עבירה לפי סעיף 7(א) + (ג) רישא לפקודת הסמים.  
הסדר הטיעון שסומן ה/1 כלל הסכמה עונשית, לפיה יעתרו הצדדים במשותף להטיל על הנאשם 6.5 שנות מאסר לריצוי בפועל. לא הושג הסדר לגבי יתר רכיבי הענישה והוסכם כי לעניין זה יטען כל צד את טענותיו באופן חופשי.

בעובדות כתב האישום המתוקן (להלן: "כתב האישום") נאמר כי במועד שאינו ידוע במדויק למאשימה, בסמוך למועדים המפורטים בכתב האישום, תיאם הנאשם עם אחר או אחרים שזהותם אינה ידועה למאשימה, לייבא סם מסוכן מסוג קוקאין במשקל העולה על 7.994 ק"ג נטו (להלן: "הסמים") מקולומביה לישראל, באופן שהאחר ישלח לישראל את הסמים מקולומביה, כאשר הסמים יוכנסו לתוך שקיות והאחר ידווח על הסמים כתוסף ויטמין ויישלח את הסמים אל הנאשם, תוך רישום שם וכתובת בדויים, באמצעות חברת המשלוחים DHL.  
בהתאם לסיכום הנ"ל, נשלחו הסמים מקולומביה לישראל ביום 19.8.2021, כשהם ארוזים בתוך 18 שקיות בחבילה הממוענת ל- Yuval Zaidman ועליה מופיעים הכתובת: רחוב שטרית 12 , חיפה ומספר טלפון בו החזיק הנאשם.  
בתאריך 21.8.2021 אותרה החבילה שהכילה את הסמים, על ידי רשויות המכס בגרמניה, בדרכה מקולומביה לישראל. רשויות המכס בגרמניה פתחו את החבילה והוציאו מתוכה 2 שקיות המכילות חומר החשוד כסם מסוכן מסוג קוקאין במשקל 1.063 ק"ג לצורך בקרה ומעקב והשאירו בחבילה 16 שקיות המכילות סם במשקל 7.994 ק"ג נטו. החבילה הועברה בגרמניה, ע"י נציגי המכס הגרמנים, לידי רשויות החוק בישראל ביום 26.8.021.  
בין התאריכים 27.8.2021 – 26.8.2021 העבירו נציגי משטרת ישראל את החבילה כשבתוכה הסם מגרמניה לישראל.  
בהמשך לאמור, ובמטרה לחשוף את מייבאי הסם ובעליו, פתחו שוטרי משטרת ישראל את החבילה, הוציאו את הסם מתוכה והכניסו לתוכה חומר הנחזה להיות סם מסוכן. השוטרים סגרו את החבילה ופעלו להעברתה לחברת DHL.  
בתקופה שבין 13.9.2021 – 9.9.2021 בדק הנאשם, באמצעות המשיבון הקולי, ונציגי חברת DHL במספר הזדמנויות את סטאטוס החבילה, תוך שהוא מתחזה בכזב ליובל זיידמן ווידא כי החבילה, בה הסם, הגיעה לסניף חברת DHL בפארק מבוא כרמל, יוקנעם משם הוא אמור היה לקחת את החבילה.  
ביום 12.9.2021 שילם הנאשם לחברת DHL עבור משלוח החבילה סך של 169.06 ₪ בעסקה טלפונית, באמצעות כרטיס חיוב ע"ש מיכאל ליסיצין, וזאת בכוונה למנוע מרשויות החוק לזהותו.  
בתאריך 13.9.2021 הגיע הנאשם באמצעות רכבו לסניף חברת DHL ודרש את החבילה. השוטר אייל דבוש שהתייצג כעובד חברת DHL מסר לנאשם כי החבילה נשלחה לכתובת הרשומה ע"ג החבילה, והנאשם עזב את המקום.  
בהמשך אותו היום, ולאחר שהנאשם תיאם טלפונית מול השוטר עמנואל אדוני, שהתייצג כעובד חברת DHL נפגשו השניים במתחם ביג בקרית חיים לצורך העברת החבילה לידי הנאשם. הנאשם התחזה בפני השוטר עמנואל אדוני בשם יובל זיידמן ולאחר שהציג בפניו תעודת זהות על שם הנ"ל, בכוונה להונות, קיבל את החבילה לידיו, הכניס אותה לתא המטען ברכב ונסע לדירת מגוריו.  
לאחר הגעת הנאשם לדירתו, הוא פתח את החבילה על מנת לוודא שהשקיות עם הסם נמצאות בתוכה. בשלב זה הגיעו אנשי המשטרה ועצרו את הנאשם. בחיפוש שנערך בדירה נתפס סם מסוכן מסוג קנבוס במשקל 520.1 גרם נטו, אותו החזיק הנאשם שלא לצריכה עצמית וללא היתר ורישיון כדין.  
הנאשם, כאמור, הודה במסגרת הסדר טיעון והורשע על סמך הודאתו.
הנאשם הורשע על פי הודאתו במסגרת הסדר טיעון בעובדות כתב אישום מתוקן בעבירה של ייצור, הכנה והפקה בהתאם להוראת סעיף 6 לפקודת הסמים המסוכנים [נוסח חדש], התשל"ג- 1973 (להלן: "הפקודה"). במסגרת הסדר הטיעון לא הייתה הסכמה לעניין העונש וכל צד היה חופשי בטיעוניו.

על פי עובדות כתב האישום המתוקן, במועד שאינו ידוע במדויק למאשימה, אולם עובר ליום 20.9.18, גידל הנאשם, עבור אחרים, בסככה הסמוכה לבית אביו שבפזורת אום בטין, סם מסוכן מסוג קנבוס בכמות מסחרית. לצורך גידול הסם המסוכן, התקין הנאשם מערכת השקיה, חיבורי חשמל וכן גידל כ- 280 שתילים של הסם המסוכן בתוך דליים רבים במשקל כולל של 141 ק"ג.
הנאשם הודה והורשע, במסגרת הסדר טיעון, בכתב אישום מתוקן שייחס לו עבירות סמים בשלושה אישומים נפרדים, כמפורט להלן:  
החזקת סמים שלא לצריכה עצמית – עבירה לפי סעיף 7(א) + 7(ג) רישא לפקודת הסמים המסוכנים (נוסח חדש), תשל"ג-1973.  
החזקת סמים לצריכה עצמית – לפי סעיף 7(א) + 7(ג) סיפא לפקודת הסמים המסוכנים.  
והספקת סמים מסוכנים (שני מקרים) – לפי סעיף 13 + 19א לפקודת הסמים המסוכנים.  
ביום 14/9/16 הגיעו הצדדים להסדר טיעון, לפיו כתב האישום תוקן, הנאשם הודה והורשע ונקבע כי יוגש לגביו תסקיר של שרות המבחן. עוד הוסכם בין הצדדים כי הטיעונים לעונש יהיו "פתוחים".

על פי האישום הראשון - במהלך חיפוש שערכו שוטרים בביתו של הנאשם בכפר גלעדי, ביום 26/7/16, נמצא כי החזיק סם מסוכן מסוג קוקאין במשקל כולל של 0.7837 גרם, 0.4213 גרם סם מסוכן מסוג MDMA ו- 2.08 גרם של סם מסוכן מסוג קנבוס.  
על פי האישומים השני והשלישי – במהלך שנת 2016, במועדים מדויקים שאינם ידועים למאשימה, מכר הנאשם לאדם בשם יונתן צור, בשתי הזדמנויות, סם מסוכן מסוג קנבוס בכמות שאינה ידועה למאשימה, תמורת 100 ₪ ו- 300 ₪.
הנאשם הורשע על פי הודאתו בכתב אישום מתוקן המייחס לו ביצוע עבירות של גידול, יצור והכנת סם, לפי סעיף 6 בפקודת הסמים המסוכנים (נוסח חדש) תשל"ג-1973 (להלן: פקודת הסמים); החזקת סמים שלא לצריכה עצמית, לפי סעיפים 7(א) ו-7(ג) רישה בפקודת הסמים והחזקת סמים לצריכה עצמית, לפי סעיפים 7(א) ו-7(ג) סיפה בפקודת הסמים.

על פי המתואר, החל ממועד לא ידוע ועד ליום התפיסה, 22.2.2022, הקים הנאשם במרתף ביתו מעבדה לגידול סם מסוכן מסוג קנביס, בה התקין ציוד הכולל מערכת השקיה, מערכת אוורור, חומרי דישון, מנורות חימום, אדניות, משאבות מים, שקיות חלוקה ומשקל. באותן נסיבות, גידל הנאשם בביתו ענפים רבים של שתילי סם והחזיק בתפזורת של הסם במשקל כולל של 3 ק"ג. עוד החזיק הנאשם במגירה 3 יחידות של סם מסוכן מסוג LSD ושקית ובה סם מסוכן מסוג MDMA במשקל של 0.2272 גרם לצריכתו העצמית.
הנאשם הודה (במסגרתו של הסדר טיעון, אך ללא הסכמה לעניין העונש) והורשע בביצוען של ארבע עסקאות סחר בסם מסוכן מסוג חשיש שהתבצעו בין המועדים 7.1.14-25.2.14. הסם נמכר לשוטר סמוי תמורת סכומי כסף משתנים ובמועדים שונים. 

יצויין, כי בעת ביצועה של העסקה האחרונה, הציע הנאשם לשוטר הסמוי "חתיכת חשיש טובה" תמורת 500 ₪, אותה הוא מבקש למכור, ועל כן הוא ביקש מהשוטר הסמוי כי יערוך בירור בין ידידיו ומכריו, הם מי מהם מעוניין לרכוש את הסם. 

בסופו של יום, לנאשם דנן מיוחסות ארבע עסקאות בסם מסוכן הכוללות כ-35 גרם חשיש והכל תמורת כ- 2,700 ₪ בקירוב. 

בשל כל אלו, הורשע הנאשם בארבע עבירות של סחר בסם מסוכן על פי סעיפים 13 יחד עם 19(א) לפקודת הסמים המסוכנים (נוסח חדש), התשל"ג – 1973.
הנאשם לפניי הורשע, על-פי הודאתו בעובדות כתב אישום מתוקן מיום 20.01.15 (להלן: "כתב האישום"), בעבירות של מעשה פזיזות ורשלנות ברכב, לפי סעיף 338(א)(1) לחוק העונשין, התשל"ז-1977 (להלן: "החוק"); תקיפת שוטר הגורמת חבלה של ממש, לפי סעיפים 273 ו-380 לחוק; הפרעה לשוטר בעת מילוי תפקידו, לפי סעיף 275 לחוק; שיבוש מהלכי חקירה, לפי סעיף 244 לחוק; נהיגה ללא רישיון, לפי סעיפים 10 ו-62(1) לפקודת התעבורה [נוסח חדש], תשכ"א-1961; ונהיגה ללא פוליסת ביטוח, לפי סעיף 2(א) ו-(ב) לפקודת ביטוח רכב מנועי [נוסח חדש], תש"ל-1970.

על-פי המתואר בכתב האישום, ביום 27.07.14, סמוך לשעה 23:45, נהג הנאשם ברכב מסוג מיצובישי, מספר רישוי 25-310-20 (להלן: "הרכב"), בכביש 90 מכיוון דרום לכיוון צפון, בקטע הכביש שבין צומת עמיעד למחלף אליפלט. קטע כביש זה הוא דו-מסלולי ודו-נתיבי, כשבין שני המסלולים מפרידה גדר (להלן: "הכביש"). יחד עם הנאשם נסעו ברכב עזיז מורגאן, שישב במושב הקדמי ליד הנהג, ומוסטפא הייב, שישב במושב האחורי. הנאשם נהג ברכב ללא רישיון נהיגה בתוקף וללא פוליסת ביטוח בת תוקף.  
באותה העת, סמוך למחלף אליפלט, ביצעה המשטרה חסימה בכביש על-ידי הצבת ניידת משטרתית עם אורות כחולים באחד הנתיבים, ופריסת דוקרנים ואורות מהבהבים בנתיב האחר (להלן: "המחסום"). במחסום עמדו מספר שוטרים, ביניהם השוטרים ענאן חאג' ושי לנכרי (להלן בהתאמה: "חאג'" ו"לנכרי").  
בהתקרבו למחסום האט הנאשם את מהירות נסיעתו, סטה מעט ימינה ומיד פנה שמאלה בכוונה לבצע פרסה ולנסוע דרומה בניגוד לכיוון התנועה. ניידת משטרתית שנסעה אחריו (להלן: "הניידת") הפעילה אורות כחולים וחסמה את מסלול נסיעתו של הנאשם. הנאשם לא עצר את הרכב, התנגש עם חזית הרכב בדופן הניידת ונעצר. במקביל, השוטרים שעמדו במחסום, וכן שוטר בשם מיכאל ג'ינו (להלן: "ג'ינו"), התקרבו רגלית אל הרכב, ניגשו לכיוון דלת הנהג, הזדהו כשוטרים והורו לנאשם לעצור את הרכב, כאשר השוטר חאג' נעמד מאחורי הרכב והשוטר לנכרי נעמד לפני הרכב. הנאשם לא נענה לקריאות השוטרים, שילב הילוך אחורי ונסע לאחור תוך הפניית הרכב שמאלה, וכך פגע בשוטר חאג'. הניידת חסמה בשנית את מסלול נסיעתו של הנאשם אך הוא המשיך בנסיעה והתנגש בניידת פעם נוספת. מיד לאחר מכן שילב הנאשם הילוך קדמי והחל בנסיעה דרומה כנגד כיוון התנועה. הנאשם התקדם לעבר השוטר לנכרי שעמד על הכביש, לנכרי ניסה לחמוק מהרכב על מנת לא להידרס, נפל ונפגע. במהלך המתואר לעיל ירה השוטר חאג' שתי יריות בצמיג אחורי שמאלי של הרכב, במטרה לעצרו.  
הנאשם, בכוונה למנוע מעצר או עיכוב כדין, שלו או של הנוסעים עמו ברכב, המשיך בנסיעה נגד כיוון התנועה, התקדם בנסיעה מהירה אל עבר השוטר ג'ינו, שעמד בנתיב נסיעתו, ואילץ אותו לקפוץ הצידה על מנת לא להידרס. השוטר ג'ינו, שחש סכנה לחייו, שלף אקדח וירה שתי יריות באוויר.  
הנאשם נמלט מן המקום בנסיעה נגד כיוון התנועה, פנה שמאלה לחניון סמוך, עצר את הרכב, נטש אותו וברח מהמקום יחד עם הנוסעים האחרים.  
כתוצאה ממעשיו של הנאשם פונה השוטר לנכרי לבית-החולים "זיו" בצפת, שם אובחן אצלו שבר בראש מסרק כף יד ימין עם תזוזה, ושם קיבל טיפול רפואי שכלל שחזור וקיבוע של השבר באמצעות סד גבס. כמו כן נגרמה שריטה באמת ידו השמאלית של השוטר חאג'.  
לאחר המעשים המתוארים לעיל, הנאשם לא התייצב לחקירה פלילית על אף שידע כי הוא דרוש לחקירה, וזאת בכוונה למנוע או להכשיל את החקירה.  
במסגרת הסדר הטיעון צורף לאישום זה אישום נוסף שבעובדותיו הנאשם הודה (ת"פ 54051-02-13, שלום צפת), ובגינו הורשע, בנוסף, בעבירות של החזקת כלים להכנת סם, לפי סעיף 10(1) לפקודת הסמים המסוכנים [נוסח משולב], תשל"ג-1973 (להלן: "פקודת הסמים"); והחזקת סמים מסוכנים לצריכה עצמית, לפי סעיף 7(א)(ג) לפקודת הסמים.  
על-פי עובדות כתב האישום שצורף, בתאריך 21.06.11 החזיק הנאשם בביתו סם מסוכן מסוג חשיש במשקל נטו של 0.48 גרם, לצריכתו העצמית, ללא היתר כדין להחזקתו.  
כן הוסכם במסגרת הסדר הטיעון, כי הצדדים יטענו למאסר בפועל לתקופה שבין עשרה לעשרים וארבעה חודשים, כאשר ביחס ליתר רכיבי הענישה יטען כל צד באופן חופשי.
הנאשם הורשע על פי הודאתו בארבע עבירות של החזקת סמים לצריכה עצמית בניגוד לסעיף 7(א)+7(ג) לפקודת הסמים המסוכנים (נוסח חדש) תשל"ג 1973. ביום 27.7.15 הציגו הצדדים להסדר לפיו הנאשם יודה בכתבי האישום, יורשע, יופנה לשירות המבחן ולממונה על עבודות השירות. ככל שהתסקיר יהיה חיובי והנאשם יתאים לריצוי מאסר בעבודות שירות, המאשימה תעתור להטלת 6 חודשי מאסר בעבודות שירות תוך הפעלת המאסר המותנה בחופף וענישה נלווית. ככל שהתסקיר חיובי אך הנאשם לא מתאים לריצוי מאסר בעבודות שירות, המאשימה תעתור לריצוי המאסר בפועל. ככל שהתסקיר שלילי המאשימה תעתור לעשרה חודשי מאסר וענישה נלווית. ההגנה תטען פתוח.

על פי עובדות כתב האישום בתיק 21203-07-15 ביום 6.2.13, החזיק הנאשם בדירתו בסם מסוכן מסוג חשיש במשקל כולל של 40.4 ג' וזאת לצריכתו העצמית וללא היתר או רישיון כדין.  
על פי עובדות כתב האישום בתיק 21495-01-14, ביום 6.11.13 החזיק הנאשם בדירתו בסם מסוכן מסוג חשיש במשקל 0.47 ג' וזאת לצריכתו העצמית וללא היתר או רישיון כדין.  
על פי עובדות כתב האישום בתיק 62445-07-14, ביום 27.5.14 החזיק הנאשם בדירתו ובחצרו בסם מסוכן מסוג חשיש במשקל כולל של 12.53 ג' וזאת לצריכתו העצמית וללא היתר או רישיון כדין.  
על פי עובדות כתב האישום בתיק 21584-03-15, ביום 6.10.14 החזיק הנאשם בחצר ביתו בסם מסוכן מסוג חשיש במשקל 1.00 ג' וזאת לצריכתו העצמית וללא היתר או רישיון כדין.
לפי כתב האישום המתוקן, בשעות ערב של 3.9.2020 נהג הנאשם במכונית תוך שהוא חוצה נתיבי נסיעה מצד לצד, ופגע ברוכב אופנוע שנסע בכיוון הנגדי. רוכב האופנוע נפל ארצה ונגרמו לו שפשופים ביד ובברך ורגישות לאורך עמוד השדרה. בגין מעשים אלה הורשע הנאשם בעבירה של תקיפה הגורמת חבלה של ממש ובעבירה של נהיגה במכונית בדרך ציבורית בדרך נמהרת או רשלנית שיש בה כדי לסכן חיי אדם או לגרום לו חבלה. כמו כן הורשע הנאשם בכך שהחזיק סכין בתא הכפפות במכוניתו.

במעשיו פגע הנאשם פגיעה לא חמורה בזכותו של רוכב האופנוע לשלמות הגוף, אך פגע באופן משמעותי בזכותו לבטיחות בדרך, והפר בצורה חמורה ומסוכנת את חוקי התנועה. הודאתו של הנאשם בעבירה של תקיפה הגורמת חבלה של ממש מלמדת על כך שהפגיעה ברוכב האופנוע נעשתה במודע תוך אדישות או קלות דעת לגבי אפשרות גרימת החבלות לרוכב.
הנאשם הורשע בהתאם להודאתו בעובדות כתב האישום המתוקן בעבירת ייבוא סם מסוכן, לפי סעיף 13 יחד עם סעיף 19א' לפקודת הסמים המסוכנים [נוסח חדש], תשל"ג – 1973 (להלן: "פקודת הסמים המסוכנים").

על-פי המתואר בעובדות כתב האישום המתוקן, ביום 30.6.16 טס הנאשם מישראל לגרמניה ומשם למדינות נוספות באירופה כדי לייבא ארצה סמים מסוכנים. במהלך שהייתו באירופה, סמוך לאוגוסט 2016, קיבל הנאשם לחזקתו כ- 18 מארזים של סמים מסוג קוקאין במשקל כולל של 104.77 גרם נטו ו- 1337 ריבועי LSD. המחיר המוערך של 1 גרם קוקאין הינו 550 ₪ בממוצע ואילו המחיר המוערך לריבוע LSD הוא 75 ש"ח בממוצע. בתאריך 4.11.16 טס הנאשם מפריז לישראל כשהוא מחביא בתחתוניו 11 אריזות של סמים ואת 7 האריזות הנותרות החדיר לגופו.
הנאשם הורשע עפ"י הודאתו בסחר בסמים מסוכנים. 
בהתחשב בעמדת ב"כ המאשימה, הנימוקים להסדר, הודאת הנאשם בהזדמנות הראשונה, עברו הנקי וכמות הסם, אני מאמצת את ההסדר וקובעת כי הוא סביר ומאוזן בנסיבות העניין.
ביום 19.12.2013 הורשע הנאשם על-יסוד הודאתו שניתנה במסגרת הסדר-טיעון, בעבירה של הספקת סם מסוכן לפי סעיף 13 וסעיף 19א לפקודת הסמים המסוכנים [נוסח חדש], התשל"ג-1973 (להלן: פקודת הסמים או הפקודה).

בהתאם למתואר בעובדות כתב-האישום המתוקן, הנאשם קיבל ביום 9.5.2013 רישיון להחזקה ולשימוש עצמי של סם מסוכן מסוג קנביס, לצורך עישון לשם הקלה על מצב רפואי. וקף הרישיון היה עד יום 1.1.2014. במסגרת קבלת הרישיון הנ"ל, הנאשם הצהיר כי הסם לא ישמש לכל מטרה שלא אושרה ברישיון. אף-על-פי-כן, ביום 13.10.2013, בסמוך לשעה 20:30 בירושלים, סיפק הנאשם דרך עודד מזרחי (להלן: עודד) לעידן עמיאל (להלן: עידן) סם מסוכן מסוג קנביס במשקל 9.93 גרם, ללא היתר. באותן נסיבות, תיאמו עודד ועידן את פרטי העסקה, לרבות שווי התמורה ומקום המפגש. מיד ובסמוך לאחר מכן, הגיע עידן ביחד עם אחרים לצומת פת, אספו משם את עודד והמשיכו בנסיעה. בשלב מסוים, עצר הרכב בסמוך לאחד הבתים. עודד ירד מהרכב ופגש בנאשם. הנאשם העביר לידי עודד את הסם, ובהמשך עודד חזר אל הרכב, ואילו הנאשם התרחק מהמקום. הרכב החל בנסיעה ובמהלכה הועבר הסם לידי עידן, אשר הטמין את הסם במלבושיו. בכל אלה הודה הנאשם, ובגין כך הורשע בעבירה שיוחסה לו.
הנאשם הורשע על פי הודאתו בעבירות של גידול, יצור והכנת סמים מסוכנים, עבירה לפי סעיף 6 לפקודת הסמים המסוכנים (נוסח חדש), תשל"ג- 1973; החזקה סמים מסוכנים לצריכה עצמית, עבירה לפי סעיף 7(א)+(ג) סיפא לפקודת הסמים המסוכנים.

עובדות המקרה פורטו בהרחבה בכתב האישום. בקליפת האגוז יאמר, כי עובר לתאריך 5.6.13 , גידל והחזיק הנאשם, שתילי סם מסוכן מסוג קנבוס במשקל נטו של 81.02 גרם. במהלך חיפוש משטרתי במתחם מגוריו של הנאשם, נמצא הנאשם מחזיק בסם מסוכן מסוג קנבוס במשקל נטו 0.30 גרם וסם מסוכן מסוג חשיש במשקל נטו 3.14 גרם, שלא כדין.
הנאשם הורשע על יסוד הודאתו, במסגרת הסדר דיוני שכלל את תיקון כתב האישום, בעבירות של גידול סם מסוכן, לפי סעיף 6 לפקודת הסמים המסוכנים [נוסח חדש], התשל"ג-1973; החזקת סם מסוכן שלא לצריכה עצמית, לפי סעיפים 7(א) ו-7(ג) רישא לפקודת הסמים המסוכנים; נטילת חשמל, מים או גז בגניבה, לפי סעיף 400 לחוק העונשין, התשל"ז – 1977 (להלן: חוק העונשין) (התיק העיקרי). בנוסף, הופנה הנאשם על יסוד הודאתו בעבירה של הפרת הוראה חוקית, לפי סעיף 287(א) לחוק העונשין (התיק המצורף). במסגרת ההסדר הדיוני, הופנה הנאשם לשירות המבחן לצורך עריכת תסקיר, והוסכם על חילוט כלל המוצגים שנתפסו בתיק. בתיק המצורף, הצדדים הגיעו להסדר טיעון לפיו יעתרו במשותף להשית על הנאשם עונש של מאסר על תנאי.

על פי עובדות כתב האישום המתוקן בתיק העיקרי, ביום 4.11.2016 חתם הנאשם על חוזה שכירות למשך 12 חודשים ושכר דירה בראשון לציון (להלן: "הדירה") במטרה להקים בה מעבדה לגידול סם מסוג קנאביס. במועד שאינו ידוע, לעבור ליום 1.3.2017, הקים הנאשם בדירה מעבדה לגידול קנאביס, אבזר את הדירה בציוד רב שנועד לצורך הקמת המעבדה, שתל את השתילים וגידל אותם. לצורך גידול הסם התחבר הנאשם בדרך עקיפה לנתיכי מעגל חשמליים (פאזה) בלוח החשמל ונטל במרמה חשמל שאינו זכאי לו בשווי של אלפי שקלים, בסכום שאינו ידוע במדויק. ביום 1.3.2017 נתפסו בדירה משקל אלקטרוני, אקדח אוויר ובו מחסנית ריקה, 124 שתילי סם מסוכן מסוג קנאביס במשקל כולל של 11.5 ק"ג נטו, וסם מסוכן מסוג קנאביס בתפזורת, במשקל של 1.90 ק"ג נטו.

בהתאם לעובדות כתב האישום המתוקן בתיק המצורף, ביום 27.8.2017 לאחר חצות, בעת שהסתובב ברחובות ראשון לציון יחד עם אחרים, הפר הנאשם החלטת בית משפט לפיה אמור היה לשהות במעצר בית בפיקוח, למעט יציאות יומיות שאושרו לו בליווי ובפיקוח בכל יום בין השעות 18:00 ועד 22:00.
הנאשם הורשע על-פי הודאתו בביצוע 3 עבירות של החזקת סם לצריכה עצמית לפי סעיפים 7(א) ו-7(ג) סיפא לפקודת הסמים המסוכנים, וזאת במסגרת צירוף של שלושה כתבי אישום, כפי שיפורט להלן על-פי מועד ביצוע העבירה:

ת"פ 6434-08-19 (התיק הראשון) - בתאריך 10.04.2019 בשעה 12:00 או בסמוך לכך החזיק הנאשם במבנה נטוש בירושלים, סם מסוכן מסוג הרואין במשקל 9.0167 גרם נטו מחולק ל-11 אריזות שונות.  
ת"פ 60182-01-20 (התיק השני) – בתאריך 21.05.2019 בשעה 19:35 או בסמוך לכך בירושלים, החזיק הנאשם סם מסוכן מסוג הרואין במשקל של 13.5532 גרם נטו כשהוא מחולק ל-12 אריזות שונות.  
ת"פ 32919-08-20 (התיק השלישי) – בתאריך  02.08.2019 בשעה 02:30 או בסמוך לכך, בירושלים, החזיק הנאשם סם מסוכן מסוג הרואין במשקל 4.1666 גרם נטו, וזאת כשהסם מחולק ל-5 אריזות שונות. כמו כן נשא הנאשם על גופו סם מסוכן מסוג הרואין במשקל מחושב של 8.5120 גרם נטו וזאת כשהסם מחולק ל-10 אריזות שונות.
הנאשמת הודתה והורשעה במסגרת הסדר טיעון, לאחר שכפרה והחלה שמיעת פרשת הראיות, ולאחר הליך של גישור בפני הנשיא דאז כב' השופט אביחי דורון, בכך שבתאריך 21.11.13, בשעת צהריים, סוכן המשטרתי שאול חיות, יצר קשר טלפוני עם אושר אלמליח וסיכם עמו כי ימכור לו 8 אצבעות חשיש תמורת תשלום של 800 ₪. מיד לאחר מכן הגיע הסוכן למקום המפגש. בעת שחי בן עזרי היה עסוק בחיתוך החשיש, הנאשמת האירה בפנס לעברו כדי שיוכל לראות טוב יותר, לאחר מכן ספרה את אצבעות החשיש ונשמעה בהקלטה מונה המספרים. לאחר מכן אושר נטל 9 יחידות ומסר אותם לידי הסוכן, ששילם התמורה של 800 ₪ - עבירה של סיוע בסחר של סם מסוכן והסגת גבול, בכך שנכחו בחצר בית ללא הסכמת הבעלים לצורך ביצוע עבירה.

- בתאריך 21.11.13, בשעת צהריים, סוכן המשטרתי שאול חיות יצר קשר טלפוני עם אושר אלמליח וסיכם עמו כי ימכור לו 8 אצבעות חשיש תמורת 800 ₪.
- הסוכן הגיע למקום המפגש.
- חי בן עזרי היה עסוק בחיתוך החשיש.
- הנאשמת האירה בפנס לעברו כדי שיוכל לראות טוב יותר.
- הנאשמת ספרה את אצבעות החשיש ונשמעה בהקלטה מונה המספרים.
- אושר נטל 9 יחידות ומסר אותן לסוכן, שקיבל אותן בתמורה ל-800 ₪.
הנאשם הורשע על פי הודאתו במסגרת הסדר טיעון בכתב האישום מתוקן, בעבירה של סחר בסמים מסוכנים לפי סעיף 13+19א לפקודת הסמים המסוכנים [נוסח חדש], תשל"ג – 1973.

בהתאם לעובדות כתב האישום, הורשע הנאשם בכך שבתאריך 04/04/2024 בשעה 10:20 שוחח הסוכן המשטרתי עם אחר שזהותו אינה ידועה למאשימה בקבוצת "טלגראס" בשם "דיסני וויד כיוונים בדרום", וביקש לרכוש ממנו 15 גרם של סם מסוכן מסוג קנביס בתמורה ל 650 ₪. לאחר תהליך הזדהות בין הסוכן לבין האחר, הודיע לו האחר כי בתוך חצי שעה שליח יגיע לרחוב חיים חורי באופקים שם יפגש עם הסוכן וימכור לו את הסמים. בהמשך לכך יצר הנאשם קשר טלפוני עם הסוכן והודיע לו כי הוא בדרכו עם הסמים שהזמין. הנאשם הגיע כשהוא נוהג ברכב, פגש בסוכן, מסר לו סם מסוכן מסוג קנביס במשקל של 14.97 גרם וקיבל מהסוכן בתמורה לכך 650 ₪. לאחר שהסוכן שאל אם לא מגיעה לו "מתנה" על הרכישה, שלח הנאשם ידו לטלפון הנייד, אז הודיע לו הסוכן כי הוא עצור. בין הצדדים לא היו הסכמות עונשיות ועניינו של הנאשם הופנה לקבלת תסקיר שירות מבחן.
הנאשם הורשע על פי הודאתו בשלושה כתבי אישום כדלקמן: בתיק 21388-11-12 (פלא 218029/12) הורשע הנאשם בעבירה של החזקת סמים לצריכה עצמית בניגוד לסעיף 7(א)+7(ג) לפקודת הסמים המסוכנים (נוסח חדש) תשל"ג 1973 ובעבירה של הפרעה לשוטר במילוי תפקידו בניגוד לסעיף 275 לחוק העונשין התשל"ז 1977. בתיק 47292-12-12 (פלא 473624/12) הורשע הנאשם בעבירה של החזקת סמים לצריכה עצמית בניגוד לסעיף 7(א)+7(ג) לפקודת הסמים המסוכנים (נוסח חדש) תשל"ג 1973. בתיק פלא 384785/12 הורשע הנאשם בעבירה של החזקת סמים לצריכה עצמית בניגוד לסעיף 7(א)+7(ג) לפקודת הסמים המסוכנים (נוסח חדש) תשל"ג 1973. ביום 26.6.13 הציגו הצדדים להסדר לפיו הנאשם יודה בשלושת כתבי האישום, יורשע, יופנה לשירות המבחן ולממונה על עבודות השירות. סוכם כי אם התסקיר חיובי המאשימה תבחן עמדתה ביחס להארכת המאסר המותנה, בשלב זה עמדת המאשימה היא להפעלת המאסר המותנה, יכול בעבודות שירות, וענישה נלווית בדמות מאסר מותנה, קנס פסילה ופסילה מותנית.

על פי עובדות כתב האישום ביום 23.5.12 בחניה האחורית ברחוב שלמה בן יוסף באשדוד, החזיק הנאשם בידו בסם מסוכן מסוג חשיש במשקל 6.10 ג' וזאת לצריכתו העצמית וללא היתר או רישיון כדין, משהבחין בשוטר השליך את הסם מידו ובכך הפריע לשוטר במילוי תפקידו. על פי עובדות כתב האישום ביום 2.11.12 ברחוב אברהם שפירא באשדוד, החזיק הנאשם בסם מסוכן מסוג חשיש במשל נטו של 0.50 ג' וזאת לצריכתו העצמית וללא היתר או רישיון כדין. על פי עובדות כתב האישום ביום 5.9.12 ברחוב קרית פוניביץ בבניין נטוש, החזיק הנאשם בסם מסוכן מסוג חשיש מעורבב עם טבק במשקל נטו של 2.22 ג' וזאת לצריכתו העצמית וללא היתר או רישיון כדין.
הנאשם הורשע ,לאחר ניהול הוכחות, בביצוע עבירה של החזקת סם שלא לצריכה עצמית, בהתאם לסעיף 7(א)+7(ג) רישא לפקודת הסמים המסוכנים[נוסח חדש], התשל"ג- 1973.  
הנאשם הודה כבר בישיבת ההקראה בעובדות כתב האישום אולם חלק על סעיף האישום, כשטענתו היא שהחזיק את הסמים לצריכתו העצמית.

הנאשם החזיק בביתו ובמחסן הממוקם בחצר האחורית של הבניין, במספר צנצנות ושקיות, סם מסוכן מסוג קנבוס במשקל כולל של 173.09 גרם.
נגד הנאשם ושלושה אחרים הוגש כתב אישום האוחז 38 אישומים שעניינם ביצוע עבירות לפי פקודת הסמים המסוכנים (נוסח חדש) תשל"ג-1973 (להלן: פקודת הסמים). במסגרת הסדר טיעון הורשע הנאשם בהתאם להודאתו בכתב אישום מתוקן בשתי עבירות סחר בסמים לפי סעיפים 13 + 19א בפקודת הסמים בצירוף סעיף 29(א) בחוק העונשין, תשל"ז – 1977, כמפורט באישומים 8 ו- 9.

על פי המתואר, בתאריכים 13.6.22 ו- 14.6.22 יצר נאשם 1 (להלן: אוחיון) קשר עם הנאשם באמצעות יישומון וואטסאפ. אוחיון העביר לנאשם את פרטי הקונים, אחד מהם קטין יליד 2006, אשר ביקשו לרכוש 5 גרם של סם מסוכן מסוג קנבוס בתמורה ל-350 ₪. בהמשך, נפגש הנאשם עם כל אחד מהקונים ומכר לו את הסם האמור.
הנאשם הורשע על פי הודאתו במסגרת הסדר טיעון בכתב אישום מתוקן, המייחס לו עבירות של הפרעה לשוטר בעת מילוי תפקידו, שיבוש מהלכי משפט והחזקת סמים מסוכנים שלא לצריכה עצמית, לפי סעיפים 275 ו-244 לחוק העונשין, התשל"ז– 1977 ולפי סעיף 7(א) +7(ג) רישא לפקודת הסמים המסוכנים [נוסח חדש] תשל"ג-1973.
במסגרת ההסדר הוסכם כי הצדדים יעתרו במשותף לעונשים של הפעלת מאסר מותנה, עבודות שירות, מאסר מותנה, קנס כספי ופסילת רישיון נהיגה.

בהתחשב בהודאת הנאשם, שיש בה משום קבלת אחריות וחיסכון בזמן שיפוטי;  וכן בהתחשב בעובדה שלנאשם עבר פלילי שאינו מכביד, בשים לב לתיקונים המשמעותיים בכתב האישום, לחלוף הזמן, ולהמלצתו החיובית של הממונה על עבודות השירות, אני מוצאת לנכון לכבד את ההסדר, שהינו סביר בנסיבות העניין ומאזן נכונה בין האינטרס הציבורי לאינטרס האישי של הנאשם.
אציין עוד כי מצאתי לאמץ את ההסדר גם בהתחשב בהוראות תיקון 113 לחוק העונשין, ובעובדה שההסכמה העונשית בין הצדדים, העומדת בבסיס ההסדר, נמצאת בגדרי מתחם הענישה ההולם את האירוע נושא כתב האישום המתוקן.
הנאשמת, לאחר הודייתה בעובדות כתב אישום מתוקן, הורשעה ביום 9.2.15 בעבירה של ניסיון הספקת סם מסוכן, עבירה לפי סעיף 13 ביחד עם סעיף 19א' בפקודת הסמים המסוכנים [נוסח חדש] תשל"ג - 1973 ביחד עם סעיף 25 בחוק העונשין התשל"ז - 1977 בהתאמה.  
ביום 9.2.15 הציגו הצדדים הסדר טיעון, לפיו לאחר הודיית הנאשמת בכתב האישום המתוקן, תישלח לקבלת תסקיר שירות המבחן, ולקבלת חוות דעת של הממונה על עבודות השירות. המאשימה הצהירה כי תגביל עצמה לעמדה עונשית של מאסר בן 6 חודשים, שיכול וירוצה בעבודות שירות, מאסר מותנה, קנס, התחייבות ופסילת רישיון נהיגה על תנאי.  
לא הוצג מתווה עונשי מוסכם על הצדדים.

באותן נסיבות, הסליקה הנאשמת בבגדיה התחתונים, 14 טבליות המכילות סם מסוכן מסוג בופרנופין, אותן ביקשה להעביר לבן זוגה למטרת סחר בהם בבית הסוהר.
בטרם שמיעת הראיות, הנאשמת - אזרחית ישראל ותושבת רוסיה – הודתה במסגרת הסדר טיעון, כי בתאריך 23.08.17 החזיקה שלא כדין סם מסוכן מסוג קוקאין במשקל 490.51 גרם (להלן: "הסם"). על יסוד הודאתה בעובדות כאמור, היא הורשעה בעבירה של החזקת סמים שלא לצריכה עצמית, לפי סעיף 7(א) ו- (ג) לפקודת הסמים המסוכנים [נוסח חדש], תשל"ג-1973. הסדר הטיעון לא כלל הסכמה לעניין העונש. לבקשת הנאשמת, התבקש שירות המבחן להגיש עליה תסקיר.
הנאשם הודה והורשע במסגרת הסדר טיעון שהוצג לביהמ"ש כבר ביום 8.10.13, בכך שבתאריך 4.7.13, בשעת לילה מאוחרת, החזיק שלא כדין סם מסוכן מסוג קוקאין במשקל 1.5089 גרם נטו, בארון חדר השינה, שלא לצריכה עצמית. כמו כן, החזיק משקל אלקטרוני קטן.

על פי ההסדר, נדחה לקבלת תסקיר ולאחר קבלת התסקיר ישובו הצדדים להידבר.

נתקבלו תסקירים, מהם עלה, כי הנאשם כיום בן 47, גרוש, אב לשני קטינים בני 9 ו- 10, שוחרר בתנאים מגבילים של מעצר בית חלקי, מטופל במרכז יום. הוא התקשה לגלות יציבות וברקע התמכרות לסמים ולאלכוהול. הם התרשמו מחוסר בשלות ונטייה לריכוז עצמי. כמו כן, הוא גדל בסביבה עבריינית שהשפיעה עליו. הוא השלים 11 שנות לימוד. בעל הכשרה מקצועית כמסגר ושירת שירות צבאי מלא ביחידה קרבית, התקשה לאחר שחרורו לשמור על רצף תעסוקתי. הוא ביטא רצון לנהל אורח חיים עצמאי ונורמטיבי. במהלך גירושיו הודה כי צרך אלכוהול בכמויות גדולות ועל רקע זה נקט באלימות כלפי גרושתו. שולב בטיפול גמילה כאמור ולדבריו גם לפני שנעצר פנה לעו"ס לבקשת עזרה. מתברר כי בגיל 17 החל לצרוך סמים. עבר ניסיונות גמילה כושלים, אפילו שולב בקהילה טיפולית זוהרים אך חודש לפני סיום הטיפול הורחק, שכן עבר את כללי ההתנהגות. הנאשם לקח אחריות, הסביר שהעבירות נעברו בתקופה משברית וכי מעונין בטיפול ולכן נדחה כדי לאפשר לו זאת. בתסקיר השני צוין, כי במהלך הדחיה המשיך בטיפול, בו שולב כבר באוקטובר 13' ונדחה לתקופת ניסיון נוספת של מספר חודשים. בתסקיר השלישי צוין, כי משתף פעולה ואף נערכה ועדת החלטה בעניינו ביום 22.5.14 והוחלט לתת לו הזדמנות. הוא השלים את מרכז היום ביום 13.8.14 ומאז ממשיך בקשר טיפולי פרטני, מוסר דגימות נקיות, מגיע לפגישות עם רכזת תעסוקה ועובד בחברת מבנים מודולרים בעורף הנמל כמסגר. שירות המבחן התרשמו מתהליך של שינוי משמעותי שעבר, במהלכו הגביר מודעות עצמית לדפוסים המכשילים, הגביר יכולתו לקחת אחריות אישית על מעשיו ולהציב גבולות, מצליח לנהל סדר יום מובנה, מצליח לווסת תוקפנות ולגלות שליטה עצמית גבוהה יותר. בנסיבות אלה, המליצו להעמידו לצו מבחן לשנה, יחד עם מאסר מותנה מרתיע מציב גבולות ועונש חינוכי של של"צ בהיקף 140 שעות. הדיון נדחה לגיבוש תוכנית בהיקף גדול יותר של 200 שעות, והוגשה באוקטובר תוכנית שכזו, אלא שהנאשם לא התייצב לדיון שאכן נדחה להיום. ב"כ הצדדים שבו להידבר.

לחובת הנאשם 4 הרשעות קודמות החל מעבירת גניבה בגינה נדון למאסר קצר בדצמבר 1990. בהמשך נדון בגין התפרצות, גניבה ומספר עבירות של החזקת סם לצריכה עצמית.

הרשעתו האחרונה מיום 2.5.12, עבירות של איומים, תקיפה הגורמת חבלה של ממש והפרת הוראה חוקית. שם, כפי הנראה בהמלצת שירות המבחן, ביהמ"ש הסתפק במאסר מותנה, של"צ וצו מבחן אך התברר כי לא היה מקום ליתן בו אמון שכן עבר העבירה שבפניי, בתום תקופת התנאי.

בשל המלצות שירות המבחן והדרך הטיפולית הארוכה שעשה הנאשם שבו הצדדים להידבר והוסכם כי יאמצו את המלצת שירות המבחן. כל בקשתה של התובעת שהמאסר המותנה יהיה ארוך ומרתיע. 

לאור כל האמור, אני מכבדת רצון הצדדים ומאמצת את המלצת שירות המבחן וגוזרת דינו.

אני מטילה על הנאשם 10 חודשי מאסר על תנאי למשך 3 שנים והתנאי הוא שלא יעבור עבירה מסוג פשע, על פקודת הסמים המסוכנים תשל"ג – 1973.

אני מטילה על הנאשם 6 חודשי מאסר על תנאי למשך 3 שנים והתנאי הוא שלא יעבור עבירה מסוג עוון על פקודת הסמים המסוכנים, תשל"ג – 1973.

הנאשם ימצא בפיקוח שירות המבחן למשך שנה מהיום. לצורך זאת עליו לחתום על צו מבחן. מוסבר לנאשם כי אם לא יעמוד בתנאי הצו, ניתן יהיה להפקיעו ולגזור דינו לרכיבי ענישה נוספים.

אני מטילה על הנאשם לבצע 200 שעות שירות לתועלת הציבור בבית התמחוי "מעיין משה" באשדוד, בהיקף שלא יפחת מ - 4 ש"ש בפיקוח שירות המבחן.

במידה ויש צורך בשינוי מקום ההשמה, שירות המבחן יעשה כן וידווח על כך לביהמ"ש.

מוסבר לנאשם כי אם לא יבצע עבודות השל"צ במלואן, ניתן יהיה להפקיע הצו, ולשוב ולגזור את דינו לרכיבי ענישה נוספים.

ניתן והודע היום כ"ט טבת תשע"ה, 20/01/2015 במעמד הנוכחים.
הנאשם הורשע על פי הודאתו שניתנה במסגרת הסדר טיעון בחמש עבירות של סחר בסם מסוכן, לפי סעיף 13 + סעיף 19א לפקודת הסמים המסוכנים [נוסח חדש], תשל"ג – 1973 (להלן: "פקודת הסמים").

על פי עובדות כתב האישום המתוקן, בין יום 5/3/2013 ליום 14/3/2013, בחמישה מועדים סמוכים, מכר הנאשם לשוטר סם מסוכן, כדלהלן: 
ביום 5/3/2013 מכר הנאשם קנבוס במשקל 1.0142 גרם נטו בתמורה לסך של 150₪.
ביום 7/3/2013 מכר הנאשם קנבוס במשקל 1.41 גרם נטו בתמורה לסך של 200 ₪. 
בלילה שבין יום 9/3/2013 ליום 10/3/2013 מכר הנאשם קנבוס במשקל של 1.19 גרם נטו בתמורה לסך של 200 ₪. 
בלילה שבין יום 13/3/2013 ליום 14/3/2013 מכר הנאשם קנבוס במשקל של 1.31 גרם נטו בתמורה לסך של 200 ₪. 
ביום 14/3/2013 מכר הנאשם מריחואנה במשקל של  2.5 גרם ברוטו בתמורה לסך של 300 ₪.
הנאשם הורשע על פי הודאתו בעבירה של החזקת סם שלא לצריכה עצמית ובעבירות של סחר בסם מסוכן לפי סעיפים 7(א) רישא+7(ג) ו-13 לפקודת הסמים המסוכנים [נוסח חדש], התשל"ג-1973 (להלן: "פקודת הסמים המסוכנים").  
במסגרת הסדר הטיעון, צירף הנאשם את ת"פ 44460-04-17, הודה והורשע בעבירה של החזקת סכין שלא למטרה כשרה לפי סעיף 186(א) לחוק העונשין, תשל"ז-1977 (להלן: "חוק העונשין").  
כמו כן צורף ת"פ 28953-06-18, במסגרתו הודה והורשע הנאשם בעבירה של החזקה/שימוש בסמים לצריכה עצמית לפי סעיף 7(א)+7(ג) סיפא לפקודת הסמים המסוכנים.  
הסדר הטיעון בין הצדדים לא כלל הסכמה לעניין העונש, אך לא הייתה מחלוקת לעניין מתחמי הענישה ההולמים.

בכך הורשע הנאשם לאחר שביום 8.1.19 בשעה 19:00 החזיק ברחוב מרזוק בירושלים, שקית ובה סם מסוג קוקאין במשקל 19.97 גרם נטו, בארון תבלינים במטבח.  
בעבירות של סחר בסם מסוכן, הורשע הנאשם נוכח המתואר באישום השני בכתב האישום, על פיו בחודש שקדם ליום 16.1.19, במספר הזדמנויות ובמועדים שונים, מכר לאדם אחר סם מסוג קוקאין במשקלים של כ 1-2 גרם בתמורה לכ-600 ₪ לגרם (להלן: "התיק העיקרי").  
כתב האישום בתיק זה מתייחס ליום 21.4.16, אז הגיעו בלשים לבצע חיפוש ברחוב האנפה 310 בירושלים ונמצא כי הנאשם החזיק בסם מסוכן מסוג קנביס במשקל 0.2436 גרם נטו.
הנאשם הורשע על פי הודאתו בעבירות על פקודת הסמים המסוכנים [נוסח חדש], תשל"ג-1973.

על פי הנטען בכתב האישום, נתפסו ברשות הנאשם 284.16 גרם נטו של חשיש, וכן נתפס רכב וכללם כספים בסך 4,000 ₪. הבחינה בעניין הבעלות על הרכב העלתה כי הרכב רשום על שם אחיו של הנאשם אך השימוש ברכב נעשה על ידי הנאשם בלבד, והנאשם ואחיו סתרו את גרסאותיהם לגבי הבעלות והמשלוח עליו. הנאשם הסביר כי טען אחרת במשטרה מחשש לשייכות הסמים לאחיו, אך הודאתו במחזקה בשעת חקירת המשטרה סותרת טענה זו והמביט לא קיבל אותה. גרסת אחיו של הנאשם לבית המשפט בדבר רכישת הרכב והחזרתו בתשלומים נדחתה מחוסר תמיכה במוצגים. בעקבות אלה, נידון הנאשם לעונשים כולל מאסר בדרך של עבודות שירות ולחילוט הכספים שנתפסו (4,000 ₪), תוך דחיית חילוט הרכב מחמת תשומת לב למידתיות העונש.
הנאשם הורשע במסגרת הכרעת דין לאחר ניהול הליך הוכחות בביצוע עבירות של קשירת קשר לביצוע פשע, בהתאם לסעיף 449(א)(1) לחוק העונשין, התשל"ז – 1977 (להלן: "החוק"). גידול, יצור, הכנת סמים מסוכנים בצוותא, בהתאם לסעיף 6 לפקודת הסמים המסוכנים (נוסח חדש), התשל"ג-1973 (להלן: "הפקודה") + 29 לחוק. החזקת חצרים לעישון או הכנסת סמים או מכירתו או עשיית עסקה אחרת שלא בהיתר, בהתאם לסעיף 9(א)+(ד) לפקודה. קשירת קשר לביצוע עוון, בהתאם לסעיף 449(א)(2) לחוק. שיבוש מהלכי משפט בצוותא, בהתאם לפי סעיף 244 + 29 לחוק.

כתב האישום בו הורשע הנאשם, מתאר כי בתקופה הרלוונטית הייתה בבעלות הגב' דבורה אהרונוב דירה ברחוב משך חכמה במודיעין עילית (להלן: "הדירה") והיא ייפתה את כוחו של אליהו קירשברג (להלן: "קירשברג") לפעול בשמה בכל הנוגע להשכרת הדירה. החל מתאריך 20.1.2016 ועד לאירוע המתואר בכתב האישום השכיר קירשברג את הדירה לנאשם בתמורה לדמי שכירות חודשיים בסך 3,100 ₪.

עובר לתאריך 12.6.2019, קשר הנאשם קשר לביצוע פשע עם מר שמואל עוזרי ועם מר אמיר לוסטיג (יכונו להלן בנפרד: "עוזרי" ו- "לוסטיג" ויכונו להלן יחד: "האחרים"), במסגרתו תכננו לגדל בדירה סם מסוכן מסוג קנבוס (להלן: "הסם המסוכן") . לצורך קידום הקשר ומימושו, הקימו הנאשם והאחרים בכל חדרי הדירה מעבדה וגידלו בה צמחים של הסם המסוכן (להלן: "המעבדה").

בתאריך 11.6.2019 בערב, בשעה שאינה מדויקת למאשימה, הבחינו שכנים, בהגעתם של שוטרים אל הדירה. בהמשך, קשר הנאשם קשר לביצוע עוון עם האחרים, במסגרתו תכננו לרוקן את הדירה מהמעבדה ומהסמים שגידלו בתוכה.

לצורך קידום הקשר ומימושו, בתאריך 12.6.2019 בשעה 11:07 או בסמוך לכך הגיע עוזרי עם רכבו מסוג "קאיה" בסמוך לדירה, חנה בפתח סמטה המובילה אל הדירה (להלן: "הסמטה") ונכנס לתוכה. באותן הנסיבות, החלו עוזרי ויוסף לפנות את תכולת המעבדה, בכך שעוזרי הוציא דרך החצר האחורית של הדירה שקיות אשפה אפורות גדולות, שבתוכן, בין היתר, שתילים של הסם המסוכן והניח אותן בוואדי הסמוך לחצר. משם, לקח יוסף את שקיות אשפה, הכניסן לרכב הסוואנה והחל בנסיעה.

כמו כן, במהלך פינוי המעבדה מתכולתה כמתואר לעיל, הוציא עוזרי מהדירה שקיות מלאות באדמה, ששימשה לצורך גידול שתילי הסם המסוכן, ורוקן אותן מחוץ לחצר. משחזר יוסף אל הדירה, העביר לו עוזרי לוח חשמל, שאליו היו מחוברים כבלים חשמליים ושקעים, ופינה גם אותו למקום שאינו ידוע למאשימה. לאחר שיוסף עזב את הדירה עם רכב הסוואנה, המשיך עוזרי בפינוי המעבדה, בכך שהוציא מהדירה מספר שקיות אשפה נוספות, הכניסן לרכב הקאיה, חזר בחזרה אל הדירה ולאחר שהעמיס מספר שקיות אשפה נוספות ועזב את הדירה בשעה 12:12 או בסמוך לכך.

בהמשך לקשירת הקשר לפינוי הדירה מתכולת המעבדה ולצורך מימושו, בסמוך לשעה 12:23 הגיע לוסטיג עם רכב שהיה בבעלות אחותו מסוג מאזדה, חנה בפתח הסמטה ונכנס לתוך הדירה. באותן הנסיבות, המשיך לוסטיג לפנות את הדירה, בכך שהוציא מתוכה 3 שקיות אשפה נוספות, הכניסן לרכב המאזדה ולקח אותן למקום שאינו ידוע למאשימה. בהמשך, בסמוך לשעה 13:00, חזר לוסטיג עם רכב המאזדה, נכנס לדירה והוציא מתוכה מספר שקיות אשפה נוספות, הכניסן לרכב המאזדה ולקח אותן למקום שאינו ידוע למאשימה. במהלך פינוי הדירה מהמעבדה כמתואר לעיל, שוחח הנאשם עם עוזרי בטלפון מספר פעמים, כאשר גם בין עוזרי לבין לוסטיג התקיים קשר טלפוני רצוף.

לאחר פינוי הדירה מהמעבדה ושתילי הסם המסוכן שהיו בתוכה, בסמוך לשעה 13:14 התקשר לקירשברג אדם המתגורר בסמוך לדירה, וסיפר לו שביום 11.6.19 בשעות הערב, הגיעו עובדים מחברת החשמל יחד עם שוטרים וניתקו את הדירה מחשמל. אז, התקשר קירשברג אל הטלפון של הנאשם. במעמד זה, אמר קירשברג לנאשם שברצונו לשוחח עמו בדחיפות, ובתגובה אמר הנאשם שיגיע לביתו, ואולם, הנאשם לא הגיע לפגישה, שכן יצא את גבולות מדינת ישראל, וזאת לאחר שרכש כרטיס טיסה בנמל התעופה בן גוריון.

בתאריך 12.6.2019 הגיעו קירשברג יחד עם בנו אל הדירה, ולאחר שהשניים גילו כי הדירה שימשה כמעבדה לגידול סמים, הזעיקו את המשטרה. משהגיעו השוטרים אל הדירה, הבחינו כי כל חדריה שימשו את הנאשם ואת האחרים לצורך גידול הסם המסוכן. בחדרי הדירה, הבחינו השוטרים בציוד, לרבות: г'ופי תאורה ו/או חימום, משטחי פלסטיק גדולים ועליהם מפוזרים אדמה ושרידים של חומר צמחי, לקירות חדרי השינה הוצמדו יריעות גדולות בצבע כסף, מערכת השקיה, מערכות אוורור ומיזוג, שלל מוצרי דשן ומכלי מים גדולים. עוד הבחינו השוטרים בשנאים, כבלי חשמל חתוכים, שקיות אדמה ואשפה שהיו מפוזרים ברחבי הדירה.

במעמד זה, תפסו השוטרים שקית אשפה אפורה גדולה אחת, שבתוכה 8 שתילים של סם מסוכן מסוג קנבוס במשקל 1.8 ק"ג נטו. כמו כן, תפסו השוטרים במטבח תפזורת של מסוכן מסוג קנבוס במשקל 16.7 גרם נטו.
הנאשם הורשע בהתאם להודאתו בביצוע עבירת החזקת סמים לצריכה עצמית, עבירה לפי סעיף 7(א)+(ג) סיפא לפקודת הסמים המסוכנים [נוסח חדש], תשל"ג-1973.

מעובדות כתב האישום המתוקן עולה כי בתאריך 21/12/16 בשעה 14:18 או בסמוך לכך, ברחוב החשמונאים 6 בשדרות, בדלת הנוסע שליד הנהג ברכב מיצובישי, החזיק הנאשם בסם מסוכן מסוג חשיש במשקל של 0.7160 גרם נטו, לצריכתו העצמית, וזאת ללא היתר או רישיון לעשות כן.  
לבקשת הנאשם צורף תיק נוסף, פל"א 346223/18, בו הורשע הנאשם, בהתאם להודאתו, בביצוע עבירת החזקת סמים לצריכה עצמית, עבירה לפי סעיף 7(א)+(ג) סיפא לפקודת הסמים המסוכנים.  
מעובדות כתב האישום עולה כי בתאריך 31/07/18 בשעה 17:00 או בסמוך לכך, במהלך חיפוש בהתאם לצו בית משפט בבית הנאשם שברחוב העונות 2/48 באשקלון, נמצא כי הנאשם החזיק, בתוך צנצנת בשידה בסלון, בסם מסוכן מסוג קנבוס במשקל 13.20 גרם נטו, לצריכתו העצמית, וזאת ללא רישיון או היתר.  
במסגרת ההסדר אשר הציגו ב"כ הצדדים ביום 19/12/18 הוסכם כי הנאשם יודה בעובדות כתבי האישום, כמפורט, יורשע וישלח לקבלת תסקיר שירות מבחן, וכי הצדדים ישובו להידבר לאחר קבלת התסקיר.
הנאשמים 1-2 ו-4-5 הורשעו בהתאם להודאתם בעובדות כתב האישום המתוקן בעבירות כדלקמן: ייצור, הכנה והפקת סם, עבירה לפי סעיף 6 לפקודת הסמים המסוכנים, תשל"ג-1973 (להלן: "פקודת הסמים"). גניבה בנסיבות מיוחדות, עבירה לפי סעיף 384א(א)(1), בחוק העונשין, תשל"ז- 1977 (להלן: "חוק העונשין"). נאשמים 1-2 הורשעו בשלושה אישומים בעבירות דלעיל, ואילו נאשמים 4-5 הורשעו כל אחד באישום יחיד באותן עבירות. הצדדים הגיעו להסדר טיעון, לפיו הנאשמים הודו והורשעו בכתב האישום המתוקן. הצדדים הגיעו להסכמה בנוגע לעונש המאסר בפועל, ועתרו במשותף להשית על הנאשמים 1-2 עונש של 45 חודשי מאסר בפועל ומאסר על תנאי; על הנאשם 4 עונש של 27 חודשי מאסר בפועל ומאסר על תנאי; על הנאשם 5 עונש של 30 חודשי מאסר בפועל ומאסר על תנאי. הצדדים לא הגיעו להסכמה לעניין הקנסות שיושתו על הנאשמים.

על-פי המתואר בעובדות כתב האישום המתוקן, הנאשמים 1-2 ואדם אחר קשרו קשר להקים רשת של מעבדות לגידול סם מסוג קנאביס. לשם כך ציידו הנאשמים 1-2 והאחר את המעבדות בציוד רב והן נבנו בצורה דומה מאוד לרבות שולחנות ארוכים, עליהם פח גלי ובו עציצים עם שתילי הסם, מערכת השקיה ועוד. בכל המעבדות נעשה שימוש בחומרי דישון וגינון זהים. הנאשם 1 היה המנהל של שלוש המעבדות והנאשם 2 היה אחראי על תפעולן. בשלוש המעבדות נתפס סם מסוג קנאביס במשקל כולל של 584.5 ק"ג, בשווי כולל של 17,535,000 ₪.  
על פי המתואר באישום הראשון, ביום 30.8.17 שכר הנאשם 5 מחסן גדול באזור התעשייה בטייבה בתמורה לשכ"ד של 10,000 ₪ בחודש. במועד שאינו ידוע, הקימו הנאשמים 1-2 ו-5 במחסן מעבדה לגידול סם. בחלק מהחדרים במעבדה היו עציצים ובהם שתילי קנאביס, ובחלק מהחדרים נתלו לייבוש שתילי קנאביס לאחר שנגזמו ובאחד החדרים הונחו עלי הקנאביס לייבוש על משטח שלצדו נתפס משקל אלקטרוני. הנאשמים 1-2 ו-5 ציידו את המעבדה בציוד רב ובכללו מזגנים, מאיידים, משאבות מים, פילטרים, מסננים, שנאים, מנורות, חומרי הדברה ושתילי קנאביס. לשם הפעלת המעבדה, ביצעו הנאשמים שינויים במערכת החשמל לשם מניעת קריאת צריכת חשמל ותשלום. שינוי זה גרם לכך שלוח החשמל לא היה מוגן מפני עומס יתר והיה עלול לגרום לשריפה. מספר ימים עובר ליום 29.5.19 הגיעו הנאשמים 3,6 ו-7 למעבדה זו ונטלו חלק בגידול הסם בגיזום ובאריזה. ביום 29.5.19 תפסה המשטרה את המעבדה, בעת שהנאשם 1 יצא מהמעבדה לעבר כלי הרכב שחנו בסמוך כשהוא אוחז בשני קרטונים שבהם 7 שקיות ארוזות בהן סם מסוג קנאביס. במעבדה נתפסו 802 שתילים של סם מסוג קנאביס, עלי קנאביס מיובשים בתפזורת ו-7 שקיות ארוזות ובהן קנאביס במשקל כולל של 420.5 ק"ג. במהלך התקופה נטלו הנאשמים ללא רשות חשמל בשווי מוערך של עשרות אלפי ₪. שווי הסם שנתפס במעבדה הוא 12,615,000 ₪.   
על פי המתואר באישום השני, מספר חודשים עובר ליום 30.5.19, שכר הנאשם 1 מחסן במתחם מחסנים בראשל"צ, עבור שכ"ד בסך של 20,000 ₪ לחודש. בנוסף שילם הנאשם 1 לאחראי על התחזוקה במתחם (להלן: "אב הבית") סכום של 3,000 ₪ בחודש. בסמוך לכך הקימו הנאשמים 1-2 במחסן מעבדה לגידול סמים, כשחדר אחד שימש לציוד ושני חדרים שימשו לגידול הסמים. הנאשמים 1-2 ציידו את המעבדה בציוד ובכללו מנורות, שנאים, פילטרים, מסננים, מזגנים, מאווררים, משאבות ועוד. לשם הפעלת המעבדה ביצעו הנאשמים 1-2 ואב הבית שינויים במערכת החשמל לשם מניעת קריאת צריכת החשמל ותשלום בעבור צריכתו. השינוי גרם לכך שלוח החשמל לא היה מוגן מפני עומס יתר ועלול היה לגרום לשריפה. החל ממועד זה ועד ליום 30.5.19 גידלו הנאשמים 1-2 ואב הבית במעבדה סם מסוג קנאביס כשהנאשם 1 הנחה את אב הבית בהוראות שונות לתפעול השוטף של המעבדה. ביום 30.5.19 נתפסו במעבדה 968 שתילי סם מסוג קנאביס במשקל כולל של 61 ק"ג ששוויו 1,830,000 ₪. במהלך התקופה גנבו הנאשמים ואב הבית חשמל בשווי של 322,559.63 ₪.    
על פי המתואר באישום השלישי, בחודש נובמבר 18' שכר הנאשם 4 יחידת דיור בפתח תקווה והחל מחודש ינואר 19' שילם עבורה הנאשם 4 שכ"ד בסך של 4,000 ₪ לחודש. בסמוך לכך הקימו הנאשמים 1-2 ו-4 ביחידת הדיור מעבדה לגידול סם מסוג קנאביס ולשם כך ציידו את המעבדה בציוד הכולל בריכות, שנאים, מאווררים, מנורות, מזגנים, משאבות ועוד. הנאשמים 1-2 ו-4 ביצעו שינויים במערכת החשמל לשם מניעת קריאת המונה ותשלום עבור צריכת החשמל ושינוי זה גרם לכך שלוח החשמל לא יהיה מוגן מפני עומס יתר ועלול היה לגרום לשריפה. החל ממועד זה ועד ליום 29.5.19 גידלו הנאשמים 1-2 ו-4 במעבדה זו סמים מסוג קנאביס. במעבדה נתפסו 352 שתילים של קנאביס במשקל כולל של 103 ק"ג בשווי של 3,090,000 ₪. הנאשמים 1-2 ו-4 גנבו חשמל בשווי של 48,566.72 ₪.
הנאשם הודה בעובדות כתב האישום המתוקן במסגרת הסדר טיעון. כתב האישום כולל חלק כללי ועוד חמישה אישומים. על פי החלק הכללי, הנאשם החזיק בטלפון נייד אשר שימש אותו לביצוע עסקאות סם בכך שמכר לקונים שונים באזור העיר רמלה סם מסוכן מסוג קנבוס.

באישום הראשון, הנאשם הורשע בעבירה של סחר בסמים לפי סעיפים 13 ו- 19א לפקודת הסמים המסוכנים [נוסח חדש] תשל"ג – 1973 (להלן: "הפקודה"). על פי עובדות האישום הראשון, במהלך חודש ינואר 2019, בתאריך שאינו ידוע במדויק למאשימה, ברחוב העלייה השנייה בעיר רמלה, מכר הנאשם לאחר בהזדמנות אחת סם מסוכן מסוג קנבוס תמורת 100 ₪ ובמשקל שאינו ידוע למאשימה.

באישום השני, הנאשם הורשע בריבוי עבירות של סחר בסם לפי סעיפים 13 ו- 19א לפקודה. על פי עובדות האישום השני, במהלך החודשים אוקטובר 2018 עד דצמבר 2018, בגן גינדי באזור רחוב יוספטל בעיר רמלה מכר הנאשם לאחר בחמש הזדמנויות שונות סם מסוכן מסוג קנבוס תמורת 100 ₪ בכל פעם ובמשקל שאינו ידוע למאשימה. כמו כן, מסר לאותו אחר במספר הזדמנויות שונות סם מסוג קנבס במשקל שאינו ידוע למאשימה וללא תמורה.

באישום השלישי, הנאשם הורשע בשתי עבירות של סחר בסם לפי סעיפים 13 ו-19א לפקודה. על פי עובדות האישום השלישי, במהלך החודשים ינואר 2019 עד מרץ 2019 באזור צומת הקרח בעיר רמלה, מכר הנאשם לאחר בשתי הזדמנויות שונות סם מסוכן מסוג קנבוס תמורת 100 ₪ בכל פעם ובמשקל שאינו ידוע למאשימה.

באישום הרביעי, הנאשם הורשע בביצוע שתי עבירות של סחר בסם לפי סעיפים 13 ו-19א   לפקודה. על פי עובדות האישום הרביעי, במהלך החודשים ינואר 2019 עד פברואר 2019, באזור צומת הקרח ברמלה מכר הנאשם לאחר בשתי הזדמנויות שונות סם מסוכן מסוג קנבוס תמורת 100 ₪ כל פעם ובמשקל שאינו ידוע למאשימה.

באישום החמישי, הנאשם הורשע בחמש עבירות של סחר בסם לפי סעיפים 13 ו-19א לפקודה. על פי עובדות האישום החמישי, במהלך החודשים ינואר 2019 עד פברואר 2019, ברחוב הרקפת בעיר רמלה מכר הנאשם לאחר בחמש הזדמנויות שונות סם מסוכן מסוג קנבוס תמורת 100 ₪ בכל פעם ובמשקל שאינו ידוע למאשימה.
הנאשם הודה והורשע בביצוע 3 עבירות סחר בסם מסוכן בצוותא, לפי סעיף 13 לפקודת הסמים המסוכנים ולפי סעיף 29(א) לחוק העונשין, התשל"ז-1977, וכן בביצוע עבירה של החזקת סם שלא לצריכה עצמית, לפי סעיף 7(א)+(ג) רישא לפקודה. כמו כן, הודה והורשע בביצוע 2 עבירות סחר בסם מסוכן, ובביצוע עבירה אחת של ניסיון סחר בסם מסוכן, לפי סעיפים 13 לפקודה ו-25 לחוק. נוסף על כך, הודה והורשע בביצוע עבירת סחר בסם בצוותא בעבירות נוספות. כמו כן, הודה והורשע בביצוע 5 עבירות סחר בסם בצוותא, וכן בעבירת שידול לסחר בסם, לפי סעיפים 30 לחוק ו-13 לפקודה. הודה והורשע גם בעבירות החזקת סם שלא לצריכה עצמית.

על-פי האישום הראשון, החל מחודש פברואר ועד חודש מאי 2018, מכר הנאשם ל-ס' סמים מסוג מריחואנה בכמות של גרם בכל פעם תמורת 100 ₪, זאת לאחר שהשניים תיאמו את העסקאות בטלפון לאחר שס' שלח לנאשם, על פי דרישתו, את תעודת הזהות שלו. בהמשך, שידל הנאשם את ס' למכור סמים, כשסוכם כי ס' יקבל 20 ₪ עבור כל גרם שיימכר. כך סחר ס' בסמים במשך כחמש פעמים במרכז העיר ירושלים.  
על-פי האישום השני, ביום 18.2.2018, מכר הנאשם לגב' ל' סם מסוג מריחואנה במשקל גרם בודד תמורת 100 ₪. העסקה תואמה באמצעות הווטסאפ, וכך גם עסקאות נוספות. ביום 17.2.2018 תואמה עסקה בין השניים, שלא יצאה אל הפועל.  
על-פי האישום השלישי, במהלך חודש נובמבר 2017 תיאם הנאשם עם נוסף עסקת סם עם א', וזאת באמצעות תוכנת הטלגראם. א' העביר לנאשם צילום תעודה מזהה שלו, והנאשם העבירה לאדם אחר, אשר בפועל ביצע את עסקת הסמים – מכירת 3 גרם מריחואנה לאוהד תמורת 300 ₪.  
על-פי האישום הרביעי, ביום 19.3.2018 מכר הנאשם בנסיבות דומות לאישום השלישי, גרם מריחואנה תמורת 100 ₪ ל-ש'.  
על-פי האישום החמישי, ביום 2.11.2017 שידל הנאשם את הגב' ש', לנוכח מצוקתה הכלכלית, לסחור עבורו בסם מסוג מריחואנה. בפועל, שלח הנאשם את ש' לסחור בסם חמש פעמים, תמורת 15 ₪ עבור כל גרם שנמכר על-ידה בעסקאות של גרם תמורת 100 ₪ בכל פעם.  
על-פי האישום השישי, ביום 21.3.2018, נתפס הנאשם במכונית כשבתוכה נמצאו 28.88 גרם קנבוס שהוחזקו בין שני המושבים הקדמיים, 1.76 גרם קנבוס שהוחזקו בתא האחורי ברכב, ו-4.69 גרם קנבוס שהוחזקו בתוך קופסת סיגריות בתא הכפפות. בנוסף, בתא הכפפות נמצא סכין.  
על-פי האישום השביעי, ביום 20.5.2018 נתפס הנאשם במכונית שבה החזיק 21 גרם קנבוס בשקית, וכן 4.65 גרם קנבוס שנתפסו בשקית אחרת.  
ביום 22.5.2018 נעצר הנאשם. ביום 1.6.2018 הוגשו בעניינו של הנאשם כתב אישום ובקשה למעצרו עד לתום ההליכים נגדו. ביום 14.11.2018 הגיעו הצדדים להסדר טיעון ללא הסכמה עונשית, והנאשם הודה והורשע בביצוע העבירות המפורטות בכתב האישום המתוקן.
הנאשם הורשע במסגרת הסדר טיעון שלא כלל הסכמה עונשית, בעבירות ייצור, הכנה והפקה, לפי סעיף 6 לפקודת הסמים המסוכנים [נוסח חדש], תשל"ג- 1973; החזקת סם מסוכן שלא לצריכה עצמית, לפי סעיף 7(א)+(ג) רישא לפקודת הסמים; החזקת כלים, לפי סעיף 10 רישא לפקודת הסמים; ונטילת חשמל, לפי סעיף 400 לחוק העונשין, תשל"ז- 1977. על פי עובדות כתב האישום המתוקן, ביום 27.12.21 שכר הנאשם דירה לתקופה של שנה במהלכה, במועד שאינו ידוע במדויק, החליט לגדל סמים מסוג קנבוס. את הדירה צייד במאווררים, מזגנים ניידים, מפוחים, מנורות, שנאים, מכלי חמצן, כבלי חשמל עם מפצלים, מתקני ייבוש, מכלים עם דשנים, עציצים עם אדמה, ציפוי כסף וכפפות חד פעמיות. במהלך תקופת השכירות, החל ממועד שאינו ידוע במדויק ועד 23.8.22 גידל הנאשם בדירה סמים מסוג קנבוס ונמצא ביום זה כשהוא מגדל בדירה 26.04 ק"ג נטו של סם מסוג קנבוס. בנוסף, בתקופת הגידול חיבר הנאשם את הדירה למתקני חברת החשמל שלא דרך מונה החשמל בכך שעקף את החיבור התקני של חברת החשמל ונטל במרמה ובמזיד חשמל בעלות כוללת שאינה פחותה מ-40,000 ₪.
הנאשם הורשע על פי הודאתו בכתב אישום מתוקן המייחס לו עבירת החזקת סמים שלא לצריכה עצמית, על פי סעיפים 7(א) ו-7(ג) רישא, לפקודת הסמים המסוכנים [נוסח חדש], תשל"ג-1973.

על פי עובדות כתב האישום, החזיק הנאשם בביתו 171 שתילי סם מסוג קנביס במשקל כולל של 17.06 קילוגרם נטו (להלן: "השתילים"). הנאשם החזיק בשתילים זמן מה עובר ליום 1.6.21, וכחמישה ימים עובר למועד זה, הנאשם קטף את השתילים ותלה אותם לייבוש בחדר ייעודי שהוסב לכך בביתו. בנוסף, החזיק הנאשם בסם מסוג קנביס במשקל כולל של 484.86 גרם בתוך שקית.
הנאשמים הורשעו על-פי הודאתם בכתב אישום מתוקן כפי שיפורט להלן: נאשם 1 הודה והורשע בעבירה של סיוע לגידול סמים, לפי סעיפים 6 לפקודת הסמים ו-31 לחוק העונשין, התשל"ז-1977, בגידול סמים, לפי סעיף 6 לפקודה ובגניבה בנסיבות מיוחדות, לפי סעיף 384א(א)(1) לחוק העונשין. נאשם 2 הודה והורשע עבירות של גידול סמים, גניבה בנסיבות מיוחדות ובסחר בסמים, לפי סעיפים 13 ו-19א לפקודה.

באישום הראשון מתואר, כי בפברואר 2018 שכר נאשם 4 עם אחיו חלל בירושלים תמורת אלפי שקלים בחודש, והמקום שימש במשך שנים מרכז לקיום אירועים מסוגים שונים. במועד שלפני 9.11.2021, גמלה בליבם של נאשמים 1 ו-4 החלטה להקים במקום מעבדה לגידול סם מסוכן מסוג קנביס בשתי קומות המרתף בחלל השכור. לשם כך חפרו השניים פתח ברצפה מאחורי אחד מדלפקי המשקאות והתקינו סולם באמצעותו ירדו לחלל. קומת המרתף הראשונה הוכשרה לייבוש שתילי קנביס בחדר אחד ולגידול עציצי קנביס בחדרים אחרים. קומת המרתף התחתונה נועדה לגידול הסם. לשם אבזור המעבדה סייע נאשם 1 לנאשם 4 להתקין ציוד רב לרבות מערכות אוורור, תאורה והשקייה. השניים גם ביצעו שינויים במערכת החשמל כדי למנוע קריאה של צריכת החשמל ותשלום בגינה, דבר שיצר מפגע בטיחותי. נאשם 4 בסיוע נאשם 1 גידלו במעבדה 432 שתילי קנביס במשקל של כ-16.5 ק"ג. נאשם 3 סייע לנאשם 4 בחלק מהעבודות להכשרת המעבדה, תוך שהבין בשלב מסוים את תכלית העבודות. למרות שהבין זאת המשיך נאשם 3 בשלו. נאשמים 1, 3 ו-4 הגיעו למעבדה מעת לעת לצרכי השקיה ותחזוקה, תוך שימוש ברכבו של נאשם 1. השימוש שעשו השלושה בחשמל שלא ברשות נעמד בעשרות אלפי שקלים.

באישום השני מתואר כי ביום 1.11.2021 שכר נאשם 2 דירה בת שני חדרים למטרות מגורים. לפני 9.11.2021 גמלה בליבם של נאשמים 1 ו-2 החלטה להקים בדירה מעבדת סמים מסוג קנביס. לשם כך הצטיידו השניים בפריטים רבים לצורך הוצאת תוכניתם לפועל, וכן ביצעו שינויים במערכת החשמל במטרה לחמוק מקריאת צריכת החשמל ומתשלום בגינה. השניים גידלו במעבדה 107 שתילי קנביס במשל כ-12 ק"ג וצרכו חשמל שלא ברשות בשווי אלפי שקלים. עוד עולה מהאישום, כי ביום 5.11.2021 מכר נאשם 2 לאחר כ-2 גרם קנביס תמורת 200 ₪.
על יסוד הודאת הנאשמים בעובדות כתב האישום המתוקן, כאמור, הם הורשעו בעבירות של חבלה חמורה בנסיבות מחמירות, לפי סעיפים 333 ו- 335(א)(1) ו- (2) לחוק העונשין תשל"ז-1977 ותקיפה בנסיבות מחמירות, לפי סעיף 379 ו- 382 (א) לחוק העונשין. הנאשם 1 הורשע גם בעבירה של החזקת סכין שלא כדין, לפי סעיף 186 לחוק העונשין.  
על יסוד הודאת הנאשם 2 בעובדות כתב האישום שצורף, הוא הורשע בשלוש עבירות של סחר בסם מסוכן, לפי סעיף 13 לפקודת הסמים המסוכנים [נוסח חדש], תשל"ג-1973 ובעבירה של הפרת הוראה חוקית, לפי סעיף 287(א) לחוק העונשין.

הנאשם 2 הינו בן זוגה של אחות הנאשם 1. בתאריך 18.07.17 בשעות הערב הנאשמים שהו באירוע באולם האירועים "משמר הנגב". בסמוך לפני השעה 01:00, ע.ב. (המתלונן) נהג ברכב מיניבוס ובמצומת קיבוץ משמר-הנגב נאלץ לסטות ימינה כדי להימנע מתנגשות ברכב אחר. הוא פגע בחלק האחורי של רכב מיצובישי עם נוסעים מבני משפחת הנאשם 1 וארוסתו של הנאשם 2. המתלונן ירד מרכבו וניגש לנוסעי המיצובישי לשאול לשלומם. אחת מהן התקשרה אל הנאשם 1 והזעיקה אותו למקום התאונה. נהג שעבר במקום, איימן אלזיאדנה, עצר ויצא להגיש עזרה. הנאשמים הגיעו למקום והנאשם 1 היה מצויד בסכין. הנאשמים ניגשו לאיימן והיכו אותו במצחו. לאחר שאיימן אמר להם שאינו מעורב, עזבו אותו ורצו לכיוון המתלונן. הנאשם 1 ניגש למתלונן ודקרו בסכין באיזור עינו הימנית ובחזהו. המתלונן נכנס ברכבו וניסה לברוח, אך הנאשמים רדפו אחריו. בכניסה לקיבוץ חסמו את דרכו, המתלונן ירד על מנת להסביר שהיתה תאונת דרכים, אך הנאשם 1 התנפל עליו ודקר אותו מספר פעמים בצד שמאל של גופו, הנאשם 2 הכה אותו באגרופים ובעט בו. רכב משטרה שעבר במקום הגיע והנאשים נמלטו. המתלונן התמוטט ופונה לבית החולים, שם נמצא כי סבל מפצע דקירה בבית החזה משמאל, צליעה עמוקה בכליה השמאלית, מספר חתכים במותן שמאל, חתך שטחי בגב, תפיחות שריר, המטומה בגב וחתך באזור העין הימנית. הוא אושפז ליומיים.

הנאשם 2 מכר לסוכן משטרתי בשלוש הזדמנויות סמים מסוג קוקאין במשקלים 4.9 גרם, 3.79 גרם ו-6.34 גרם, בזמן שהיה במעצר בפיקוח אלקטרוני.
הנאשם הודה במיוחס לו לעיל, ועל יסוד הודאתו זו הורשע בעבירות של החזקת סם שלא לצריכה עצמית לפי סעיפים 7(א)+7(ג) רישא לפקודת הסמים המסוכנים (נוסח חדש) התשל"ג – 1973 (להלן: "הפקודה"; "פקודת הסמים המסוכנים"), והחזקת סם לצריכה עצמית לפי סעיפים 7(א)+7(ג) סיפא לפקודת הסמים המסוכנים.  
הצדדים לא הגיעו להסכמות בעניין העונש, אך הוסכם כי המאשימה תגביל את עצמה בעתירתה העונשית לענישה בדמות 4 חודשים מאסר שיכול וירוצו בעבודות שירות וענישה נלוות, ואילו ההגנה תעתור להסתפק בענישה צופה פני עתיד.

כפי הנטען בעובדות כתב האישום המתוקן, ביום 22.04.2020 בסמוך לשעה 10:50, התגורר הנאשם ברחוב הרב קוק 19 באשדוד (להלן: "הבית").  
בנסיבות אלו החזיק הנאשם בסלון ביתו בסם מסוכן מסוג F4- MDMB- BUTINACA במשקל נטו של 28 גרם המחולק ל-7 שקיות שלא לצריכתו העצמית.  
עוד ובאותן נסיבות החזיק הנאשם על מיטתו בסם מסוכן מסוג F4- MDMB- BUTINACA במשקל נטו של 16 גרם מחולק ל-4 שקיות לצריכתו העצמית.
הנאשם הורשע על פי הודאתו, במסגרת הסדר טיעון דיוני, בעובדות כתב האישום המתוקן בעבירה של החזקה סם שלא לצריכה עצמית, לפי סעיף 7(א) וסעיף 7(ג) רישא לפקודת הסמים המסוכנים [נוסח חדש], תשל"ג-1973 (להלן: הפקודה), 7 עבירות של סחר בסמים, לפי סעיף  13 וסעיף 19א לפקודה ו-2 עבירות של הספקת סם, לפי סעיף 13 וסעיף 19א לפקודה.

למקרא עובדות כתב המתוקן, עולה כי הנאשם הצטרף לקבוצת השיחה "טלגראס" במטרה לפגוש לקוחות, עמם היה מעוניין לסחור בסם מסוכן מסוג קנביס. לאחר שהלקוח היה פונה אל הנאשם, תיאם הנאשם עם הלקוח את כמות הסם והלקוח היה מוסר את הכתובת אליה הוא מבקש לשלוח את הסמים. הנאשם היה מגיע לכתובת המבוקשת, מוסר את הסם ומקבל התמורה הכספית.  
ביום 14.10.18, בשעת ערב, נהג הנאשם ברכב מסוג סקודה ונעצר במחסום משטרתי בסמוך לקניון "שבעת הכוכבים" בהרצליה. הנאשם החזיק ברכב, סמים מסוכנים מסוג קנביס במשקל כולל של 311 גרם, שלא לצריכה עצמית, המחולקים ל- 47 אריזות, במקומות שונים ברכב ובשטרות כסף שהיו מפוזרים ברכב בסכום כולל של 10,860 ₪.  
עוד נטען, כי בדירתו של הנאשם ברחוב הלפרין בנתניה, החזיק הנאשם בחדר השינה בתיק שחור שהכיל 11 אריזות של סם מסוג קנביס במשקל כולל של 79 גרם, שלא לצריכה עצמית, במשקל אלקטרוני ובשקיות חלוקה.  
הנאשם סחר בסמים מסוכנים מסוג קנביס ב- 7 הזדמנויות שונות, בכמויות של 4-20 גרם, ל- 3 קונים שונים, תמורת 80-1200 ₪ בכל עסקה  וסיפק בשתי הזדמנויות נוספות קנביס במשקל 1 גרם, ללא תמורה לחברו, והכל על פני התקופה שבין 14.9.18-14.10.18.  
כך סחר הנאשם, ביום 14.9.18, ברמת גן, אל מול חברו בשם ברזני בסם מסוג קנביס במשקל 1 גרם בתמורה ל- 80 ₪, ובשתי הזדמנויות נוספות סיפק לברזני קנביס במשקל של 1 גרם, סמוך לביתו בנתניה, ללא תמורה.  
ביום 15.9.18 סחר הנאשם אל מול אחרת בשם לי, ידידתו מילדות, בסם מסוכן מסוג קנביס במשקל של 4 גרם, זאת בתמורה ל- 400 ₪, בפרדסיה.  
ביום 18.9.18 בסמוך לחצות הליל, סחר הנאשם אל מול לי בסם מסוג קנביס במשקל של 4 גרם ובתמורה ל- 400 ₪.  
ביום 21.9.18, סחר הנאשם אל מול לי, בסם מסוג קנביס, במשקל של 4 גרם ובתמורה ל- 400 ₪.  
ביום 3.9.18 סחר הנאשם עם אחר בשם אליהו בסמים מסוכנים מסוג קנביס, במשקל של 15 גרם, בתמורה ל- 1200 ₪, ברחוב משכית בהרצליה.  
ביום 16.9.18 סחר הנאשם, בשעת ליל אל מול אליהו, בסם מסוג קנביס במשקל של 20 גרם, בתמורה ל- 1100 ₪, ברחוב רש"י בתל אביב.  
ביום 14.10.18, בשעת ליל, סחר הנאשם אל מול אליהו, בסם מסוג קנביס, במשקל של 20 גרם, בתמורה ל- 1100 ₪, ברחוב רש"י בתל אביב.
הנאשם הורשע על יסוד הודאתו בעובדות כתב אישום מתוקן, בעבירת סחר בסם מסוכן לפי סעיף 13 לפקודת הסמים המסוכנים [נוסח חדש], תשל"ג – 1973 (להלן: "פקודת הסמים"). בהתאם להסדר הטיעון, עתרו הצדדים במשותף לענישה של 6 חודשי מאסר, הפעלת מאסר על תנאי מתוכו ירוצו 3 חודשים במצטבר כך שבסך הכל ירצה הנאשם 9 חודשי מאסר, לצד מאסר על תנאי והתחייבות בסך 1,000 ₪.

בהתאם לעובדות בהן הורשע, בתאריך 4.8.22 בתל אביב, סחר הנאשם בסם מסוכן בכך שמכר לאחר שקית המכילה נגזרת של INDAZOL CARBOXAMID הרשום בפקודת הסמים, במשקל של כ-4 גרם, בתמורה לסך של 50 ₪.
הנאשם, יליד 19.06.1990, הורשע ביום 14.09.2022 בעבירת שוד, לפי סעיף 402(א) לחוק העונשין, התשל"ז – 1977. על יסוד כל האמור, הרשעתי את הנאשם בעבירת השוד, לפי סעיף 402(א) לחוק העונשין, התשל"ז – 1977.

בצהרי-היום, בתאריך 29.09.2021, ניגש הנאשם אל אשנב סניף הדואר בקיסריה, דרש מן המתלוננת לתת לו כסף, ולאחר שנתנה לו המתלוננת 4,000 ₪, עזב הנאשם את סניף הדואר עם הסכום האמור. הנאשם טען, כי מדובר בגניבה בעוד המאשימה סברה, כי מדובר בשוד, ולפיכך הגישה נגד הנאשם, ביום 08.12.2021, כתב-אישום, אשר מייחס לו עבירות שוד, לפי סעיף 402(א) לחוק העונשין.  
עובר לאירוע המתואר בכתב-האישום, ובמועד שאינו ידוע למאשימה במדויק, החליט הנאשם לבצע שוד. לצורך כך, הצטייד הלה במכל שחור בעל ראש אדום, אשר נחזה להיות גז פלפל (להלן: "המכל").  
ביום 29.09.2021, סמוך לשעה 11:55, נכנס הנאשם למונית מסוג רנו ל.ז. 81-785-26, אשר הייתה בשימושו של מר יקב שלג מטעם חברת ההסעות "שושנה הסעות" (להלן: "המונית"), בשדרות הנשיא, אור-עקיבא, וביקש להסיעו לסניף הדואר בקיסריה.  
בשעה 12:00 לערך, הגיע הנאשם לסניף הדואר, ברחוב רוטשילד, במרכז המסחרי בקיסריה (להלן: "סניף הדואר"), כשהוא לבוש בחולצה לבנה בעלת שרוולים ארוכים של חברת "ריפליי", מכנס כהה, כובע מצחייה כהה, נעליים כהות (להלן: "הביגוד"), ועוטה "מסכת קורונה" ורודה. הנאשם התיישב על הספסל בכניסה לסניף הדואר.  
בתוך סניף הדואר, עבדה אותה עת מנהלת הסניף נופר אלימלך (להלן: "נופר" או "המתלוננת"). זאת עשה הנאשם, תוך שהוא מאיים על נופר לבצע בה מעשה אלימות באמצעות המכל ובכוונה ליטול מסניף הדואר כספים ולשלול אותם שלילת קבע מבעליהם, ללא הסכמה.  
בתגובה, ובפחדה מן הנאשם, החלה נופר להוציא שטרות מן המגירה שלימינה בסך כולל של 4,000 ₪ ומסרה אותם לנאשם. בתגובה לכך, אספה נופר את מטבעות הכסף שהיו במגירה באמצעות ידהּ, אך בטרם הספיקה לתת אותם לנאשם, הוא נמלט מן המקום בריצה אל עבר המונית.
הנאשם הורשע עפ"י הודאתו באחזקת סמים לצריכה עצמית. עפ"י עובדות כתב האישום המתוקן, ביום 1.6.14 החזיק הנאשם בביתו אריזות שונות שהכילו סמים מסוכנים מסוג קוקאין (במשקל כולל 4.997 גרם נטו) ומסוג חשיש (במשקל כולל של 1.98 גרם נטו).
הנאשם הורשע על פי הודאתו בעבירות ובעובדות המנויות בכתב האישום המתוקן, כפי שיפורט להלן:  
האישום הראשון – ביום 21.3.2016 מכר הנאשם לשוטר סמוי אותו הכיר ערב לפני כן בפאב, סם מסוג חשיש במשקל 22.83 גרם. בעקבות שיחה בין השניים בפאב, אמר הנאשם לשוטר כי יוכל לארגן לו חשיש מרוקאי מחברים באשדוד. אז גם שוחח מהטלפון של השוטר עם "שמעון" ביום העסקה נסעו השניים לאשדוד, תוך שהנאשם משוחח מהטלפון של השוטר לצורך תיאום העסקה. בסופו של דבר, הגיעו השניים לאשדוד, ולאחר דין ודברים, שמעון מסר לשוטר את הסם וקיבל מהשוטר 1,400 ₪ בתמורה. הנאשם והשוטר חזרו יחדיו לירושלים כשהשוטר סירב לתת לנאשם מקצת מהסם, לבקשת הנאשם. בגין כך הודה והרשע הנאשם בביצוע עבירה של סחר בסם מסוכן, לפי סעיפים 13 ו-19א לפקודת הסמים המסוכנים;  
האישום השני – ביום 28.3.2016 תיווך הנאשם בין השוטר לאחרים, כשהאחרים מכרו לשוטר סוליית חשיש במשקל 94.96 גרם נטו תמורת 4,000 ₪. היוזמה לעסקה הייתה של השוטר, והנאשם קישר בינו לבין האחרים, כאשר העסקה בוצעה באשדוד, בנוכחות הנאשם, כשהאחרון אף קיבל 100 ₪ בעטיה. בגין כך הודה הנאשם והורשע בביצוע עבירה של תיווך לסחר בסמים, לפי סעיף 14 לפקודת הסמים;  
האישום השלישי – ביום 4.4.2016 קשר הנאשם קשר יחד עם אחרים למכור סמים לשוטר. בתחילה, ביקש השוטר לרכוש כמות גדולה בשווי 18,000 ₪, שהפחידה את הנאשם והאחרים. לבסוף סוכם על רכישת שתי סוליות חשיש, ואולם העסקה לא יצאה אל הפועל. בגין כך הודה הנאשם והורשע בביצוע עבירה של קשירת קשר לביצוע פשע, לפי סעיף 499(א)(1) לחוק העונשין, התשל"ז-1977 (להלן – החוק).
הנאשם הורשע על יסוד הודאתו בעובדות כתב האישום המתוקן, במסגרת הסדר טיעון, בעבירה של החזקת סם שלא לצריכה עצמית – עבירה לפי סעיף 7(א) + 7(ג) רישא לפקודת הסמים המסוכנים (נוסח חדש), תשל"ג – 1973.

למקרא עובדות כתב האישום המתוקן עולה, כי ביום 31.10.2023, בשעת ערב, ברחוב יצחק לוי בחולון החזיק הנאשם בתוך תא המטען של רכבו סם מסוכן מסוג קנאביס במשקל כולל של 1.69 קילוגרם, והכל שלא לצריכה עצמית.
הנאשם הורשע על יסוד הודאתו בעבירות של קבלת נכס שהושג בפשע, לפי סעיף 411 לחוק העונשין תשל"ז-1977; החזקת נשק שלא כדין, לפי סעיף 144(א) לחוק העונשין; והחזקת סם שלא לצריכה עצמית, לפי סעיף 7(א)+(ג) רישא לפקודת הסמים. במסגרת הסדר הטיעון שגובש תוקן כתב האישום, אולם לא גובשה הסכמה לעניין העונש. הנאשם הופנה לשרות המבחן נוכח קיומה של חובת תסקיר (הנאשם יליד שנת 2000). כתב האישום המתוקן מחזיק שני אישומים.

על-פי עובדות האישום הראשון, ביום 11.1.2021 התפרץ אדם, שזהותו אינה ידועה למאשימה, לדירה בחולון, וגנב מתוכה אקדח מסוג "גלוק" (להלן - האקדח). מספר שעות לאחר מכן, העביר אותו אדם שזהותו אינה ידועה, את האקדח לנאשם, אשר כיוון אותו אל אדם אחר והצטלם כשהוא אוחז בו. יצוין כבר בשלב זה, כי לא הייתה מחלוקת בין הצדדים כי החזקת הנשק על-ידי הנאשם הייתה נקודתית לצורך הצילום בלבד, ולאחריה, לא המשיך הנאשם להחזיק באקדח (ראה פרוטוקול עמ' 6 ש' 11). על-פי עובדות האישום השני, החזיק הנאשם בביתו כ- 30 גרם סם מסוכן מסוג קוקאין, וזאת לצד שקיות אטימה שקופות קטנות, משקל דיגיטלי, כף פלסטיק וניירות אפייה - כלים המשמשים לשקילת הקוקאין ולאריזתו.
הנאשם הורשע על פי הודייתו בביצוען של העבירות הבאות: הדחת קטין לסמים מסוכנים לפי סעיף 21(א)(1) לפקודת הסמים המסוכנים תשל"ג – 1973 (להלן: הפקודה) (ריבוי עבירות); החזקת חצרים לשימוש בסם ומכירתו לפי סעיף 9 לפקודה וכן החזקת סמים לצריכה עצמית לפי סעיף 7(א) ו-7(ג) סיפא לפקודה. על פי עובדות האישום הראשון במועדים שאינם ידועים במדויק למאשימה, במהלך החודשים אוקטובר 2012 ועד מאי 2013, דאג הנאשם לצרוך לשימושו העצמי סם מסוכן מסוג קנבוס, בהזדמנויות שונות, וזאת בביתו, בקיוסק ובמקומות נוספים. במהלך התקופה האמורה, ב-8 הזדמנויות שונות, בקיוסק ובביתו, סיפק הנאשם סם מסוכן מסוג קנבוס לקטינים 1, 2 ו-3 בכמויות שאינן ידועות במדויק למאשימה ועישן עימם את הסם. בנוסף, במהלך התקופה האמורה, ב-3 הזדמנויות שונות, במועדים שאינם ידועים במדויק למאשימה, בביתו, מכר הנאשם לקטינים 1 ו-2 סם מסוכן מסוג קנבוס בסכום של 100 ₪ בכל פעם, בכמויות שאינן ידועות במדויק למאשימה.

האישום השני, הנאשם הורשע בביצוע עבירה של איסור מכירת משקאות משכרים לקטינים (ריבוי מקרים) לפי סעיף 193א(א1) לחוק העונשין התשל"ז – 1977 (להלן: חוק העונשין). על פי עובדות האישום השני, במהלך חג הפסח של שנת 2013, מכר הנאשם בקיוסק לקטינים 1 ו-2 משקה אלכוהולי מסוג וודקה ושתה עימם בקיוסק. בנוסף, במהלך חודש אפריל 2013 מכר לקטין 3 וודקה בקיוסק.
הנאשם הורשע על פי הודאתו בשני כתבי אישום כדלקמן: בתיק 45654-07-14  הורשע בעבירות של הסגת גבול והיזק לרכוש במזיד בניגוד לסעיפים 447(א) ו- 452   לחוק העונשין תשל"ז 1977. בתיק 31909-10-15 הורשע בעבירה של החזקת סם לצריכה עצמית בצוותא חדא עם אחרים בניגוד לסעיף 7(א) + 7(ג) סיפא לפקודת הסמים המסוכנים, התשל"ג 1973 + סעיף 29(א) לחוק העונשין, התשל"ז 1977.

על פי עובדות כתב האישום המתוקן בין התאריכים 19-20.1.14 נכנס הנאשם לחצר בית הספר "נתיבי רחל" בקרית גת והסיג גבול לכיתה במקום בכך ששבר את סורגי החלון ואת זכוכית החלון ונכנס פנימה. הנאשם שבר מכונת שתיה שהיתה במקום ופירק ממנה חלקים. הנאשם גרם למכונת השתיה נזק בשווי של כ- 6000 ₪ והיא יצאה מכלל שימוש. על פי עובדות כתב האישום ביום 19.2.15, במקלט ברחוב בן יואש בקרית גת החזיקו הנאשמים בצוותא בסם מסוכן מסוג חשיש במשקל כולל של כ- 2.4. ג' וזאת לצריכתם העצמית וללא היתר כדין ביום 10.5.17 הציגו הצדדים הסדר טיעון ביחס לתיק הסמים, לפיו הנאשם יודה בכתב אישום מתוקן, יורשע, יופנה לשירות המבחן. עמדת המאשימה היא להפעלת המאסר המותנה. עוד סוכם כי ישובו לשוחח לאחר קבלת תסקיר. ביום 14.12.17 הנאשם הודה והורשע גם בתיק הנוסף ובהתאם להסכמת הצדדים הופנה לקבלת חוות דעת הממונה, כשהמאשימה אינה מתחייבת בשלב זה לעמדה עונשית.
בהכרעת דין מיום 22.10.18, הודה הנאשם בעובדות כתב האישום המתוקן, בעבירה של החזקת סמים לצריכה עצמית, לפי סעיף 7(א) יחד עם סעיף 7(ג) סיפא לפקודת הסמים המסוכנים [נוסח חדש], תשל"ג – 1973. לפי הסדר טיעון, נשלח הנאשם לעריכת תסקיר שירות מבחן בעניינו, ללא הסכמה עונשית.

לפני יום 9.5.17 הזמין הנאשם באמצעות האינטרנט זרעים של סם מסוכן מסוג קנבוס תרבותי. ביום 9.5.17, בשעות הצהרים, הגיע למסוף דואר ישראל בנמל התעופה בן גוריון משלוח ראשון מהולנד ובו 5 זרעים של סם מסוכן מסוג קנבוס תרבותי. יחידת המכס תפסה את המשלוח. משלא הגיע המשלוח לידי הנאשם, פנה הנאשם לפני יום 18.6.17 לאתר ממנו הזמין את המשלוח וביקש לשלוח משלוח נוסף. ביום 18.6.17 הגיע למסוף דואר ישראל בנמל התעופה בן גוריון משלוח נוסף ובו 5 זרעים של סם מסוכן מסוג קנבוס תרבותי. מכאן, יוחסה לנאשם החזקה של 10 זרעים של סם מסוכן מסוג קנבוס תרבותי, ללא היתר וללא רישיון מאת המנהל.
הנאשם, מקסים וגנוב יליד 1987, הורשע על יסוד הודאתו בעובדות כתב האישום בביצוע עבירה של גניבה בידי עובד, לפי סעיף 391 לחוק העונשין, התשל"ז-1977 (להלן – "חוק העונשין").

במסגרת עבודתו בחברה קיבל לידיו הנאשם רכב חברה מסוג סיטרואן ברלינגו שנת ייצור 2013 וכן ציוד נוסף השייך לחברה, הכולל בין היתר: מפצלים, כבלים, מחברים, שלטים לממירים וכלי עבודה בשווי כולל של כ-13,065 ₪. בתקופת עבודתו בחברה, עובר ליום 25.8.2013 או בסמוך לכך, על מנת לממן רכישת סם מסוכן לשימוש עצמי, מכר הנאשם את רכב החברה לאחר וקיבל תמורתו 1,000 ₪, ובאותו מעמד מכר את ציוד החברה בחנות ברזל בעיר לוד תמורת 200 ₪. בכסף שקיבל הנאשם רכש הוא סם מסוכן מסוג קוקאין (קריסטל) והשתמש בו.
במסגרת הסדר טיעון בין הצדדים, הנאשם הודה והורשע בעבירה המיוחסת לו- החזקת סמים שלא לצריכה עצמית לפי סעיף 7(א)+(ג) רישא לפקודת הסמים המסוכנים[נוסח חדש], התשל"ג-1973 (להלן: "פקודת הסמים" וכן "התיק העיקרי").

בכתב האישום מתואר כי ביום 3.10.20, בני זוג מבית שמש הזעיקו משטרה לביתם, לאחר שהבחינו בנאשם מנסה לפתוח את דלת דירתם. משהבחין הנאשם בשוטרים שהגיעו, ניסה לברוח ועלה לקומה 11 במעלית הבניין. השוטרים שאלו את הנאשם למעשיו והוא השיב כי הוא גר במקום. השוטרים הבחינו כי הנאשם ללא נעליים לרגליו, מדבר באופן לא ברור ורציף ועיניו מתגלגלות בארובותיהן, ולכן חשדו כי הוא נמצא תחת השפעת חומר פסיכו אקטיבי. השוטרים ביקשו מהנאשם שייקח אותם לביתו, והוא הוביל אותם לבניינים סמוכים וניסה לפתוח את דלתותיהם על ידי קודן, אך ללא הצלחה, לבסוף, הגיע לבניין שאת דלת כניסתו הצליח לפתוח. בחיפוש על גופו של הנאשם מצאו השוטרים 96.59 גרם סם מסוכן מסוג קוקאין, מוחבא בכיס האחורי של מכנסיו, כשהוא עטוף בניילון שקוף ועליו כפפת גומי בצבע שחור.
הנאשם הורשע על בסיס הודאתו בעובדות כתב אישום מתוקן ובמסגרת הסכמה דיונית, בעבירה של החזקת סמים שלא לצריכה עצמית, לפי סעיף 7(א)+7(ג) רישא לפקודת הסמים המסוכנים (נוסח משולב), התשל"ג – 1973.

בהתאם לעובדות, ביום 25.2.19 ברח' סוקולוב 20 ברמת השרון, החזיק הנאשם שלא לצריכה עצמית, ללא רישיון או היתר מאת המנהל בסם מסוכן מסוג קנבוס במשקל נטו כולל של 180 גרם.

בהתאם להסכמת הצדדים, עניינו של הנאשם הופנה לשירות המבחן.
הנאשם הורשע על פי הודאתו בעבירות של החזקת סם לשימוש עצמי – עבירה על סעיף 7 (א) + (ג) סיפא לפקודת הסמים המסוכנים (נוסח חדש), תשל"ג-1973 ובכך יורשע.

הנאשם הורשע על פי הודאתו במסגרת הסדר טיעון בכך שביום 31.10.15 החזיק חשיש במשקל של 1.25 גרם לשימוש עצמי.
הנאשם הורשע על פי הודאתו, במסגרת הסדר טיעון, בביצוע עבירות של גידול סמים מסוכנים (2 עבירות) וכן החזקת סמים שלא לצריכה עצמית וזאת בגין 3 אירועים כפי שיפורט להלן.

האירוע הראשון התרחש במרץ 2014, כאשר הנאשם גידל 5 שתילים של סם מסוכן מסוג קנביס במשקל כולל של קילוגרם נטו .
האירוע השני התרחש ביוני 2014, כאשר בחיפוש משטרתי התבר שהנאשם מחזיק ברשותו כמות כוללת של מעל 100 גרם נטו סם מסוכן מסוג קנביס/חשיש.
האירוע השלישי התרחש בחודש יולי 2015, כאשר הנאשם גידל 16 שתילים וסם מסוכן מסוג קנביס, במשקל כולל של כ-1.15 קילוגרם תוך שפעל להגיע למקום מספר ימים כדי להשקות את השתילים ולהשתמש באמצעים חקלאיים שונים לגידולם.
הנאשם הורשע על יסוד הודאתו בעבירה של החזקת סם שלא לצריכה עצמית, לפי סעיפים 7(א) + 7(ג) רישא לפקודת הסמים המסוכנים [נוסח חדש], התשל"ג-1973; ובעבירה של הפרעה לשוטר בשעת מילוי תפקידו, לפי סעיף 275 לחוק העונשין, התשל"ז – 1977. כפי הנטען בכתב האישום המתוקן, ביום 16.10.2018 בסמוך לשעה 02:21 ברחוב ניסים יצחק בקרית מלאכי, החזיק הנאשם בתוך רכבו שקית ובה סם מסוג קוקאין במשקל של 3 גרם, המחולק ל-10 שקיות. מיד ובהמשך החל הנאשם לנוס מהמקום תוך ששוטרים מבצעים מרדף אחריו וקוראים לו לעצור. הנאשם לא שעה לקריאותיהם, המשיך במנוסתו עד שנעלם, והתייצב למחרת היום בתחנת המשטרה. במסגרת הסדר הטיעון נשלח הנאשם לקבלת תסקיר מאת שירות המבחן, תוך שהמאשימה הצהירה כי במידה והתסקיר יהא חיובי, היא תגביל את עתירתה העונשית ל- 8 חודשים מאסר וענישה נלווית. מנגד, הוסכם כי ההגנה תוכל לטעון לעונש כראות עיניה. בעניינו של הנאשם התקבלו 3 תסקירים מאת שירות המבחן הנושאים אופי חיובי, ובסופם המלצה להורות על השתת עונשים בדמות צו של"צ וצו מבחן. בגופם של התסקירים, עומד שירות המבחן על קורות חייו של הנאשם, ההיסטוריה העבריינית שלו, הניסיונות הטיפוליים הקודמים ועל ההליך הטיפולי שעבר הנאשם במסגרת התיק שבגינו הוא נותן את הדין כיום. מטעמים מובנים של צנעת הפרט, לא אעלה עלי גזר הדין את כל המפורט בתסקירים האמורים, ולאותם נתונים הרלוונטיים לשאלת העונש עוד אתייחס בהרחבה בהמשך. מחוות דעת הממונה על עבודות השירות אשר התקבלה ביום 09.02.2020, עולה כי הנאשם מתאים לביצוע עבודות שירות.
הנאשם הורשע על פי הודאתו בשלושה כתבי אישום כדלקמן:  
בתיק 45331-07-14 הורשע הנאשם בעבירות של איומים ותקיפת בת זוג הגורמת חבלה של ממש, עבירות בניגוד לסעיפים 192, 380 + 382(ג) לחוק העונשין התשל"ז 1977.  
בתיק 40964-09-12 הורשע הנאשם בעבירה של החזקה בסמים לצריכה עצמית בניגוד לסעיף 7(א)+7(ג) סיפא לפקודת הסמים המסוכנים (נוסח חדש) התשל"ג-1973.  
בתיק פל"א 117086/2014 (תחנת אשקלון- לכיש) הורשע הנאשם בעבירה של החזקה בסמים לצריכה עצמית בניגוד לסעיף 7(א)+7(ג) סיפא לפקודת הסמים המסוכנים (נוסח חדש) התשל"ג-1973.

על פי עובדות כתב האישום המתוקן, ביום 1.5.14, על רקע ויכוח תקף הנאשם את גרושתו בכך שהשכיב אותה על המיטה על גבה, ואחז בשתי ידיה כשהוא יושב מעליה וגרם לה חבלות של ממש בדמות שריטה באגודל ושפשוף מעל פרק כף היד השמאלית. המתלוננת צבטה את הנאשם בכתפו השמאלית על מנת להזיזו מעליה והוא איים עליה כשהוא מנופף במספריים באומרו לה שירצח אותה. המתלוננת התקשרה לאימה בכדי שזו האחרונה תזמין משטרה.  
על פי עובדות כתב אישום זה, ביום 1.5.12 החזיק הנאשם בסם מסוכן מסוג חשיש במשקל של 0.20 גר' נטו, לצריכה עצמית וזאת מבלי שהיה בידו היתר כדין או רישיון מאת המנהל.  
על פי עובדות כתב האישום, ביום 11.3.14 החזיק הנאשם בחדר האמבטיה שבדירתו בסם מסוכן מסוג חשיש במשקל של 1.88 גר' נטו, לצריכה עצמית וזאת מבלי שהיה בידו היתר כדין או רישיון מאת המנהל.  
ביום 6.7.14, הציגו הצדדים הסדר לפיו הנאשם יודה בשני כתבי האישום המייחסים עבירות של החזקת סמים. סוכם כי במידה והתסקיר יהיה חיובי הצדדים יעתרו במשותף להארכת המאסר המותנה ולענישה נלווית ובמידה ויהיה שלילי תעתור המאשימה ל-6 חודשי מאסר לריצוי בעבודות שירות וענישה נלווית.  
ביום 26.4.15 הציגו הצדדים הסדר בתיק האלימות, ההסדר כלל הסכמה לעניין שליחתו של הנאשם לשירות המבחן על מנת שיתקבל תסקיר בעניינו כאשר עמדת המאשימה, בשלב זה, לעבודות שירות.
הנאשם הורשע על פי הודאתו בעבירות החזקת כלים לצריכה עצמית של סם והחזקת סם לצריכה עצמית. עפ"י העבירות בהן הודה, אזי, ביום 19.3 בשעה 10:30 בבוקר נתפס בביתו כשברשותו כלי עישון מאולתר וסם מסוכן מסוג קנאבינואידים במשקל שאינו ידוע למאשימה.
הנאשם הורשע על פי הודאתו ובמסגרת הסדר טיעון בשלושה אישומים. באישום הראשון הורשע בהחזקת סם שלא לצריכה עצמית לפי סעיף 17א בתוספת סעיף 27 רישא לפקודת הסמים המסוכנים (נוסח חדש), התשל"ג-1973 (להלן: "הפקודה"); ובאישום השני והשלישי הורשע בסחר בסם מסוכן לפי סעיף 13+סעיף 19א לפקודה (שתי עבירות).  
בהסדר הטיעון שנכרת בין הצדדים הוסכם שהנאשם יודה ויורשע בכתב אישום מתוקן. אשר לעונש הוסכם שהצדדים יטענו באופן חופשי.

על פי עובדות האישום הראשון, ביום 22.05.2018 בשעה 17:00 לערך, בשכונת סילוואן שבירושלים, החזיק הנאשם סם מסוג MDMA שהוא סם מסוכן לפי הפקודה, בכמות של 98 טבליות שלא לצריכתו העצמית.  
על פי עובדות האישום השני, ביום 30.05.2018 בשעה 15:15 לערך, בשכונת סילוואן שבירושלים, מכר הנאשם לנ.פ 15-18 (להלן: "הסוכן"), סם מסוג MDMA שהוא סם מסוכן לפי הפקודה בכמות של 202 טבליות.  
ערב קודם לכן התקשר הסוכן לנאשם וביקש לרכוש ממנו 200 כדורי סם מסוג MDMA. הסוכן שאל את הנאשם אם יש לו כדורים "כמו מהפעם הקודמת", והנאשם השיב בחיוב ומסר לסוכן שאם הוא מעוניין, יש לו גם סוגים נוספים. הסוכן השיב שהוא רוצה מאותו סוג כיוון שהם היו טובים. הנאשם שאל את הסוכן אם הוא מעוניין לבוא עכשיו והסוכן השיב שבפעם הקודמת היו חסרים שני כדורים. הנאשם השיב שהוא "יפצה" אותו בשלושה כדורים נוספים. בהמשך סיכמו הנאשם והסוכן על מחיר של 31 ₪ לכדור, וקבעו לשוחח למחרת בצהריים.  
ביום העסקה בשעות הצהריים שוחחו הנאשם והסוכן. הנאשם אמר לסוכן בשיחה שרק עכשיו התעורר משנתו וביקש ממנו להגיע בשעה 16:00. הסוכן אמר שזו שעה מאוחרת וביקש שהעסקה תתבצע מוקדם יותר והנאשם השיב שיחזור אליו. לאחר כחצי שעה שוב שוחחו הנאשם והסוכן, ובשיחה אמר הסוכן לנאשם שהוא חושב לבטל את העסקה עקב העיכוב. הנאשם השיב שהוא יוכל לבצע את העסקה רק מאוחר יותר. הסוכן שאל את הנאשם מה בנוגע לשני הכדורים שהיו חסרים בפעם הקודמת, והנאשם השיב שיוסיף הפעם 3 כדורים על חשבונו. הנאשם מסר שיחזור אל הסוכן בקרוב.  
כעבור מספר דקות התקשר הנאשם לסוכן ואמר לו שיוכל לבצע את העסקה בעוד כחצי שעה. הנאשם והסוכן קבעו להיפגש במקום, וסיכמו לאחר דין ודברים, שהסוכן ישלם לנאשם סכום של 6,300 ₪. בהמשך, ומשהתעכב הנאשם, אמר הסוכן לנאשם שהוא מעוניין לבטל את העסקה אך הנאשם אמר לו שהוא יגיע בקרוב למקום ויהיה מוכן לביצוע העסקה. כעבור כחצי שעה הגיע הסוכן למקום ופגש בנאשם שהיה בתוך רכב. הסוכן נכנס לתוך הרכב. במושב שלצד הנהג הונחה שקית שהכילה סם. הסוכן לקח את הסם אליו ובתמורה מסר לנאשם 6,300 ₪ במזומן. הנאשם לקח את הכסף וביקש מהסוכן 100 ₪ נוספים, אך הסוכן סירב והשניים נפרדו לדרכם.  
על פי עובדות האישום השלישי, ביום 07.06.2018 בשעה 23:30 לערך, בשכונת עיסאוויה שבירושלים מכר הנאשם לסוכן סם מסוג MDMA בכמות של 150 טבליות.  
יום קודם לכן התקשר הסוכן לנאשם וביקש להזמין ממנו 300 טבליות סם מסוג MDMA. הנאשם השיב שיש לו טבליות איכותיות מסוג "פירמידה" ו-"שש-בש" במחיר של 41 ₪ לטבלייה. הסוכן השיב שהמחיר יקר מאוד וביקש מהנאשם לבדוק אם הוא יכול למכור במחיר טוב יותר עבור 300 יחידות. הנאשם אמר שיבדוק ויחזור אליו בהמשך.  
כשעה לאחר מכן התקשר הנאשם לסוכן ואמר לו שיוכל למכור לו רק את מה שהציע בשיחה הקודמת. הסוכן השיב שבשל המחיר היקר הוא ירכוש רק 150 טבליות: 100 מסוג "שש-בש" ועוד 50 מסוג "פירמידה", במחיר של 37 ₪ ליחידה. עוד אמר שיגיע לנאשם למחרת בבוקר להשלים את העסקה, והנאשם השיב שימתין לטלפון ממנו בבוקר.  
ביום העסקה בשעה 08:00 בבוקר לערך התקשר הנאשם לסוכן ושאל אותו אם הוא מגיע. הסוכן אמר שיגיע לקראת השעה 13:00. לקראת השעה 12:00 התקשר הסוכן לנאשם ושאל אותו לאן להגיע, והנאשם השיב לו שיגיע לעיסאוויה. הסוכן חזר בפני הנאשם על סכומי הכסף והכמויות שעליהם סיכמו והנאשם אישר את הדברים.  
לאחר כחצי שעה הגיע הסוכן לכניסה לעיסאוויה, אך הנאשם עדכן אותו שיש חסימה בכביש וביקש ממנו להגיע לתחנת דלק. הסוכן הגיע למקום וכעבור שתי דקות הגיע לשם הנאשם ברכב מסוג "סקודה" ל.ז 63-204-73. הסוכן נכנס לרכב ופגש בנאשם. הנאשם הוציא מתחתוניו שלוש שקיות שבהן הונח הסם ומסרן לסוכן. הסוכן לקח את הסם ובתמורה מסר לנאשם 5,550 ₪ במזומן. לאחר מכן השניים נפרדו.
הנאשם הורשע לאחר שמיעת ראיות בביצוע עבירת החזקה/שימוש בסמים שלא לצריכה עצמית, לפי סעיף 7(א) + 7(ג) לפקודת הסמים המסוכנים (נוסח חדש), התשל"ג-1973 (להלן- פקודת הסמים).  
בכתב האישום נטען כי במשך כשבועיים ימים, עובר ליום 7.1.18, החזיק הנאשם בביתו – מוטמן בתוך שקית שחורה בארון בחדר המקלחת – סם מסוג FUB-AMB במשקל נקי של 449.7 גרם, שהינו סם מסוכן לפי פקודת הסמים המסוכנים (נוסח חדש), התשל"ג-1973 (להלן- פקודת הסמים), וזאת שלא לצריכתו העצמית וללא היתר לכך מאת המנהל.
הנאשם הורשע בעקבות הודאתו בריבוי עבירות של סחר בסם מסוכן, לפי סעיפים 13 + 19א לפקודת הסמים המסוכנים (נוסח חדש) תשל"ג – 1973, בכך שבין החודשים מאי 2018 – מאי 2019 הוא מכר לשמונה רוכשים שונים (בגירים) ב – 32 מקרים שונים סם מסוכן מסוג קנביס במשקלים של 1-2-3 גרמים - בשני מקרים במשקל של 10 גרם.

הנאשם ביצע עבירות חמורות של סחר בסמים.  
הוא פעל בתחום סחר הסמים משך שנה תמימה.  
הנאשם ביצע מספר רב של עסקאות מכר קנביס – 32 במספר, לשמונה קונים שונים ובכל מקרה צוין משקל הסם שנמכר וסכום הכסף ששולם כנגדו.
הנאשם הודה והורשע במסגרת הסדר טיעון בכתב אישום מתוקן בעבירות של תיווך בסם מסוכן בניגוד לסעיף 13+19א לפקודת הסמים המסוכנים [נוסח חדש], תשל"ג – 1973.

בהתאם לעובדות כתב האישום המתוקן, בלילה שבין 25/04/2023 – 26/04/2023 השתתף הנאשם במסיבת "טבע" במשק במושב נבטים, ושמע את השוטר הסמוי אומר כי הוא "חייב להתארגן". הנאשם נחלץ לעזרתו ושאל אחר מה הוא מחפש. בין השניים התפתח שיח במהלכו אמר הנאשם לשוטר כי "נקודה" של קוקאין תעלה לו 400 ₪. בהתאם לכך מסר לו השוטר 400 ₪, הנאשם התרחק ולאחר מספר דקות חזר עם אחר שזהותו אינה ידועה למאשימה, והאחר מסר לשוטר סם מסוכן מסוג קוקאין במשקל של 0.1445 גרם.
הנאשם הורשע על פי הודאתו בעבירות המיוחסות לו בכתב האישום - גידול וייצור סמים – עבירה לפי סעיף 6 לפקודת הסמים המסוכנים [נוסח חדש] התשל"ג-1973 והחזקה/שימוש בסמים שלא לצריכה עצמית – עבירה לפי סעיף 7(א)+7(ג) רישא לפקודת הסמים המסוכנים [נוסח חדש] התשל"ג-1973.

על פי עובדות כתב האישום, בתאריך 26.09.21, לאחר ביצוע חיפוש משטרתי בדירת הנאשם, נמצאו בדירה 215 שתילים של סם מסוכן מסוג קנבוס במשקל כולל של 9.42 ק"ג נטו וכן סם מסוכן מסוג קנבוס במשקל כולל של 3.33224 ק"ג שלא לצריכה עצמית. עוד נמצאו ציוד לגידול חקלאי, שנאים, מפוחים, מזגנים, מנורות, מכלי חמצן, מאווררים ומדי לחות כמפורט בכתב האישום.
הנאשם הורשע – על יסוד הודאתו בעובדות כתב האישום המתוקן, שניתנה במסגרת הסדר טיעון דיוני בעיקרו – בביצוע עבירות של ניסיון סחר בסמים מסוכנים, לפי הוראות סעיף 13 וסעיף 19א לפקודת הסמים המסוכנים [נוסח חדש], תשל"ג-1973 (להלן – פקודת הסמים המסוכנים) יחד עם סעיף 25 לחוק העונשין, תשל"ז-1977 (להלן – חוק העונשין); החזקת סמים שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים; ונהיגה בקלות ראש, לפי הוראות סעיף 62(2) לפקודת התעבורה [נוסח חדש].

בעובדות כתב האישום המתוקן נטען, בעיקרי הדברים, כלהלן:  
ביום 22.11.2018, בשעה 19:00 או בסמוך לכך, שהה הנאשם ברכב באיזור רחוב קהילת ונציה, בתל אביב. אל הרכב הגיע פלוני, כדי לרכוש מהנאשם שני גרם של סמים מסוכנים, מסוג קנבוס, בתמורה ל-150 ₪. ואולם, הנאשם הבחין בשוטרים שנמצאים בקרבת מקום ונמלט.  
ואולם, הנאשם המשיך בנסיעה מהירה באופן שגרם לכלי רכב לסטות מנתיבם.  
במהלך הנסיעה השליך הנאשם מחלון הרכב שקית, בה החזיק 19 שקיות עם סמים מסוכנים מסוג קנבוס, במשקל כולל של 97.22 גרם נטו. עוד החזיק הנאשם, בדלת הנהג ברכב, בחמש שקיות עם סמים מסוכנים מסוג קנבוס במשקל כולל של 23.01 גרם נטו.  
הדיונים המקדמיים החלו להישמע עוד בפני מותב קודם והתמשכו מאוד, תחילה בשל בקשות דחייה מטעם ההגנה ולאחר מכן בעיקר עקב אי התייצבויות של הנאשם, שהביאו להוצאת צווי הבאה נגדו ולאחר מכן אף להתליית ההליכים המשפטיים בתיק. לאחר שחודשו ההליכים המשפטיים עתרה ההגנה לבחינת התאמתו של הנאשם לבית המשפט הקהילתי, אך הוא נמצא בלתי מתאים לכך (ר' הבדיקה הסופית מיום 27.02.2022).  
בהמשך הדרך הגיעו הצדדים להסדר טיעון, אשר במסגרתו הוגש כתב האישום המתוקן. כתב האישום המקורי תוקן באופן שהושמטה ממנו העבירה של הפרעה לשוטר בשעת מילוי תפקידו, והעבירה של נהיגה פוחזת תוקנה לעבירה של נהיגה בקלות ראש. לעניין הענישה עתרו הצדדים במשותף לקבלת תסקיר שירות המבחן. עם זאת, המאשימה הודיעה כי עמדתה היא לענישה של מאסר בפועל, ברף הגבוה של נשיאת עונש זה בדרך של עבודות שירות (9 חודשים), לצד ענישה נלווית שתכלול מאסר מותנה, קנס כספי ופסילה בפועל ועל תנאי.  
הנאשם הודה אפוא בעובדות כתב האישום המתוקן והורשע, על יסוד הודאה זו, בעבירות בהן הואשם כאמור בפסקה 1 דלעיל. בית המשפט נעתר לבקשת הצדדים והורה על קבלת תסקיר שירות מבחן וחוות דעת מטעם הממונה על עבודות שירות, תוך הבהרה שאין בהחלטות אלה משום קביעה לעניין העונש הראוי (בפרוטוקול, עמ' 20 שורה 11 ואילך).
הנאשם הורשע על פי הודאתו בעבירות של התפרצות למקום מגורים, פריצה לרכב בכוונה לגנוב וחבלה במזיד ברכב.

בתאריך 22/7/14 התפרץ הנאשם לבית ברחובות בכך שטיפס על סורגי הבית ונכנס מבעד לחלון המקלחת וזאת כאשר גרביים שחורים על ידיו. הנאשם גנב מן הבית סיכה וכסף מזומן בסכום של 244.70 ש"ח וכן נטל הנאשם מן הבית שני צמידים וטבעת והכניסם לגרב שהוריד מרגלו. את הגרב הותיר על שולחן בבית.

בתאריך 22/6/14 שבר הנאשם חלון רכב באמצעות פטיש בעל ידית ברזל, והכניס את פלג גופו העליון אל תוך הרכב. כאשר עברו אנשים בסמוך, עזב הנאשם את המקום.

הנאשם ביקש לצרף תיק נוסף: 25424/06/14 ועל פי הודאתו הורשע בעבירה של גניבה במציאה.

בתאריך 6/3/14 החזיק הנאשם בחלק מגדר התוחמת גן ציבורי ברחובות. שוויו של חלק זה – 300 ₪ והוא רכושה של עירית רחובות. שוטרים שהגיעו למקום עיכבו את הנאשם בחשד לגניבת חלק גדר זה והובילו אותו בניידת לתחנת המשטרה.
הנאשם הורשע בביצוען של העבירות הבאות: החזקת סם לצריכה עצמית לפי סעיף 7(א) יחד עם סעיף 7(ג) סיפא לפקודת הסמים המסוכנים [נוסח חדש] התשל"ג – 1973; תקיפת שוטר בעת מילוי תפקידו לפי סעיף 273 לחוק העונשין התשל"ז – 1977; נהיגה ברכב בשכרות על פי סעיף 62(3) לפקודת התעבורה [נוסח חדש] התשכ"א – 1961; התחזות לאדם אחר לפי סעיף 441 לחוק העונשין.

על פי עובדות כתב האישום, ביום 18.5.16 בשעה 16:45 או בסמוך לכך, במהלך תצפית על מתחם מגורים מסוים בתחומי העיר לוד, הבחינו השוטר גבריאל קוינט והשוטר פבל אולשנצקי בנאשם נוהג ברכב שנושא לוחית רישוי 14-752-10, כאשר הוא יוצא מתוך המתחם. הנאשם נהג ברכב במשך מספר דקות בהיותו תחת השפעת סמים עד אשר השוטרים סימנו לו לעצור. השוטרים ניגשו לרכב ושאלו את הנאשם לשמו והוא הציג את עצמו בכזב בשמו של אחיו, סלמן אלקדאימה. השוטרים בדקו את זהותו במסוף והבחינו שהתמונה של סלמן אלקדאימה אינה תואמת את מראהו של הנאשם. השוטרים ביקשו מהנאשם לצאת מהרכב ולהוציא את תכולת כיסיו. הנאשם הוציא מהכיס קופסת סיגריות ונתן אותה לשוטר גבריאל. השוטר גבריאל תפס באותה קופסא שקית ובה חומר מסוג חשיש במשקל 0.3434 גרם נטו. השוטרים הודיעו לנאשם שהוא מעוכב לחקירה ובתגובה החל הנאשם לקלל את השוטרים ולהניף את ידיו ורגליו באוויר. בתגובה, הזעיקו השוטרים גיבוי למקום. בהמשך, הגיע למקום השוטר תומר ברק והעביר את הנאשם לרכב אחר במטרה להעבירו לתחנת המשטרה. עם כניסתו של הנאשם לרכב, נגח הנאשם באפו של השוטר תומר וכתוצאה מכך נגרם לו דימום באף.
כנגד הנאשם הוגש כתב אישום אשר מייחס לו ביצוע עבירה של החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש] תשל"ג – 1973.

על פי עובדות כתב האישום, ביום 4.7.18 בשעה 19:04 או בסמוך לכך, הנאשם נסע במונית בתחומי העיר לוד והחזיק סם מסוכן מסוג קוקאין במשקל של 4.1422 גרם.
הנאשם הורשע על פי הודאתו במסגרת הסדר טיעון בכתב אישום, המייחס לו עבירות של איומים והפרעה לשוטר במילוי תפקידו לפי סעיפים 192 ו-275 לחוק העונשין, התשל"ז–1977. במסגרת ההסדר הוסכם כי הצדדים יעתרו במשותף לעונשים של 3 חודשי עבודות שירות, מאסר מותנה, פסילת רישיון נהיגה וקנס.

בהתחשב בהודאת הנאשם, שיש בה משום קבלת אחריות וחיסכון בזמן שיפוטי יקר; וכן מבלי להתעלם מעברו הפלילי של הנאשם ובשים לב לחלוף הזמן בחלק מכתבי האישום אשר צורפו, אני מוצאת לנכון לכבד את ההסדר, שהינו סביר בנסיבות העניין ומאזן נכונה בין האינטרס הציבורי לאינטרס האישי של הנאשם.

אציין עוד כי מצאתי לאמץ את ההסדר גם בהתחשב בהוראות תיקון 113 לחוק העונשין, ובעובדה שההסכמה העונשית בין הצדדים, העומדת בבסיס ההסדר, נמצאת בגדרי מתחם הענישה ההולם את האירוע נושא כתב האישום.

אשר על כן, אני גוזרת על הנאשם את העונשים הבאים:  
3 חודשי מאסר שירוצו בעבודות שירות.  
על הנאשם להתייצב לריצוי המאסר ביום 6/12/15 בשעה 08:00 בבוקר, במפקדת גוש דרום של שב"ס ביחידה לעבודות השירות, אלא אם הממונה על עבודות השירות יודיע לו על מועד תחילה אחר.  
מוסבר לנאשם כי עליו לעמוד בתנאי העבודה, וכי כל הפרה של תנאי עבודות השירות עלולה להביא להפסקה מנהלית של העבודות ולריצוי יתרת התקופה במאסר ממש.
הנאשם יליד 1994, הורשע על פי הודאתו, בעבירות של החזקה ושימוש בסמים שלא לצריכה עצמית לפי סעיף 7(א) לפקודת הסמים המסוכנים [נוסח חדש] התשל"ג-1973, והפרעה לשוטר לפי סעיף 275 לחוק העונשין, התשל"ז-1977 (להלן: החוק).

על פי תיאור העובדות בכתב האישום המתוקן, ביום 15.1.14 עובר לשעה 00:30, הגיע הנאשם לבית העלמין בלוד , התקרב לעמוד סככה, עלה על פח, הושיט ידו לעמוד והוציא ממנו גרב לבנה (להלן: הגרב) שהכילה שקיות קטנות ובתוכן סם מסוכן מסוג הרואין וקוקאין. הנאשם הוציא מהגרב חלק משקיות הסם והחביאן במעילו. בהמשך לכך ביום 16.1.14 בסמוך לשעה 00:30 הגיע הנאשם יחד עם האחר ברכב אל בית העלמין, כשהאחר נוהג והנאשם יושב לצדו. בעת שהמתין האחר ברכב, נכנס הנאשם לבית העלמין, לכיוון הסככה, עלה על הפח והוציא את הגרב מתוך העמוד, לקח חלק נוסף משקיות הסם שנותרו בה והחזירה לתוך העמוד. מיד לאחר מכן התקדמו שוטרים לכיוון הנאשם וצעקו לעברו "משטרה" במטרה לעצרו. הנאשם שהבחין בשוטרים החל בבריחה  מהירה, אך נפל ארצה. משניסו השוטרים לעצרו ולאזוק אותו צעק "זרקתי את זה", והתנגד למעצרו. בחיפוש שנערך בעמוד ובגרב נמצאו 22.6080 גרם הרואין המחולקים ל-24 אריזות, 1.7332 גרם קוקאין מחולק ל-7 אריזות פלסטיק, 01.1032 גרם קוקאין באריזת פלסטיק סגורה, ו- 0.5913 גרם קוקאין באריזת פלסטיק.
הנאשם שלפני נותן את הדין בגין העבירות כדלקמן: גידול, ייצור והכנת סם מסוכן, בניגוד לסעיף 6 לפקודת הסמים המסוכנים [נוסח חדש], תשל"ג – 1973; סיוע להחזקת חצרים להכנת סמים או מכירתם, בניגוד לסעיף 9(א) ו-(ד) לאותה פקודה, ביחד עם סעיף 31 לחוק העונשין, תשל"ז – 1977. בין הצדדים נערך הסדר טיעון, במסגרתו תוקן כתב האישום, והנאשם הורשע על פי הודאתו בעבירות שבכתב האישום המתוקן. ההסדר לא כלל הסכמה לענין העונש.

בהתאם לעובדות כתב האישום המתוקן בשנית (ת/1), בתאריך 13.12.21, ובמהלך כחודשיים עובר לתאריך זה, ברח' אלי כהן 30/5 באופקים (להלן: "הדירה"), בשני חדרי שינה של הדירה, גידל הנאשם 40 שתילים של סם מסוכן מסוג קנבוס, במשקל כולל של 10.3 ק"ג, ללא היתר. במועד המתואר לעיל, סייע הנאשם להקים בדירה מעבדה, שכללה בין היתר: 20 תאורות לד, 5 מאווררים, 13 שנאים, 5 מזגנים ניידים, 4 משאבות מים, 3 מצלמות, כבל מאריך מסוגים שונים, שקעי טיימר מסוגים שונים, וזאת, לצורך גידול הסמים.
בהכרעת דין מיום 20.12.17, שניתנה על יסוד הודאת הנאשמים בכתב האישום, הורשעו הנאשמים בעבירה של החזקת סמים שלא לצריכה עצמית, לפי סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], התשל"ג – 1973, וסעיף 29 (א) לחוק העונשין, התשל"ז – 1977.

לפי כתב האישום, בליל יום 12.7.17 נהג נאשם 2 ברכב בסמוך למחלף סורק, כשעמו ברכב נאשם 1 ואחיו של נאשם 2. ברכב נמצאה שקית ובה סם מסוג קנבוס במשקל 1.85 קילוגרם נטו. כשהגיעו הנאשמים סמוך למחסום משטרתי בכביש 7, עצר נאשם 2 את הרכב, ואחד הנאשמים השליך מהרכב את שקית הסמים לתעלה סמוכה.
הנאשם הורשע על יסוד הודאתו שניתנה במסגרת הסדר טיעון – בתיק העיקרי שבכותרת וכן בת"פ 31327-12-20 – בביצוע עבירות של סחר בסמים מסוכנים (בשני אישומים, אחד מהם בגין סחר בצוותא), לפי הוראות סעיף 13 וסעיף 19א לפקודת הסמים המסוכנים [נוסח חדש], תשל"ג-1973, ועבירה של איומים, לפי הוראות סעיף 192 לחוק העונשין, תשל"ז-1977.

ביום 13.11.2018, בשעה 18:30 או קודם לכן התכתבה פלונית עם אדם אחר, באמצעות אפליקציית טלגראס, וביקשה לרכוש סמים מסוכנים מסוג קנבוס במשקל של 5 גרם בתמורה לסך של 350 ₪. האחר שלח לנאשם מסרון ובו כתובתה של פלונית בהרצליה וכן פרטי ההזמנה. בהמשך לכך, בשעה 18:30 לערך, הגיע הנאשם לכתובתה של פלונית ומכר לה את הסמים המבוקשים.

ביום 14.11.2018 בשעה 21:00 או בסמוך לכך ברחוב בראשון לציון, סחר הנאשם בסמים מסוכנים מסוג קנבוס, במשקל של 15 גרם, בכך שמכר את הסמים לאלמונית בתמורה לסכום של 800 ₪.

ביום 21.01.2018, בשעה 00:46 או בסמוך לכך, הוזעקו שוטרים לרחוב קהילת ברזיל בתל אביב בעקבות דיווח הקמת רעש של צעקות ומוזיקה מאחת הדירות במקום. שוטרת שהגיעה למקום דפקה על דלת הדירה שממנה בקע הרעש וביקשה מבעל הדירה להזדהות בפניה. משסירב בעל הדירה להזדהות הגיע הנאשם והחל לאיים על השוטרת, באומרו: "אני אעשה לך כמו שעשינו לזקן פה למטה, נטפל בך היטב... השוטרת הזעיקה סיוע למקום ובמקביל אחרים שהיו בדירה החלו לצעוק ולקרוא קריאות וביקשו ממנה לצאת מהמקום. השוטרת ביקשה מהנוכחים בדירה להישאר בתוכה.
על פי הודאתו הורשע הנאשם בעבירה של ייבוא סמים מסוכנים.

ליום 17.1.17, תכנן הנאשם עם אחרים לייבא לארץ סם מסוכן מסוג חשיש.
ביום 16.1.17, רכש הנאשם כרטיס טיסה למרוקו, למחרת היום עזב את הארץ לכיוון מרוקו. בעת שהותו שם בלע 91 אריזות של סם מסוכן מסוג חשיש.
ביום 25.1.17 נחת הנאשם בישראל, כאשר בבטנו אותן 91 אריזות של הסם במשקל כולל של כ- 566 גרם נטו.
הנאשם הורשע על יסוד הודאתו בעבירה של גידול סמים, לפי סעיף 6 לפקודת הסמים המסוכנים [נוסח חדש], התשל"ג-1973 (להלן: "הפקודה", "פקודת הסמים") והחזקה סם לצריכה עצמית, לפי סעיפים 7(א) + 7(ג) סיפא לפקודה. 

כפי שנטען בכתב האישום המתוקן, במהלך ימים עובר ליום 15.10.2015, גידל הנאשם בחדרו שלושה שתילים של סם מסוכן מסוג קנבוס, במשקל 491.9 גרם. לשם כך, הנאשם התקין בתוך ארון שבחדרו מנורות, מפזר חום ומאוורר. עוד במועד ובמעמד האמור, גידל הנאשם 28 שתילים קטנים של סם מסוכן מסוג קנבוס במשקל 1.8624 גרם, והחזיק בסם מסוכן מסוג חשיש במשקל 8.6 גרם, וזאת לצריכתו העצמית. כן נתפסו במועד ובמעמד המתואerders, דשנים וציוד נוסף לגידול הסמים.
במסגרת הסדר הטיעון, הורשע הנאשם ביום 14.4.16 על יסוד הודאתו בעובדות כתב אישום מתוקן בביצוע עבירה של גידול סמים מסוכנים, עבירה לפי סעיף 6 לפקודת הסמים המסוכנים [נוסח חדש], התשל"ג-1973 ובעבירה של החזקת סם מסוכן לצריכה עצמית, עבירה לפי סעיף 7(א)+(ג) סיפא לפקודה.

מעובדות כתב האישום המתוקן עולה כי ביום 19.5.11 בשעה 21:50 או בסמוך לכך ובמשך תקופה שקדמה למועד 19.5.11, גידל הנאשם בביתו בת"א סם מסוכן מסוג קנבוס שלא כדין, כשבביתו נתפסו פרחי סם מסוכן מסוג קנבוס במשקל 280 גר' נטו וכן נתפסו 18 שתילים של סם מסוכן מסוג מריחואנה במשקל 54 גרם נטו. עוד עולה מכתב האישום המתוקן כי ביום 19.5.11 החזיק הנאשם בביתו 0.25 גרם נטו של סם מסוכן מסוג קנבוס לצריכה עצמית ושלא כדין.
הנאשם הורשע על פי הודאתו בכתב האישום המתוקן בעבירה של החזקת סם מסוכן שלא לצריכה עצמית (לפי סעיף 7 (א) + 7 (ג) רישא לפקודת הסמים המסוכנים [נוסח חדש] התשל"ג 1973; שעניינה החזקת סם מסוכן מסוג חשיש במשקל של כ 130 גרם נטו.  
הצדדים הגיעו להסדר טיעון.
הנאשם הורשע בהתאם להודאתו בעובדות כתב האישום בעבירות כדלקמן:  
ייבוא סם מסוכן, לפי סעיף 19+13א בפקודת הסמים המסוכנים [נוסח חדש], תשל"ג – 1973 (להלן: "פקודת הסמים המסוכנים").  
קשירת קשר לפשע, לפי סעיף 499(א)(1) בחוק העונשין, תשל"ז – 1977.  
החזקת סם שלא לצריכה עצמית, לפי סעיף 7(א) יחד עם סעיף 7(ג) רישא בפקודת הסמים המסוכנים.

על-פי המתואר בעובדות כתב האישום המתוקן, הנאשם הינו אזרח ברזיל. במהלך חודש אוגוסט 2016, במועד שאינו ידוע במדויק, קשר הנאשם קשר עם אחר לייבא סמים לישראל. בהתאם לקשר ולצורך קידומו, קיבל הנאשם ביום 19.8.16 מהאחר מזוודה ובתוכה, בדופן נסתרת, שקית ובה סם מסוכן מסוג קוקאין ו- 3,000$, בין היתר, בכדי לרכוש כרטיס טיסה לישראל. בנוסף היה אמור הנאשם לקבל תשלום נוסף בסכום שאינו ידוע, עם הגיעו לישראל. בהתאם לקשר, קנה הנאשם כרטיס טיסה לישראל. ביום 29.8.16 נחת הנאשם בשדה התעופה בן גוריון, בטיסה מברזיל, כשהוא נושא בתוך מזוודתו סם מסוכן מסוג קוקאין במשקל של 3033.69 גרם נטו.
ביום 12.12.16 הודה הנאשם והורשע בעבירות הבאות:  
החזקת סם מסוכן שלא לצריכה עצמית, לפי סעיף 7(א) בצירוף סעיף 7(ג) רישא לפקודת הסמים המסוכנים;  
הפרעה לשוטר במילוי תפקידו, לפי סעיף 275 לחוק העונשין, תשל"ז-1977;  
נהיגה תחת השפעת סמים, לפי סעיף 62(3) לפקודת התעבורה;  
לבקשת ההגנה ובהסכמת התביעה הופנה הנאשם לשירות המבחן והתקבל בעניינו תסקיר מיום 4.5.17. ביום 8.5.17 טענו הצדדים לעונש: התביעה עתרה למאסר שלא יפחת מעשרה חודשי מאסר בפועל, מאסר מותנה, קנס ופסילה מלנהוג לתקופה משמעותית; וההגנה עתרה למאסר מותנה ולצו מבחן, כהמלצת שירות המבחן.

ב-17.1.16 בשעה 02:00 רכב הנאשם על קטנועו בתל-אביב, כשהוא מחזיק בסם מסוכן מסוג קוקאין במשקל 5.3283 גרם נטו, ארוז בשתי שקיות, שלא לצריכתו העצמית.  
הנאשם הבחין בשוטר תנועה, ולכן בלם בלימת פתע והשליך את שתי השקיות, כדי להפריע לשוטר במילוי תפקידו.  
משנעצר הנאשם ונבדק, נמצא כי הוא נהג את קטנועו בהיותו שיכור תחת השפעת סמים, שכן בבדיקת שתן שלו נמצאו שרידי קנאביס.  
כלל מעשי העבירה שלובים זה בזה ומהווים "אירוע עבירה" אחד, נושא למתחם אחד.
הנאשם הורשע על פי הודאתו במסגרת הסדר טיעון בכתב אישום, המייחס לו עבירה של החזקת סם לצריכה עצמית לפי סעיף 7 (א) + 7 (ג) סיפא, לפקודת הסמים המסוכנים (נוסח חדש) תשל"ג – 1973.  
במסגרת ההסדר הוסכם כי הצדדים יעתרו במשותף לעונשים של מאסר מותנה, קנס ופסילה מותנית.
הנאשם הורשע על פי הודאתו, ובמסגרת הסדר טיעון בכתב אישום מתוקן, בעבירה של הספקת סם מסוכן, לפי סעיף 13 בצירוף 19 א לפקודת הסמים המסוכנים.

בשעה 1:40 התקשר אריאל לאוריאל, והאחרון הנחה אותו לגשת לביתו, שם יפגוש בנאשם. בהמשך בשעה שאיננה ידועה, מסר הנאשם סם במשקל גרם תמורת 100 ₪, שהעביר אריאל לאוריאל ברכת. סוכם בין הצדדים כי יוגש תסקיר מבחן בעניינו של הנאשם, כאשר המאשימה תגביל עצמה למאסר בעבודות שירות, והסנגור חופשי בטיעוניו.
הנאשם 2 (יכונה להלן גם בשמו: עודאי) הורשע בהתאם להודאתו בכתב אישום מתוקן בעבירות אספקת סמים מסוכנים, לפי סעיפים 13 ו-19א לפקודת הסמים המסוכנים [נוסח חדש], תשל"ג-1973 (להלן: פקודת הסמים); החזקת סמים לצריכה עצמית, לפי סעיפים 7(א) ו-7(ג) סיפא לפקודת הסמים.

האב שריצה עונש מאסר ממושך בבית סוהר השרון (להלן: בית הסוהר), פנה בשיחת טלפון לבנו וביקשו לספק לו סמים בבית הסוהר, תוך שהנחה את הבן מנין לקחת את הסמים. ביום 26.2.20 בשעות הצוהריים הגיע עודאי לבית הסוהר כדי לבקר את אביו, כשבמכנסיו הוסלקו סמים מסוג חשיש במשקל 11.45 גרם, אותם התעתד להעביר לו. השניים נפגשו בחדר הביקורים, והבן העביר לאביו את הסמים דרך אשנב בחלון ההפרדה. באותן הנסיבות החזיק עודאי בין חפציו האישיים בסם מסוכן מסוג חשיש במשקל 0.24 גרם לצריכתו העצמית.
ביום 29.11.16, במסגרת הסדר טיעון, הודה הנאשם בכתב אישום מתוקן והורשע בעבירות הבאות: אספקת סם מסוכן, לפי סעיף 13 לפקודת הסמים המסוכנים; החזקת סם מסוכן לצריכה עצמית, לפי סעיף 7(א) בצירוף סעיף 7(ג) סיפא לפקודה;

ב-15.2.15 בשעה 02:45 המתין הנאשם ברכבו לאחר, כדי לספק לו קנבוס במשקל 7.60 גרם נטו שהחזיק, תמורת 500 ₪. הנאשם נעצר והסם נתפס. עוד החזיק הנאשם בביתו קנבוס במשקל 0.1837 גרם נטו, לצריכתו העצמית.
הנאשם הורשע בעקבות הודאתו בכתב-אישום מתוקן, בריבוי עבירות של סחר בסם מסוכן, לפי סעיפים 13 + 19א לפקודת הסמים המסוכנים (נוסח חדש) תשל"ג – 1973 והחזקת סם מסוכן שלא לצריכה עצמית לפי סעיפים 7 (א) + 7 (ג) רישא לפקודה הנ"ל.

באישום הראשון, בתאריך 15.1.18 מכר הנאשם ליצחק ביטון קוקאין במשקל 0.42 גרם נטו והרואין במשקל 1.74 גרם נטו תמורת 200 ₪.  
באישום השלישי, בתאריך 28.1.18 מכר הנאשם לסעיד אלצאנע הרואין במשקל 0.88 גרם נטו תמורת 100 ₪.  
באישום הרביעי, במהלך תקופה בת חודשיים, עובר לתאריך 11.2.18 במספר הזדמנויות שונות מכר הנאשם לטל ערני קוקאין תמורת 100 ₪ למנת סם.  
עוד נמסר, שכאשר אזל לרוכש הסם כספו, הוא שילם לנאשם באמצעות בגדים שאותם רכש, באמצעות מכשיר טלוויזיה שנרכש בסכום של כ - 2,390 ₪.  
אציין, כי איני מקבל את מסקנת המאשימה, שלפיה ניתן להסיק מן הסכום ששולם (שווי הטלוויזיה וכיו"ב) אודות "מספר ההזדמנויות" שבהן סחר בסמים, אלא שאני מקבל את הניסוח כמו שהוא. יחד עם זאת, אניח כי אין המדובר במקרים ספורים ביותר, כפי שנוסח לדוגמא האישום החמישי – שלוש הזדמנויות – אלא למעלה מכך ומנגד אין מדובר בסדר גודל של עשרות הזדמנויות.  
באישום החמישי, במהלך תקופה של כחודשיים, עובר לתאריך 28.1.18, בשלוש הזדמנויות שונות, מכר הנאשם לעדי כהן הרואין בכמות שאינה ידועה בסכומים שבין 100 – 200 ₪ בכל פעם, ובאחת מהן, בתאריך 14.1.18 מכר לה 1.55 גרם הרואין תמורת 200 ₪.  
באישום השישי, בתאריך 5.2.18 החזיק בביתו קוקאין במשקל 9 גרם שלא לצריכה עצמית.
הנאשמים הורשעו בהתאם להודאתם בעובדות כתב האישום המתוקן בת"פ 28106-09-14 (להלן: "התיק העיקרי") בעבירות כדלקמן:  
התפרצות למקום מגורים כדי לבצע עבירה, לפי סעיף 406(ב) לחוק העונשין, התשל"ז – 1977 (להלן: "החוק").  
גניבה, לפי סעיף 384 יחד עם סעיף 29(א) לחוק  
סיוע להתפרצות לדירה, לפי סעיף 406(ב) יחד עם 31 לחוק.  
סיוע לגניבה, לפי סעיף 384 יחד עם 31 לחוק.  
בנוסף הורשע נאשם 2 בעובדות כתב האישום בת"פ 31282-12-12 (להלן: "התיק המצורף הראשון") בעבירות כדלקמן:  
החזקת סמים לצריכה עצמית, לפי סעיף 7(א) ו- 7(ג) סיפא לפקודת הסמים המסוכנים [נוסח חדש] תשל"ג – 1973 (להלן "פקודת הסמים").  
החזקת נכס חשוד כגנוב, לפי סעיף 413 לחוק.  
כמו כן הורשע נאשם 2 בת"פ 53730-06-14 (להלן: "התיק המצורף השני") בעבירות כדלקמן:  
החזקת נכס חשוד כגנוב, לפי סעיף 413 לחוק.  
החזקת סמים לצריכה עצמית, לפי סעיף 7(א) ו-7 (ג) סיפא לפקודת הסמים.  
בנוסף הורשע נאשם 2 בת"פ 63810-01-15 (להלן: "התיק המצורף השלישי") בהפרת הוראה חוקית, לפי סעיף 287(א) לחוק.  
הצדדים הגיעו להסדר דיוני, לפיו הנאשמים הודו והורשעו בכתבי האישום ונשלחו לקבלת תסקיר שירות מבחן. באשר לנאשם 2 הסכימו הצדדים כי בנוגע לתיקי הסמים יוטלו על הנאשם 6 חודשי מאסר, אשר כוללים הפעלת 5 חודשי מאסר על תנאי, באופן שחודשיים יהיו במצטבר לעונש שיוטל בתיק ההתפרצות והשאר בחופף.

על-פי המתואר בעובדות כתב האישום בתיק העיקרי, ביום 4.9.14 הגיעו שלושת הנאשמים יחד ברכב לרחוב ההדרים בלוד. בהמשך למתואר התפרצו נאשמים 1 ו-2 לדירת מגורים דרך מרפסת השירות, בעוד נאשם 3 ממתין ברכב כדי למלט אותם מהמקום. באותן נסיבות גנבו הנאשמים מהדירה תכשיטים אשר נמצאו מאוחר יותר ברכבם.  
על פי המתואר בעובדות כתב האישום בתיק המצורף הראשון, ביום 18.1.11 החזיק נאשם 2 בארון המטבח בביתו סם מסוג חשיש במשקל של 0.57 גרם נטו לצריכתו העצמית. באותן נסיבות החזיק הנאשם כרטיסי לוחות מחשב, כלי ליטוש ומפצלי USB החשודים כגנובים.  
על פי המתואר בעובדות כתב האישום בתיק המצורף השני, ביום 29.11.11 החזיק הנאשם בסם מסוג חשיש במשקל כולל של 14.23 גרם נטו לצריכתו העצמית וכן מכשיר טלפון נייד מסוג אייפון 4 החשוד כגנוב.  
על פי המתואר בעובדות כתב האישום בתיק המצורף השלישי, ביום 21.9.14 שוחרר הנאשם בתנאים מגבילים בהם, בין היתר, פיקוח מלא של המפקחות. ביום 26.1.15 שהה הנאשם בביתו יחד עם חבר ללא נוכחות המפקחים ובניגוד לתנאי שחרורו.
הנאשם הורשע, על פי הודאתו בעבירה של החזקת סם שלא לצריכה עצמית, לפי סעיף 7(א) + (ג) רישא בפקודת הסמים המסוכנים [נוסח חדש], תשל"ג – 1973.

נסיבות המקרה הן שביום 6.8.2015 החזיק הנאשם כ-50 אריזות סם מסוכן מסוג AB-CHIMINACA .
הנאשם הורשע על פי הודאתו במסגרת הסדר טיעון בכתב האישום, המייחס לו עבירה של איומים לפי סעיף 192 לחוק העונשין, תשל"ז – 1977, וכן בכתב אישום מתוקן שצורף (ת"פ (שלום ב"ש) 7487-10-21) בעבירה של נהיגה ללא רישיון נהיגה לפי סעיף 10 (א) לפקודת התעבורה [נוסח חדש], נהיגה תחת השפעת סמים לפי סעיף 62 (3) לפקודת התעבורה, נהיגה בקלות ראש לפי סעיף 62 (2) לפקודת התעבורה, ונהיגת רכב מנועי ללא ביטוח לפי סעיף 2 (א) לפקודת ביטוח רכב מנועי [נוסח חדש], תש"ל – 1970, ובכתב אישום מתוקן נוסף שצורף (ת"פ (שלום ב"ש) 28693-10-21 בעבירות של נהיגה ללא רישיון נהיגה לפי סעיף 10 (א) לפקודת התעבורה [נוסח חדש] ונהיגת רכב מנועי ללא ביטוח לפי סעיף 2 (א) לפקודת ביטוח רכב מנועי [נוסח חדש], תש"ל – 1970.

בהתאם לעובדות כתב האישום, הורשע הנאשם בכך שבתאריך 30/08/2021 בשעה 11:52 הגיע לקופת חולים "כללית" בשכונה ד' בדימונה, נכנס לחדרו של ד"ר נימר אלעוקה וביקש ממנו אישור מחלה רטרואקטיבי, ולאחר שהאחרון סירב איים החל להתלהם ואיים עליו כי הוא "יודע כיצד לטפל בו ואיך לגרום לו לספק את אישור המחלה" וכן כי "אם אתה גבר בוא תצא בחוץ" וזאת בכוונה להפחידו או להקניטו.

בכתב האישום שצורף (פ"ל (תעבורה ב"ש) 7487-10-21) הורשע בכך שבתאריך 26/12/2020 סמוך לשעה 03:05 נהג ברכב ברחוב סנהדרין 18 בבאר שבע בהיותו שיכור לאחר שנמצא בבדיקת שתן THC-oic acid ברמה של 1199 ng/m (תוצר חילוף חומרים של החומר הפעיל בקנביס), כאשר מעולם לא הוציא רישיון נהיגה וכשרכבו ללא פוליסת ביטוח בת תוקף.

בכתב האישום המתוקן הנוסף שצורף (ת"פ (שלום ב"ש) 28693-10-21) הורשע בכך שבתאריך 03/11/2020 סמוך לשעה 02:30 נהג בשכונת רותם בעיר ערד ברכב כאשר מעולם לא הוציא רישיון נהיגה וכשרכבו ללא פוליסת ביטוח בת תוקף.
הנאשם, משה מוריס שטרית (להלן: הנאשם), הורשע על פי הודאתו, בעובדות כתב אישום מתוקן המייחס לו עבירת סחר בסמים מסוכנים – עבירה לפי סעיף 13 ו- 19א לפקודת הסמים המסוכנים (נוסח חדש) תשל"ג-1973 (להלן: פקודת הסמים).

על פי עובדות כתב האישום המתוקן, ביום 27.3.2024 בשעה 18:30 יצר קצין משטרה (להלן: השוטר) קשר טלפוני עם הנאשם, ותיאם עמו רכישה של סם מסוכן, במסגרת עסקת סמים מבוימת.  
כעשרים דקות לאחר מכן, בשעה 18:47, נפגשו הנאשם והשוטר במרכז מור באילת; הנאשם מכר לשוטר סם מסוכן מסוג קוקאין במשקל 0.6951 גרם נטו, וקיבל בתמורה סך של 400 ₪.  
כתב האישום המתוקן מוסיף ומתאר כי ביום 10.2.2024 יצרה אחרת קשר טלפוני עם הנאשם או מי מטעמו, בכוונה לרכוש סמים מסוכנים. באותו היום בשעה, שאינה ידועה במדויק, נפגש הנאשם או מי מטעמו עם האחרת בעיר אילת.  
עוד מספר כתב האישום, כי ביום 27.3.2024 החזיק הנאשם במשקל אלקטרוני ביחידת דיור בה התגורר.  
במסגרת הליך גישור שהתקיים ביום 10.11.2024 הציגו הצדדים הסדר דיוני, בגדרו הודה הנאשם בכתב האישום המתוקן, והורשע על פי הודאתו בעבירה שפורטה לעיל; לא היתה הסכמה בין הצדדים לעניין העונש.  
ביום 24.11.2024, טענו הצדדים לעונש, כשההגנה הגישה טיעוניה לעונש בכתב (נ/1).
הנאשם הורשע, על-פי הודאתו, במסגרת הסדר טיעון, בכתב אישום מתוקן בו יוחסו לו עבירות של ייבוא סם והחזקת סם שלא לצריכה עצמית, עבירות על סעיפים 13 ו-7(ג) רישא לפקודת הסמים המסוכנים [נוסח חדש], התשל"ג-1973 (להלן: "הפקודה").

על-פי עובדות כתב האישום המתוקן, עובר ליום 23.8.20 הזמין אדם אחר (להלן: "האחר"), מהונג קונג שתי חבילות המכילות סם מסוכן מסוג MDMB-4en-PINACA שהוא נגזרת של אינדזול קרבוקסאמיד (להלן: "הסם המסוכן"), במשקל כולל של 1998.58 גרם. שתי החבילות נשלחו אל כתובת חניון הסמוך למקום מגורי הנאשם בשוהם. בהתאם לסיכום מוקדם בין הנאשם לאחר, לצורך ייבוא הסם, תיאם הנאשם עם חברת המשלוחים "פדקס" את קבלת שתי החבילות. ביום 23.8.20 הגיעו החבילות למכס בישראל ואותרו על-ידי המשטרה. ביום 24.8.20 בשעה 11:30 לערך, המתין הנאשם בחניון לקבלת שתי החבילות. למקום הגיע שוטר שהיה לבוש מדים של חברת "פדקס" ומסר לידי הנאשם את שתי חבילות הסם. מיד לאחר מכן נעצר הנאשם ובדירתו נמצאו, בתוך שלוש חבילות, 3,989.97 גרם נטו מהסם המסוכן וכן 1,097.21 גרם סם מסוכן מסוג קנבוס, שלא לשימוש עצמי.
הנאשם הודה בכל העבירות שיוחסו לו בכתב אישום שתוקן על-ידי התביעה במסגרת הסדר, שבמסגרתו הוסכם כי יתקבל תסקיר של שירות המבחן, אולם לא היה הסדר לעניין העונש.

בשנת 2013 הופעל שוטר כסוכן סמוי של משטרת ישראל. במהלך שנת 2013 הרכיב נאשם 3 מתג שהוא כלי פריצה המתחבר לקטנוע ומיועד לעקיפת מערכת ההתנעה של אופנועים וקטנועים, כך שניתן להתניע קטנוע ללא צורך במפתח. הנאשם 3 מסר את המתג לנאשם 1. במהלך שנת 2013 גנב נאשם 1 בצוותא עם נאשם 3 שני קטנועים תוך שימוש במתג, העביר את הקטנועים לחצר ביתו של נאשם 3 בתל-אביב, ובמהלך התקופה עסקו הנאשמים 1 ו-3, לעיתים בצוותא יחד עם נאשמים 2 ו-4, בפירוק הקטנועים הגנובים, בזיופם ובשינוי זהותם. הנאשמים הרכיבו על גבי השִלדה של קטנוע חוקי את חלקיו של אחד הקטנועים הגנובים, מחקו את מספר השלדה הייחודי שהוטבע על הקטנוע הגנוב והרכיבו על גביו מספר שלדה אותו ניסרו מקטנוע חוקי, הסירו את מספר המנוע המחובר לקטנוע הגנוב והרכיבו במקומו מספר מנוע ששייך לקטנוע חוקי, ובגין זאת יוחסו לנאשם עבירות של החזקת כלי פריצה – לפי סעיף 413ז' לחוק העונשין, התשל"ז – 1977, גניבת רכב – עבירה לפי סעיף 413ב(א) לחוק העונשין (שתי עבירות), שינוי זהות של רכב או של חלק רכב – עבירה לפי סעיף 413ט לחוק העונשין (שתי עבירות) ומסחר ברכב או בחלקים גנובים – עבירה לפי סעיף 413יא לחוק העונשין (שתי עבירות) (פרט אישום ראשון).

בשנת 2013 לא היה ברשות הנאשם רישיון נהיגה. ביום 27.07.13 בערב גנב הנאשם 1 תוך שימוש במתג קטנוע שחנה בתל-אביב, הסיע את הקטנוע מהמקום ללא רשות הבעלים והחנה את הקטנוע הגנוב בחצר ביתו של נאשם 3. ביום 29.07.13 פירקו הנאשמים 1, 2 ו-3 קטנוע השייך לנאשם 1 וכן פירקו את הקטנוע הגנוב וזייפו את מספר השלדה של הקטנוע הגנוב. בגין זאת יוחסו לנאשם עבירות של החזקת כלי פריצה, גניבת רכב, שינוי זהות של רכב, מסחר ברכב גנוב, נהיגה ללא רישיון נהיגה – עבירה לפי סעיף 10(א) לפקודת התעבורה [נוסח חדש] התשכ"א – 1961, נהיגה ללא פוליסת ביטוח – עבירה לפי סעיף 2(א) לפקודת ביטוח רכב מנועי [נוסח חדש] התש"ל – 1970, ושימוש ברכב ללא רשות – עבירה לפי סעיף 413ג לחוק העונשין (פרט אישום שני).

ביום 07.08.13 הציע הנאשם לסוכן כי ימכור לו קטנוע גנוב תמורת 1,000 ₪. ביום 08.08.13 לאחר חצות, גנב הנאשם באמצעות המתג קטנוע שחנה בתל-אביב, התקשר לסוכן ודיווח לו כי ברשותו קטנוע גנוב והשניים קבעו להיפגש בחניון בתל-אביב כדי לבצע את העסקה. הנאשם נהג בקטנוע הגנוב לעבר החניון, פגש בסוכן ומכר לו את הקטנוע תמורת 1,000 ₪ במזומן. הנאשם הורה לסוכן שידאג להשיב לו את המתג לאחר מכן. בגין זאת יוחסו לנאשם עבירות של החזקת כלי פריצה, גניבת רכב, מסחר ברכב גנוב, נהיגה ללא רישיון, נהיגה ללא ביטוח ושימוש ברכב ללא רשות (פרט אישום שלישי).

ביום 14.08.13 ציין הנאשם בפני הסוכן כי בכוונתו לגנוב קטנוע והציע לו לרכוש אותו ממנו תמורת 1,000 ₪. ביום 15.08.13 בשעה 03:25 גנב הנאשם באמצעות המתג קטנוע שחנה בתל-אביב, נפגש עם הסוכן ומכר לו את הקטנוע תמורת 1,000 ₪. בגין זאת יוחסו לנאשם עבירות של החזקת כלי פריצה, גניבת רכב, מסחר ברכב גנוב, נהיגה ללא רישיון, נהיגה ללא ביטוח ושימוש ברכב ללא רשות (פרט אישום רביעי).

ביום 20.08.13 נהג נאשם 4 ברכב כשנאשם 1 יושב לצִדו והבחינו בקטנוע ברחוב בתל-אביב. הנאשם 1 גנב, לבקשת נאשם 4, את הקטנוע תוך שימוש במתג, והשניים נמלטו מהמקום כאשר הנאשם נוהג על הקטנוע הגנוב ונאשם 4 נוהג ברכב. השניים הגיעו לחצר, שם החנו את הקטנוע הגנוב, וביום 21.08.13 פירקו הנאשמים 1, 3 ו-4 את הקטנוע הגנוב והרכיבו את חלקיו על שלדת קטנוע שבבעלות הנאשם 4. בגין זאת יוחסו לנאשם עבירות של החזקת כלי פריצה, גניבת רכב, מסחר ברכב גנוב, נהיגה ללא רישיון, נהיגה ללא ביטוח ושימוש ברכב ללא רשות (פרט אישום חמישי).

ביום 24.08.13 גנבו נאשמים 1 ו-2, תוך כדי שימוש במתג, קטנוע שחנה ברמת-גן. הנאשם 1 התקשר לסוכן ודיווח לו על הימצאות הקטנוע ברשותו. הנאשם 2 נהג בקטנוע לעבר החניון, שם המתין הסוכן, ונאשם 1 רכב על קטנוע אחר. בסמוך לחצות פגשו הנאשמים את הסוכן ומכרו לו את הקטנוע הגנוב תמורת 1,000 ₪. בגין זאת יוחסו לנאשם עבירות של קשירת קשר לביצוע פשע – לפי סעיף 499(א)(1) לחוק העונשין, התשל"ז – 1977, החזקת כלי פריצה, גניבת רכב, מסחר ברכב גנוב, נהיגה ללא רישיון, נהיגה ללא ביטוח ושימוש ברכב ללא רשות (פרט אישום שישי).

ביום 01.09.13 נפגש הסוכן עם נאשמים 1 ו-2 בתחנת דלק, שם עבד נאשם 1, והחזיר לנאשם 2 את המתג שבאמצעותו נגנב הקטנוע כמצוין בפרט האישום השישי. נאשם 2 ציין בפני הסוכן, כי הוא ונאשם 1 מתכוונים לגנוב בהמשך הערב קטנוע והציע לו לרכוש אותו. ביום 02.09.13 בחצות, גנבו נאשמים 1 ו-2, תוך שימוש במתג, קטנוע שחנה בתל-אביב. נאשם 1 סיכם עם הסוכן כי יפגוש אותו בחניון, נאשם 2 נהג בקטנוע הגנוב כשנאשם 1 רוכב על קטנוע אחר. השניים פגשו בסוכן ומכרו לו את הקטנוע תמורת 1,000 ₪. בגין זאת יוחסו לנאשם עבירות של קשירת קשר לביצוע פשע – לפי סעיף 499(א)(1) לחוק העונשין, החזקת כלי פריצה, גניבת רכב, מסחר ברכב גנוב, נהיגה ללא רישיון, נהיגה ללא ביטוח ושימוש ברכב ללא רשות (פרט אישום שביעי).

בתאריך 25.06.13 התקשר הנאשם לסוכן והזמינו לביתו בתל-אביב כדי לבצע עסקה של מכירת סם מסוכן מסוג מריחואנה. הסוכן הגיע לכניסה לביתו של הנאשם ופגש בנאשם ובאחרים, הנאשם מסר לסוכן 1.8 גרם סם מריחואנה שקיבל מאדם אחר, והסוכן מסר לו סכום של 200 ₪ במזומן. כמו כן, מסר הנאשם לאלמוני מריחואנה תמורת 100 ₪. בגין זאת יוחסו לנאשם עבירות של החזקת סם מסוכן שלא לצריכה עצמית – לפי סעיף 7(א)+(ג) רישא לפקודת הסמים המסוכנים [נוסח חדש] התשל"ג – 1973, תיווך בסחר בסם מסוכן – עבירה לפי סעיף 14 לפקודת הסמים המסוכנים, ועסקה אחרת בסם – עבירה לפי סעיף 13 לפקודת הסמים המסוכנים (פרט אישום שמיני).

ביום 01.07.13 ביקר הנאשם את הסוכן בביתו, הסוכן שאל אם יש אפשרות לבצע עסקת סם בחשיש, הנאשם 1 התקשר לנאשם 2, השניים שוחחו בקשר לביצוע העסקה. נאשם 1 פנה לסוכן והציע לו לרכוש ממנו חשיש תמורת 650 ₪. נאשם 1 נסע עם הסוכן לכתובתו של נאשם 2, השלושה נפגשו, למקום הגיע אלמוני על קטנוע, נאשם 2 ניגש לאלמוני וקיבל ממנו סם מסוג חשיש במשקל 9.37 גרם נטו אותו מסר לסוכן, והסוכן מסר לנאשם 2 650 ₪. בגין זאת יוחסה לנאשם עבירה של תיווך בסחר בסם מסוכן – עבירה לפי סעיף 14 לפקודת הסמים המסוכנים (פרט אישום תשיעי).

בתאריך 28.07.13 שוחחו הסוכן והנאשם בנוגע לאפשרות לבצע עסקת סם מסוג חשיש. הסוכן אמר כי הוא מעוניין לרכוש סם בשווי של 600 ₪, נאשם 2 התערב בשיחה ואמר שיש רק ב-650 ₪ והסוכן הסכים. נאשם 2 התקשר לסוכן ושאל אותו אם יש לו כסף, וכשהשיב הסוכן בחיוב הורה לו נאשם 2 להגיע לביתו בתל-אביב. הסוכן הגיע ונאשם 2 מסר לו 8.55 גרם נטו חשיש תמורת 650 ₪. בגין זאת יוחסה לנאשם 1 עבירה של תיווך בסחר בסם מסוכן – עבירה לפי סעיף 14 לפקודת הסמים המסוכנים (פרט אישום עשירי).

ביום 15.08.13 התקשר הנאשם לסוכן לביצוע עסקה בין אדם בשם חיים לבין הסוכן. הסוכן הגיע לכתובתו של חיים, שכיוון אותו לבניין מגורים של שניים אחרים, ושלושת אלה מכרו לסוכן, בתיווכו של הנאשם, 20.09 גרם נטו של סם מסוג חשיש תמורת 1,000 ₪ במזומן. בגין זאת יוחסה לנאשם עבירה של תיווך בסחר בסם מסוכן – עבירה לפי סעיף 14 לפקודת הסמים המסוכנים (פרט אישום 11).
הנאשם 2 הורשע בעבירות של תקיפה סתם, על פי סעיף 379 לחוק העונשין, התשל"ז – 1977, והפרעה לשוטר במילוי תפקידו, לפי סעיף 275 לחוק העונשין. הנאשם הורשע בעבירות של החזקת סם שלא לצריכה עצמית, לפי סעיפים 7(א)+7(ג) רישא לפקודת הסמים המסוכנים (נוסח חדש), תשל"ג – 1973.

על פי עובדות כתב האישום ביום 11.15.2018, הגיעו הנאשמים לחווה פרטית באזור סכר בית זית, וניסו לעבור דרך החווה כדי להגיע לסכר. ד"כ ו – א"כ שהיו במקום, הסבירו לנאשמים כי אין מעבר דרך החווה לסכר וביקשו מהם שלא לעבור דרך החווה. הנאשמים החלו לקלל את השניים באומרם "יאללה יאללה לך תזדיין אתה והתביעה הפלילית שלך, מזדיין בתחת, יקוקסינל שרמוטה נזדיין בתחת, מקבל מכות בבית ספר בוא אתן לך אחד תזדיין משקפופר מניאק. . . את זה לא צילמת ימגעיל ימלשין מסריח. .. בשלב מסוים, הנאשמים דחפו את א"כ ו – ד"כ ונאשם 1 סטר לד"כ בפניו. כתוצאה מכך משקפיו של ד"כ עפו מפניו, נפלו על הקרקע ונשרטו. כאשר הגיעו שוטרים למקום, ולאחר חיפוש בשטח, איתרו את הנאשמים מסתתרים במערה במקום. השוטרים הודיעו לנאשמים כי הם מעוכבים לתחנה ותפסו מהם את הפלאפונים שלהם. בשלב זה, נאשם 1 תפס את הפלאפונים מידו של השוטר ומשך אותם בכוח. בתגובה השוטר הודיע לו כי הוא עצור והוביל אותו לכיוון הניידת. נאשם 2 החל לברוח מהמקום ונתפס בהמשך באזור.

על פי עובדות כתב האישום המתוקן, ביום 29.4.2018 החזיק הנאשם בביתו 0.49 גרם חשיש וכ – 95.05 גרם קנאבוס מוחבאים במקומות שונים בביתו כמפורט בכתב האישום.
הנאשם הורשע על פי הודאתו במיוחס לו בכתב האישום המתוקן בעבירה של גידול סמים. הצדדים הגיעו להסדר טיעון.

בתאריך 23.6.18 סמוך לנבטים על כביש 25 גידל הנאשם סם מסוכן מסוג קנביס סמוך לביתו. מדובר ב-236 שתילי קנביס במשקל 250 גרם.
ביום 1.12.22 הורשע הנאשם במסגרת ההסדר טיעון בכתב אישום מתוקן, בעבירה של גידול סמים מסוכנים לפי סעיף 6 לפקודת הסמים המסוכנים, תשל"ג-1973.

בהתאם לעובדות כתב האישום ביום 21.1.20 גידל הנאשם 3 שתילים של סם מסוכן מסוג קנבוס במשקל 4.6 גרם בביתו.
הנאשם הורשע על פי הודאתו, במסגרת הסדר טיעון, בכתב אישום המייחס לו עבירה של החזקה/ שימוש בסמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים (נוסח חדש) תשל"ג – 1973.  
בכתב האישום נטען, כי ביום 14.9.2020 בשעה 21:28 או בסמוך לכך, בכניסה ליישוב גבע בנימין, נהג הנאשם ברכבו מסוג רנו ל"ז 91-560-26 (להלן: "הרכב"), ובאותן הנסיבות, החזיק בתוך תיק שחור שהונח על מושב הנוסע ליד הנהג ברכב 27 שקיות עם סם מסוכן מסוג קנבוס במשקל כולל של 322.08 גרם וכן כסף מזומן בסך 1,635 ש"ח.  
בהמשך למתואר לעיל, החזיק הנאשם בשידה שליד מיטתו בביתה של זוגתו הגב' אילנה נחום שברחוב אבנר גרשון 1 בירושלים, 3 שקיות עם סם מסוכן מסוג קנבוס במשקל 5.9617 גרם נטו, משקל דיגיטלי, רשימת כתובות וסכומי כסף בצדן וכן כסף מזומן בסך 4,250 ש"ח.
הנאשם הורשע לפי הודאתו בעובדותיו של כתב אישום מתוקן ב-21 אישומים של סחר בסמים ובאישום נוסף של החזקת סם שלא לצריכה עצמית. מכתב האישום שבעובדותיו הודה, עולה כי הנאשם וחברו עמית כרמי ניהלו רשת להפצת חשיש ומריחואנה.

הנאשם קיבל הזמנות מלקוחות והכין את הסמים וכרמי היה מוסר את הסמים ללקוחות ומעביר את התשלום לנאשם. כתב האישום מציין קיומן של יותר מארבעים עסקאות שבהן מכרו הנאשם וכרמי סמים (המספר המדויק גדול יותר ואינו ידוע). רק לגבי חלק מן העסקאות מפרט כתב האישום את הכמויות שבהן מדובר ואת הסכומים ששולמו. במקרים שלגביהם צוינו הפרטים, כמויות המריחואנה שנמכרו נעו בין 4 גרם ל-14 גרם (ברוב המקרים הכמות הייתה בין 4 ל-8 גרם). כמות החשיש שנמכרה הייתה של אצבע או שתיים בכל פעם שנמכר. כל גרם מריחואנה נמכר בכ-100 ₪. למעט עסקה אחת, כל העסקאות שמועדיהן פורטו בכתב האישום בוצעו במשך חודש וחצי שבין 15.1.2015 ל-27.2.2015. עסקה נוספת בוצעה חודש קודם לכן. מועדיהן המדויקים של רוב העסקאות אינם ידועים. לטובת הנאשם יש להניח כי מועדיהן לא חרגו במידה משמעותית ממסגרת הזמן של העסקאות שמועדיהן ידועים. אף התובע בטיעוניו לעונש תיאר את המסכת העבריינית ככזו שהתרחשה בין דצמבר 2014 לפברואר 2015 (כלומר, במשך 3 חודשים). בעת מעצרו ב-27.2.2015 החזיק הנאשם בכ-300 גרם חשיש ובכ-400 גרם מריחואנה.  
במעשיו פגע הנאשם במאמצי המדינה למנוע את הפצת הקנביס, שהוא צמח שבו חומרים פעילים פסיכואקטיביים המשפיעים על התודעה ועל הכישורים הקוגניטיביים והמוטוריים. חומר זה מוגדר כיום בפקודת הסמים המסוכנים כסם אסור בהחזקה ובשימוש ללא היתר, קל וחומר שאסור לסחור בו.
הנאשם הורשע בהתאם להודאתו בעובדות כתב האישום המתוקן בעבירות כדלקמן: החזקת סמים שלא לצריכה עצמית – לפי סעיף 7(א) יחד עם 7(ג) רישא לפקודת הסמים המסוכנים [נוסח חדש] תשל"ג – 1973 (להלן: "פקודת הסמים"). הפרעת שוטר במילוי תפקידו – לפי סעיף 275 לחוק העונשין, התשל"ז – 1977 (להלן: "החוק"). החזקת כלים להכנת סם שלא לצריכה עצמית – לפי סעיף 10 רישא לפקודת הסמים. החזקת סמים לצריכה עצמית – לפי סעיף 7(א) יחד עם 7(ג) סיפא לפקודת הסמים. הפרעת שוטר במילוי תפקידו – לפי סעיף 275 לחוק. הצדדים הגיעו להסדר דיוני, לפיו הנאשם הודה והורשע בכתב האישום המתוקן.

על-פי המתואר בעובדות האישום השני, בתאריך 30.1.15 נערך חיפוש בביתו של הנאשם. משהודיעו השוטרים לנאשם כי הם עומדים לערוך חיפוש בבית החל הנאשם לצעוק "אני לא גר כאן, זה לא הבית שלי" תוך שהוא נשכב על הקרקע ומסרב להתלוות לשוטרים. בנסיבות המתוארות החזיק הנאשם במקומות שונים בבית סם מסוכן מסוג קנאבוס מחולק בשקיות קטנות במשקל כולל של 24.32 גרם. כן החזיק הנאשם בשקיות המשמשות לאריזת סם ובמשקל אלקטרוני. על פי המתואר באישום השלישי, ביום 26.1.15 רכב הנאשם על אופניים בעיר רמלה, משהבחין בשוטר שהורה לו לעמוד בצד, השליך סם מסוכן מסוג חשיש במשקל 2.01 גרם נטו.
הנאשם הורשע בהתאם להודאתו בעובדות כתב האישום בעבירות כדלקמן: כניסה לישראל שלא כחוק, לפי סעיף 12(1) לחוק הכניסה לישראל, תשי"ב – 1952. החזקת סם שלא לצריכה עצמית, לפי סעיף 7(א) יחד עם 7(ג) רישא לפקודת הסמים המסוכנים [נוסח חדש] תשל"ג – 1973. הפרעה לשוטר במילוי תפקידו, לפי סעיף 275 לחוק העונשין, התשל"ז – 1977.

על-פי המתואר בעובדות כתב האישום, ביום 4.11.14 שהה הנאשם בתוך תחומי מדינת ישראל שעה שהינו תושב האזור ואין בידיו אישורי שהייה או תעסוקה כדין. בנסיבות אלו פנה אליו השוטר יניב שהבחין בו והורה לו לעצור. השוטר נגע בכיס מכנסיו של הנאשם כדי לבחון תכולתו, ואז אחז הנאשם בידו של השוטר יניב. מייד הגיע למקום השוטר בנימין, כדי לסייע לשוטר יניב, ואחז בידו של הנאשם בעוד הנאשם ניער את ידיו ורגליו. בהמשך ניסה הנאשם להכניס את ידו לכיס מכנסיו והשוטר בנימין הוציא אקדחו מנרתיקו ואז חדל הנאשם להתנגד. בנסיבות אלו החזיק הנאשם בכיס מכנסיו 10 יחידות סם מסוג הרואין במשקל 8.136 גרם נטו וכן ב-3 יחידות סם מסוג קוקאין במשקל 0.4484 גרם נטו. הצדדים הגיעו להסדר דיוני, לפיו הנאשם הודה והורשע בכתב האישום.
הנאשם הורשע על יסוד הודאתו בעובדות כתב-אישום מתוקן, במסגרת הסדר טיעון, בביצוע עבירות של החזקה בסם לשימוש עצמי בלבד וגידול סמים.

לפי עובדות כתב האישום המתוקן ביום 12.6.13 החזיק הנאשם בביתו בהוד השרון ארבעה שתילי קנבוס וכן בשידה בחדרו קנבוס במשקל 0.55 גרם – הכל לשימושו העצמי.
ביום 18.9.17, במסגרת הסדר טיעון 'תלוי תסקיר', הודה הנאשם בכתב אישום מתוקן והורשע בעבירות לפי פקודת הסמים המסוכנים: גידול סם מסוכן לפי סעיף 6 לפקודה, והחזקת סם מסוכן לצריכה עצמית לפי סעיף 7(א) בצירוף סעיף 7(ג) סיפא לפקודה.  
הצדדים הסכימו על הפנייתו של הנאשם לשירות המבחן, כאשר "במידה והתסקיר ילמד על ניקיון מסמים, נורמטיביות ושיתוף פעולה" תגביל התביעה טיעונה לעונש לשלושה חודשי מאסר בעבודות שירות (אם יימצא הנאשם מתאים לכך), מאסר מותנה, קנס ופסילת רישיון. בכל מקרה, תוכל ההגנה לטעון לעונש כרצונה.

ביום 27.10.16 נמצא בדירת מגוריו של הנאשם שתיל אחד של קנבוס, אותו גידל הנאשם באדנית, ושהגיע למשקל של 1,051.64 גרם נטו.  
עוד נתפסו בדירה כמויות קנבוס שונות, במשקל כולל של כשישים גרם נטו, שהנאשם החזיק לצריכה עצמית.
הנאשם הורשע, בהתאם להודאתו בעובדות כתב אישום מתוקן ובמסגרת הסדר טיעון, בעבירות של החזקת סמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים (נוסח חדש), התשל"ג- 1973; נהיגת רכב תחת השפעת אלכוהול, לפי סעיף 26(2) לתקנות התעבורה, התשכ"א- 1961; ונהיגה פוחזת של רכב, לפי סעיף 338(א)(1) לחוק העונשין, התשל"ז- 1977.

בהתאם לעובדות בהן הודה, ביום 21.12.12, בשעה 6:00 לערך, הבחינו שוטרים בנאשם כשהוא רוכב בצורה מסוכנת על קטנועו, והחל במרדף אחריו, אז נמלט הנאשם, שהיה תחת השפעת סמים באותה עת, מהמקום תוך נוסע על מעבר חצייה בזמן וגורם לעובר אורח שעבר בו לנוס, נסע על מדרכה, עבר צומת ברמזור אדום ונסע נגד כיוון התנועה, עד אשר נפל כשניסה לעלות שוב על מדרכה.  
באותן נסיבות, ניסה הנאשם להכשיל שוטר ולבלוע סם מסוג חשיש במשקל של 3.48 גר' נטו שהחזיק, וכן החזיק בקטנוע ועל גופו סם נוסף מסוג חשיש במשקל כולל של 68.33 גרם נטו.  
במסגרת הסדר הטיעון, הוסכם על הפנייתו של הנאשם לשירות המבחן לקבלת תסקיר ולממונה על עבודות שירות לבחינת כשירותו, כאשר הצדדים הודיעו כי "עמדת המאשימה למאסר, בעניין עבודות השירות יישקל בהתאם לתסקיר.
הנאשם, יליד שנת 1996, הורשע על פי הודאתו ב-3 עבירות של סחר בסמים, לפי סעיפים 13 + 19א לפקודת הסמים המסוכנים (נוסח חדש) התשל"ג–1973. הודאת הנאשם ניתנה במסגרת הסדר טיעון שהוצג בפני בדיון מיום 8.2.2017, לפיו תוקן כתב האישום והנאשם נשלח לשירות המבחן להכנת תסקיר. ההסדר לא כלל הסכמה על עניין העונש.

מכתב האישום המתוקן עולה, כי ביום 7.12.2015, בשעה 22:00 לערך, ברחוב ברש מנחם בירושלים, מכר הנאשם לשוטר ששימש סוכן משטרתי, סם מסוכן מסוג קנבוס, במשקל של 8.42 גרם נטו, וזאת ללא היתר מהמנהל או מי מטעמו. בנסיבות אלו, ביום 19.11.2015 ביקש הנאשם להיפגש עם השוטר לאחר שיום לפני כן לא צלחה עסקת סמים בין השניים. כאשר נפגשו ברחוב ברש, הנאשם הסביר לשוטר כי העסקה לא יצאה לפועל לאחר שאדם אחר נתפס. הנאשם התנצל על כך והציע לשוטר לקנות סם מסוג גראס, אך השוטר סרב והשניים קבעו לדבר שבוע לאחר מכן. ביום 3.12.2015 התקשר השוטר לנאשם ושאל האם יוכל למכור לו 15-20 גרם "ירוק". הנאשם השיב בחיוב והשניים סיכמו כי המחיר יהיה 100 ₪ לגרם. ביום ביצוע העסקה, לאחר מספר שיחות ותיאומים הודיע הנאשם לשוטר כי הוא יכול להגיע אליו בשעה 21:00. השוטר הגיע למקום ופגש בנאשם שמסר לו את הסם. לאחר וויכוח בין השניים על משקלו של הסם אמר הנאשם לשוטר כי יפצה אותו ביום למחרת בגרם וחצי של קנבוס. בתמורה לסם הוציא השוטר מכיסו 1500 ₪ ומסרם לנאשם. הנאשם נטל 500 ₪ וביקש מהשוטר להעביר את היתרה לבעל הסחורה הנמצא בשכונת גילה. השוטר נסע לשכונת גילה שם פגש את בעל הסחורה ומסר לו את יתרת הסכום. לאחר מכן בשעות הלילה, לאחר שהתברר לשוטר כי מדובר בכמות קטנה יותר של סם ממה שסוכם, התקשר השוטר לנאשם והביע את כעסו. הנאשם התנצל ואמר כי יפצה אותו בכך שימכור לו 9 גרם קנבוס במחיר של 500 ₪ והשניים סיכמו לדבר על כך בהמשך.

ביום 30.12.2015 בשעה 13:15 לערך, ברחוב ברש מנחם בירושלים, מכר הנאשם לשוטר ששימש סוכן משטרתי, סם מסוכן מסוג חשיש, במשקל של 10.03 גרם נטו, וזאת ללא היתר מהמנהל או מי מטעמו. בנסיבות אלו, כשבועיים לפני מועד ביצוע העסקה, חודש הקשר בין הנאשם לשוטר לאחר מפגש אקראי בין השניים. הנאשם ביקש מהשוטר לנהוג יותר בזהירות. עוד ביקש הנאשם מהשוטר, להוריד למכשיר הטלפון שלו אפליקציית "ווייבר" בכדי שיוכלו בעזרתה להתקשר בענייני סמים. השוטר הוריד את האפליקציה למכשיר הנייד שברשותו. במועד ביצוע העסקה, התקשר הנאשם לשוטר דרך אפליקציית "ווייבר" ושאל את הסוכן האם הוא רוצה להיפגש עמו בביתו בהר חומה והשניים קבעו להיפגש במקום. כאשר השוטר הגיע למקום, השיב לשאלת הנאשם כי הוא מעוניין לקנות רבע "סוליית" חשיש והידרו בסכום כולל של 2100 ₪. הנאשם מסר כי את החשיש הוא יכול להביא מחבר בהר חומה ולעניין ההידרו מסר כי הוא צריך לקבל 30 גרם בעוד שעה. השוטר סרב להמתין וביקש מהנאשם למכור לו את החשיש שיש ברשותו. הנאשם עלה לביתו ולאחר מספר דקות חזר והוציא מכיס מעילו את הסם ומסרו לשוטר תוך שהוא מציין כי היה ברשותו סם במשקל 12 גרם והוא "שבר לו קטנה" כך שכעת משקל הסם עומד על 11 גרם. לאחר דין ודברים בין השניים קיבל הנאשם מהשוטר סך של 800 ₪ עבור הסם.

ביום 1.4.2016 בשעה 17:45 לערך, ברחוב מנחם ברש בירושלים, מכר הנאשם לשוטר ששימש סוכן משטרתי, סם מסוכן מסוג חשיש, במשקל של 11.17 גרם נטו, וכן סם מסוכן מסוג קנבוס במשקל של 4.13 גרם נטו, וזאת ללא היתר מהמנהל או מי מטעמו. ביום ביצוע העסקה, לאחר מספר שיחות ותיאומים בין השניים, הודיע הנאשם לשוטר כי הוא יכול להגיע אליו תוך שהוא מציין כי ברשותו סם באיכות פחותה במחיר של 70 ₪ לגרם וכי הוא יכול להמתין עוד שעה עד שיהיה ברשותו סם באיכות טובה יותר. השוטר ביקש להיפגש עם הנאשם ולבחון את הסם. בעקבות השיחה הגיע השוטר למקום ופגש את הנאשם. הנאשם מסר לשוטר את הסם אך זה סירב להשלים את העסקה לאחר שלא היה שבע רצון מאיכות הסם. הנאשם ניסה בכל דרך לשכנע את השוטר כי איכות הסם מעולה ואף ציין בפניו כי צרך בעצמו את הסם והוא היה מעולה לדבריו. הנאשם הציע לשוטר לנסוע לחברו על מנת לקבל מידיו סם באיכות טובה, אך השוטר סירב והשניים נפרדו. לאחר מכן ולאחר שהשוטר דיווח לממונים עליו על השתלשלות האירועים, יצר השוטר קשר עם הנאשם ולאחריו נפגשו השניים. במהלך פגישתם מסר הנאשם לשוטר שקית קטנה ובה חתיכת סם ולאחר וויכוח סוכם על מחיר של 800 ₪ תמורת הסם והשוטר מסר את הסכום לנאשם.
ביום 30.5.2022 הורשע נאשם 1 בהתאם להודאתו, ובמסגרת הסדר טעון, בעובדות כתב אישום מתוקן בעבירות של התפרצות למגורים לבצע עבירה, לפי סעיף 406(ב) לחוק העונשין, תשל"ז-1977, גניבה לפי סעיף 384 לחוק העונשין, היזק לרכוש במזיד, לפי סעיף 452 לחוק העונשין והסגת גבול בצוותא, לפי סעיף 447(א)(1) לחוק העונשין.
ביום 16.5.2022 הורשע נאשם 2 בהתאם להודאתו, ובמסגרת הסדר טעון, בעובדות כתב אישום מתוקן בעבירות של הסגת גבול בצוותא, לפי סעיף 447(א)(1) לחוק העונשין והפרת הוראה חוקית, לפי סעיף 287(א) לחוק העונשין.

על פי עובדות כתב האישום המתוקן, בתאריך 19.3.2020, במסגרת מ"ת 58798-01-20, הורה כב' השופט י. צימרמן, על שחרורו של נאשם 2 בתנאי מעצר בית מלא במחנה הפליטים שועאפט, בבית אמו ובפיקוחן של אמו ושתיים נוספות. (להלן: "ההוראה החוקית")

באישום מס' 1 תואר, כי בין התאריכים 4.11.2021 בשעה 14:30 לערך לבין 7.11.2021 בשעה 10:00 לערך, התפרץ נאשם 1 לחדר מס' 157 של לירון גבריאל שבמעונות הסטודנטים של האוניברסיטה העברית בגבעה הצרפתית בירושלים (המכונים גם "מעונות רזיק") כך ששבר את משקוף הדלת, דחף בכוח את הדלת שהייתה נעולה, שבר את מנעול הדלת ונכנס לחדר וזאת במטרה לגנוב. נאשם 1 גנב מהחדר שני מחשבים של חברת ASOS ו- DELL, בהם מרוכז חומר לימודי השייך לבעליו שהינו סטודנט.

באישום מס' 2 תואר, כי ביום 13.11.2021 ו בסמוך לכך, נכנסו הנאשמים לחדר מספר 154 של מינגאן צ'ן- אזרח סיני שהתגורר במעונות הסטודנטים של האוניברסיטה העברית בגבעה הצרפתית (הקרויים גם "מעונות רזיק") בדרך שאינה ידועה במדויק למאשימה. הנאשמים פתחו את מזוודות המתלונן ואת התיקים וכן את דלת הארון ואת תכולתם שפכו לרצפה.
הנאשם הורשע  על פי הודאתו בכתב אישום מתוקן המייחס לו עבירה של גידול יצור הכנת סמים מסוכנים שהינן עבירות בניגוד לסעיף 6 לפדודת הסמים המסוכנים, (נוסח חדש) תשל"ג-1973.

על פי עובדות כתב האישום המתוקן ביום 18.8.14, הגיע צוות מד"א לבית הנאשם בעקבות דיווח על מציאת גופה. בהמשך הגיעה משטרה. נטען כי הנאשם גידל, בגינה הצמודה לביתו, 2 שתילי סם מסוכן מסוג קנבוס שמשקלם 100 גר' נטו ו- 50 גר' נטו  והחזיק כלים המשמשים להכנת סם: 9 בקבוקים ובהם מוצרי דשן שונים, 2 בקבוקונים קטנים, 4 בקבוקונים בינוניים, 2 מדי טמפרטורה, פנסים ובתי מנורה עם פלטות פח. כל זאת ללא היתר כדין.
הנאשם, דמיטרי קוקושרוב (להלן: קוקושרוב, או הנאשם) הורשע על פי הודאתו במסגרת הסדר טיעון, בעובדות כתב אישום מתוקן במסגרתו יוחסו לו עבירות של תקיפה הגורמת חבלה של ממש לבן-זוג, לפי סעיף 382(ג) לחוק העונשין; איומים, לפי סעיף 192 לחוק העונשין (2 עבירות); הפרת צו בית משפט שנועד להגן על אדם, לפי סעיף 287(ב) לחוק העונשין (2 עבירות); שיבוש מהלכי משפט, לפי סעיף 244 לחוק העונשין; היזק לרכוש במזיד, לפי סעיף 452 לחוק העונשין; תקיפה סתם של בן-זוג, לפי סעיף 382(ב) לחוק העונשין; ניסיון תקיפה סתם של בן-זוג, לפי אותו סעיף יחד עם סעיף 25 לחוק העונשין; החזקת סמים לא לצריכה עצמית, לפי סעיף 7(א)+7(ג) רישא לפקודת הסמים המסוכנים.
הנאשם הורשע לאחר ניהול הוכחות בעבירות של החזקת נשק, עבירה לפי סעיף 144(א) רישא לחוק העונשין, התשל"ז- 1977 והחזקת סם מסוכן מסוג חשיש לצריכה עצמית בבית ספר בו עבד ועל גופו, עבירה לפי סעיף 7(א) ו-7(ג) סיפא לפקודת הסמים המסוכנים (נוסח חדש), תשל"ג- 1973.

בהכרעת הדין נקבע כי עובר ליום 12.5.14, החזיק הנאשם מטען חבלה אלחוטי מאולתר שבכוחו להמית אדם, במחסן הסמוך למשרדו, הנמצא מתחת ליציע של אולם ספורט, אשר שימש בין היתר את ילדי חטיבת בית ספר "ברנר" ובית ספר "שובו בנות" הסמוכים לו, וכן ילדים רבים המשתתפים בחוגי ספורט מטעם עריית פתח תקווה. המטען כלל מערכת הפעלה מרחוק על ידי מקלט ומשדר אלחוטי.  
באותו מועד ובסמוך למטען, החזיק הנאשם שקית ובה סם מסוג קנבוס במשקל של 7.59 גרם נטו וכן החזיק במכנסיו, בעת מעצרו ביום 13.5.14, סם מסוג קנבוס במשקל של 0.39 נטו.
הנאשמים הורשעו בהתאם להודאתם בכתב אישום מתוקן בביצוע עבירה של קשירת קשר לפשע לפי סעיף 499(א)(1) לחוק העונשין, תשל"ז-1977, בגין החלק הכללי לכתב האישום, וריבוי עבירות של סחר בסם מסוכן לפי סעיפים 13 + 19(א) לפקודת הסמים המסוכנים [נוסח חדש], תשל"ג-1973 + סעיף 29(א) לחוק העונשין.

בחלק הכללי לכתב האישום מתוארת התארגנות של הנאשמים ואחרים, תחת ניהולו של אחד בשם חגי דאבוש (להלן: דאבוש), אשר מטרתה לבצע הפצה ומכירה של סם מסוכן מסוג קנאבוס לרוכשים שונים ברחבי הארץ (להלן: הרשת). לצורך הפצת הסמים פתחו חברי הרשת חשבונות משתמש ביישומון "טלגראס", שהוא פלטפורמה אנונימית לסחר בסמים המבוססת על יישומון "טלגרם" (להלן: היישומון). הנאשמים שימשו שליחי הרשת. לאחר שסוכמו פרטי העסקאות היו חברי הרשת מעדכנים את אחד מהנאשמים אודות פרטי העסקה שתואמה וכן את הכתובת אליה עליהם להגיע כדי לבצע את המשלוח. בהמשך היו הנאשמים מגיעים למקום ביצוע העסקה, מוסרים את הסם לקונים ומקבלים מהם את התשלום.

באישומים 8-1 (8 אישומים) מתוארות עסקאות בהן שימש הנאשם 1 כשליח אשר מכר לקונים סם מסוג קנאבוס במשקל שנע בין 5 גרם לבין 20 גרם כנגד תמורה כספית שנעה בין 400 ₪ לבין 1,300 ₪, כשבאישום מס' 8 מדובר על שתי מכירות בכמויות לא ידועות.  
באישומים 13-12, 15, 18-17, 22-21, 24, 27-26 (10 אישומים) מתוארות עסקאות בהן שימש הנאשם 2 כשליח אשר מכר לקונים סם מסוג קנאבוס במשקל שנע בין 5 גרם לבין 25 גרם כנגד תמורה כספית שנעה בין 400 ₪ לבין 1,550 ₪, כשבאישום מס' 27 מדובר על מספר מכירות בכמויות לא ידועות.
הנאשם הודה והורשע במסגרת הסדר טיעון בכתב אישום מתוקן בארבעה אישומים. האישום הראשון בעבירה של סיוע לסחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 31 לחוק העונשין, האישום השני בעבירה של סחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 29 לחוק העונשין, האישום השלישי בעבירה של סיוע לסחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 31 לחוק העונשין,  ובאישום הרביעי בעבירה של החזקת סם מסוכן  שלא לצריכה עצמית – עבירה לפי סעיף 7(א) ו-(ג) רישא לפקודת הסמים. במסגרת הסדר הטעון סוכם על טווח ענישה שבין 4 ל-6.5 שנות מאסר בפועל.

במהלך חודשים ינואר 2022 ועד ינואר 2023 הפעילה משטרת ישראל סוכן משטרתי סמוי (להלן: "הסוכן"), כנגד פעילות עבריינית בתחום הסמים והנשק. בין הנאשם וילי טרנופולסקי (להלן: "וילי") ולבין הסוכן הייתה היכרות מוקדמת עובר לאירועים שיתוארו להלן. בהמשך למתואר לעיל ובמסגרת פעילותו של הסוכן, הנאשם ביחד עם וילי מכרו לסוכן בשלוש הזדמנויות סמים מסוכנים מסוג קוקאין, והכל כמפורט להלן. עובר לתאריך 2.5.22, במועדים שונים וביניהם: 2.1.22, 16.1.22, 17.1.22, 28.1.22, 10.2.22, 16.2.22 , יצר וילי קשר עם הסוכן והציע למכור לו סמים מסוכנים מסוג קוקאין. בתאריך 2.5.22 בשעה 14:21, יצר הסוכן קשר טלפוני עם וילי וביקש לרכוש ממנו סמים מסוכנים מסוג קוקאין (להלן: "הסם" או "הקוקאין") וילי נענה בחיוב והשניים סיכמו כי וילי ימכור לסוכן "קוקאין" במשקל 100 גרם במחיר של 220 ₪ לגרם (להלן: "העסקה"). עוד סוכם כי הנאשם ימסור את הסמים לסוכן מטעמו של וילי ויקבל את התמורה לצורך העברתה לוילי. עובר ליום 2.5.22, סיכמו וילי והנאשם כי האחרון יעביר את הסמים לסוכן מטעמו ועל דעתו של וילי. בהמשך למתואר לעיל ולצורך הוצאת העסקה אל הפועל, בתאריך 2.5.22 בשעה 16:21, חייג הנאשם לסוכן באמצעות "הטלגרם", וסיכם עמו להיפגש בתחנת הדלק "דלק" בקריית חיים (להלן: "מקום ביצוע העסקה או המקום"). בשעה 17:04, הגיע הסוכן למקום והמתין לנאשם. כעבור מספר דקות, הגיע גם הנאשם למקום על אופניו, ניגש לעבר חלון רכבו של הסוכן ומסר לו גוש עטוף בנייר ובו 99.53 גרם נטו של סם מסוכן מסוג קוקאין. מיד לאחר מכן, העביר הסוכן לנאשם  סכום של 22,000 ₪  בתמורה לסם, והאחרון עזב את המקום. בתאריך 19.6.22 בשעה 15:06, נוצר קשר טלפוני בין וילי לבין הסוכן והשניים סיכמו כי וילי ימכור לסוכן 100 גרם של סם מסוכן מסוג קוקאין (להלן: "הסם" או "העסקה", בהתאמה). במסגרת זו, ובמועד הנ"ל, וילי שלח לסוכן באמצעות יישומון לתקשורת אינטרנטית "Telegram" (טלגרם), סרטונים בהם נראים סמים מסוג קוקאין בתצורות שונות על מנת שהסוכן יוכל לבחור מביניהם. מיד לאחר מכן שוחחו וילי והסוכן שוב וסיכמו כי הסוכן ישלם לוילי בעבור 100 גרם קוקאין סכום של 22,000 ₪. עוד סיכם וילי עם הסוכן כי הסם יימסר לו על ידי הנאשם והסוכן ימסור לנאשם את התמורה. עובר ליום 19.6.22, קשרו וילי והנאשם ביניהם קשר לפיו הנאשם יספק את הסמים לסוכן מטעמו ועל דעתו של וילי. בתאריך 19.6.22 בשעה 15:21, נוצר קשר טלפוני בין הנאשם לבין הסוכן והאחרון ביקש מהנאשם שהסמים יספקו לו בלבנה אחת שלמה. בהמשך, הנאשם שלח לסוכן באמצעות יישומן"WhatsApp"  (ווטסאפ), את הכתובת להוצאת העסקה אל הפועל - רחוב "ברק" 64 קריית מוצקין (להלן: "מקום המפגש"). בשעה 16:06 הגיע הסוכן ברכבו אל מקום המפגש והנאשם הגיע למקום על אופניו. הנאשם ניגש לחלון הרכב ומסר לסוכן שקית שהכילה בתוכה סם מסוג קוקאין במשקל 99.70 גרם נטו. מיד לאחר מכן, הסוכן העביר לנאשם  סך 22,000 ₪ בתמורה לסם והאחרון נטל את הכסף ועזב את המקום. במספר הזדמנויות במהלך חודשים יולי, אוגוסט 2022, פנה וילי לסוכן והציע למכור לו סם מסוכן מסוג קוקאין (להלן: "הסם"). בתאריך 13.8.22 ולאור הפניות הנ"ל, נוצר קשר בין וילי לסוכן וסוכם בין השניים שוילי ימכור לסוכן 120 גרם סם (להלן: "העסקה"). בתאריך 14.8.22 בסמוך לשעה 13:30 חייג הסוכן לוילי אך האחרון ניתק את השיחה ושלח לסוכן מסרון SMS בו ביקש לשוחח עם הנאשם  לצורך תיאום השלמת העסקה. וילי שלח לסוכן מסרון נוסף ועדכן אותו כי המחיר בעבור גרם סם הוא 240 ₪. לבקשת וילי, שוחחו הסוכן והנאשם, ובמהלך השיחה הנאשם עדכן את הסוכן כי העלות ל- 120 גרם סם הינה 28,800 ₪ (להלן: "הסכום"). כמו כן ולצורך השלמת העסקה, ביקש הנאשם מהסוכן להגיע לרחוב ברק 64 בקריית מוצקין (להלן: "המקום"). בתאריך 14.8.22 בשעה 14:02, הגיע הסוכן למקום ושם פגש את הנאשם שהעביר לו עטיפת נייר ובה שקית המכילה גוש של סם מסוכן מסוג קוקאין במשקל 119.89 גרם נטו. הסוכן נטל לידו את הסמים ומסר לנאשם את הסכום והשניים עזבו את המקום. בתאריך 10.1.23 בשעה 04:30 הגיעו  שוטרים לביתו של הנאשם הנמצא ברחוב החבצלת 4 קריית ים כדי לבצע נגדו צו מעצר. במהלך המעצר, בוצע חיפוש בביתו של הנאשם  ובמסגרתו נתפסו בארון הנמצא במטבח 703.62 גרם סם מסוכן מסוג קוקאין (להלן: "הסם").
הנאשם הורשע על פי הודאתו במסגרת הסדר, בעובדות כתב אישום מתוקן. בהתאם לכתב האישום המתוקן, הורשע הנאשם בגידול סמים, בניגוד לסעיף 6 לפקודת הסמים המסוכנים [נוסח חדש], תשל"ג 1973.

מעובדות כתב האישום המתוקן עולה כי נאשם 1 שכר ביום 20.1.16 דירה בפתח תקווה, והחל מחודש פברואר 2016 החזיק הנאשם שבפניי בדירה, אשר הושכרה לו בשכירות משנה. הנאשם הקים בדירה מעבדה לגידול קנאביס, ורכש לשם כך שתילי קנאביס ואמצעים רבים לגידול הסם. משך מספר חודשים הפיק הנאשם במעבדה סם מסוכן מסוג קנאביס, לרבות גידול הצמחים, ייבוש העלים ואריזתם בשקיות אטומות מוכנות להפצה. ביום 12.9.16 החזיק הנאשם במעבדה 212 שתילי קנאביס בשלבי צמיחה שונים, וציוד רב ששימש לגידול וטיפוח השתילים, כמו גם חדר לייבוש חומרים המוכנים לאריזה. בסך הכל החזיק הנאשם בדירה כמות כוללת של 32.8 ק"ג נטו סם מסוכן מסוג קנאביס.
הנאשם הורשע על פי הודאתו בעובדות כתב האישום המתוקן, בעבירה של החזקת סם שלא לצריכה עצמית, לפי סעיפים 7(א) ו- 7(ג) רישא לפקודת הסמים המסוכנים, (נוסח חדש), תשל"ג- 1971 (להלן: "הפקודה"). בין הצדדים לא הייתה הסכמה עונשית אך התביעה הגבילה עצמה לעונש שירוצה על דרך עבודות השירות.

על- פי המתואר בעובדות כתב האישום, בתאריך 17.06.18 בשעה 23:33 ברחוב הרכס 71 מעלה אדומים (להלן: המקום) החזיק הנאשם ברכבו, מסוג יונדאי נושא לוחית רישוי  7888160 (להלן: הרכב) סם מסוכן מסוג קנבוס במשקל כולל 262.83 גרם נטו , שלא לצריכתו העצמית בלבד. באותן נסיבות, החזיק הנאשם במכשיר לגריסת סם ברכבו. בנוסף, בחיפוש שנערך על גופו של נתפס סכום כסף בסך של 6950 ₪.
הנאשם הורשע בעקבות הודאתו בכתב-אישום מתוקן ובו שני אישומים, כדלקמן: באישום הראשון, עבירה של סחר בסם לפי סעיפים 13 + 19א לפקודת הסמים המסוכנים (נוסח חדש) תשל"ג – 1973. בתאריך 26.3.20 לאחר סיכום מוקדם, מכר הנאשם לאדם הרואין במשקל 1.7780 תמורת 200 ₪. באישום השני, ריבוי עבירות של סחר בסם לפי הסעיף דלעיל. במהלך חודש מרץ, בין התאריכים 6.3.20 – 26.3.20 לאחר סיכום מוקדם, מכר הנאשם לאותו אדם, במספר הזדמנויות שונות, הרואין במשקל שאינו ידוע, תמורת 100 ₪ למנת סם.

בתכלית העומדת אחר העבירות בהן פשע הנאשם היא המלחמה בנגע הסמים, נוכח התוצאות הקשות לבריאותו של הציבור, שיש לסחר בסמים, ומניעת הנזק הישיר והעקיף שיש לתופעה זו לחברה בכלל. אין לקבל את הטענה, כי מדובר בעבירה אחת לצורך קביעת מתחם הענישה, אף אם מדובר במספר מכירות לאותו רוכש. ראו בעניין זה המבחנים שנקבעו בע"פ 1261/15 מדינת ישראל נגד דלאל (3.9.15): ע"פ 4910/13 בני ג'אבר נגד מדינת ישראל (29.10.14). נוכח עקרון ההלימה ופסיקה הנוהגת בתחום, אני קובע מתחם ענישה ביחס לכל מכירה ומכירה של הרואין/קוקאין במשקלים המתוארים באישום, ובנסיבות המתוארות, שבין מספר חודשי מאסר בפועל ל – 18 חודשי מאסר בפועל.

רע"פ 8408/15 שמעון חביב נגד מדינת ישראל (9.12.15): הנאשם נדון בגין שלושה אישומים של סחר בקוקאין בכמויות של עד 15 גרם – מתחם שבין 8 חו' – 18 חו' – נגזרו 17 חודשי מאסר בפועל. רע"פ 126/15 טל חביף נגד מדינת ישראל (13.1.15): על הנאשם נגזרו 16 חודשי מאסר בפועל בגין מכירה לסוכן בשלוש הזדמנויות קוקאין במשקלים 0.8 גרם, 0.4 גרם, ו – 2.5 גרם, תסקיר חיובי. רע"פ 7996/12 אליהו יוסף נגד מדינת ישראל (2.4.17) הנאשם הורשע בסחר בחשיש במשקל 5.3 גרם תמורת 200 ₪, תיווך לעסקת חשיש במשקל 2.93 גרם תמורת 100 ₪, החזיק קוקאין במשקל 0.3 גרם, בעל הרשעה אחת לא רלוונטית, התקבלה המלצה שיקומית, נדון ל – 21 חודשי מאסר בפועל. רע"פ 7681/13 דקא נגד מדינת ישראל (21.1.14): הנאשם הורשע בשתי עבירות של סחר בסמים, מכר לסוכן משטרתי בשתי הזדמנויות שונות שתי מנות הרואין במשקל כולל של 2.8 גרם, בעל עבר פלילי ישן, עבר טיפול גמילה, נדון ל – 10 חודשי מאסר בפועל. רע"פ 4687/15 פלג נגד מדינת ישראל (13.8.15): הנאשם הורשע בעשרה אישומים של סחר בחשיש בכמויות קטנות, נעדר עבר פלילי, תסקיר חיובי, נדון ל – 18 חודשי מאסר בפועל.

הנאשם ביצע מספר עבירות חמורות של סחר בסם מסוג הרואין, שפגיעתו רעה והתנהגות עבריינית זו מחייבת ענישה המשיבה לו כגמולו, מרתיעה אותו ומרתיעה את הרבים שכמותו, כדי לתרום למלחמה בנגע הסמים. מנגד, מבלי להקל ראש, המכירות בוצעו לאותו אדם ובתקופה קצרה בחודש מרץ 2020. שוב, מבלי להקל ראש, אין מדובר במי אשר התנהל במסגרת סחר בסם לקונים רבים בגירים או קטינים, כפי שניתן למצוא מעת לעת.
הנאשם הורשע, על פי הודאתו, בעובדות כתב האישום המתוקן, המייחס לו עבירה של גידול סמים מסוכנים, עבירה על סעיף 6 בפקודת הסמים המסוכנים (הנוסח החדש), תשל"ג-1973 (להלן: "הפקודה"). הצדדים הגיעו להסדר טיעון, לפיו הנאשם הודה והורשע בעובדות כתב האישום המתוקן, והופנה לקבלת תסקיר שירות המבחן, אשר לבקשת ההגנה יתייחס גם לאפשרות ביטול ההרשעה.

מהחלק הכללי לכתב האישום עולה כי במועד הרלוונטי לכתב האישום, התגורר הנאשם בבית ברחוב השחף 8 במכמורת (להלן: "הבית"). במועד הרלוונטי החזיק הנאשם, בחצר הבית, מספר חממות לגידול דגים (להלן: "החממות"). בתאריך 25.11.14 ניתנו על ידי כב' השופט אריאל ברגנר מבית משפט השלום בפתח תקווה צווי חיפוש שמספרם 54362-11-14 ו-54374-11-14 אשר כללו, בין היתר, את הבית החצר והחממות (להלן: "הצווים"). מעובדות כתב האישום עולה כי בתאריך 14.12.14 בשעה 13:32, או בסמוך לכך, הגיעו השוטרים יאיר פרויליך, הטלי בן יהוד וחדד לידור לבית הנאשם כדי לבצע הצווים. בנסיבות האמורות לעיל, החזיק וגידל הנאשם בחממה, 58 שתילים של סם מסוג קנבוס במשקל 4.85 ק"ג נטו. השתילים נשקלו פחות מ- 24 שעות לאחר שהוצאו מהמקום.
על יסוד הודאת הנאשם בעובדות כאמור, הוא הורשע בעבירה של סיוע לגידול, ייצור הכנה והפקה של סם, לפי סעיף 6 לפקודת הסמים המסוכנים [נוסח חדש], התשל"ג-1973, וסעיף 31 לחוק העונשין תשל"ז-1977, ובעבירה של החזקת סם מסוכן שלא לצריכה עצמית, לפי סעיף 7(א) ו-(ג) רישא לפקודת הסמים המסוכנים [נוסח חדש] התשל"ג-1973. במסגרת הסדר הטיעון, המליצו הצדדים לבית המשפט להטיל על הנאשם 24 חודשי מאסר בפועל, מאסר על תנאי וקנס בסך 20,000 ₪.

הנאשם הודה, במסגרת הסדר טיעון, כי במשך תקופה מסוימת עד ליום 13.11.17, הוא סייע לאחרים לגדל בחצר ביתו, בחממה, סם מסוכן מסוג קנביס בכמות שאינה ידועה במדויק למאשימה. במסגרת זו, הנאשם ביצע פעולות שונות הקשורות בגידול הסם, השקה את צמחי הסם, חיבר את החממה לחשמל ביתו ודאג לשמירת החממה. הנאשם קיבל תשלום על פעולותיו. בתאריך 13.11.17, שוטרים ביצעו חיפוש במתחם ביתו ומצאו את שתילי הסם.
בתאריך 28.3.23 הנאשמים ביקשו לחזור בהם מכפירתם והודו בעובדות כתב האישום והורשעו בביצוע עבירה של יבוא סמים מסוכנים בניגוד לסעיף 13 + סעיף 19א לפקודת הסמים המסוכנים [נוסח חדש], תשל"ג – 1973 (להלן: "פקודת הסמים המסוכנים") + סעיף 29 לחוק העונשין, תשל"ז 1977 (להלן: "חוק העונשין") והחזקת סמים מסוכנים שלא לצריכה עצמית בניגוד לסעיף 7(א) + 7(ג) רישא לפקודת הסמים המסוכנים 1973 + סעיף 29 לחוק העונשין.

על פי עובדות כתב האישום הנאשמים הם קרובי משפחה. 
מוסטפא אבו זלאם (להלן: "מוסטפא") קרוב משפחתם של הנאשמים והוא הבעלים של רכב ניסאן,  (להלן: "רכב ניסאן").
עובר לתאריך 17.6.22, קשר נאשם 2 קשר עם שני תושבי לבנון שזהותם אינה ידועה למאשימה (להלן: "הלבנונים"), לייבא סמים מסוכנים מסוג חשיש מלבנון לישראל, (להלן: "הקשר") ובהמשך צירף את נאשם 1 לקשר.
בתאריך 17.6.22 סמוך לשעה 10:30 הגיעו הנאשמים ברכב סובארו (להלן: "רכב הסובארו") בו נהג אדם נוסף אל שער הכניסה למטע הסמוך לישוב נטועה (להלן: "המטע").
המטע נמצא במרחק 300 מ' מקו דיווח 128-129 בגדר הגבול עם לבנון (להלן: "נקודת ההברחה"). 
הנאשמים צעדו לנקודת ההברחה, כשהם נושאים עמם שטרות כסף מחולקים לחבילות והשליכו את הכסף לעבר הלבנונים, שעמדו בצד השני של הגבול מעבר לגדר, כתשלום עבור הסמים.
לאחר מכן, עזבו הנאשמים את נקודת ההברחה ונסעו מהמקום ברכב הסובארו.
בהמשך, בתאריך 19.6.22 סמוך לשעה 05:40 הגיעו הנאשמים ברכב הניסאן בו נהג מוסטפא אל שער הכניסה למטע.
הנאשמים צעדו מהמטע לנקודת ההברחה כשהם נושאים עמם שני תיקי גב ריקים. שם השליכו לעברם הלבנונים, שהמתינו להם בצדו השני של הגבול, מעבר לגדר, 30 חבילות של סם מסוכן מסוג חשיש, במשקל כולל של 30.706 ק"ג נטו (להלן: "הסמים").
הנאשמים הכניסו את הסמים לתוך התיקים. בשעה 6:25 עם הגעתם למטע נעצרו הנאשמים על ידי שוטרים,  אשר תפסו את הסמים.
הנאשם הורשע, על פי הודאתו בעובדות שלושה כתבי אישום מתוקנים נפרדים, במסגרת צירוף תיקים, כדלקמן:
בת"פ 2531-11-18 [להלן: "תיק האב"] הורשע הנאשם בעבירות של פריצה לרכב כדי לגנוב וגניבה מרכב, עבירות לפי סעיפים 413ו סיפה ו- 413ד בחוק העונשין, תשל"ז – 1977 [להלן: "חוק העונשין"], בהתאמה.
בת"פ 60421-01-18 הורשע הנאשם בעבירות של החזקת מכשירי פריצה וניסיון גניבה, עבירות לפי סעיפים 409 ו- 384 + 25 בחוק העונשין.
בת"פ 15191-06-20 [להלן: "התיק האחרון"] הורשע הנאשם בשתי עבירות של פריצה לרכב כדי לגנוב, שתי עבירות של גניבה מרכב, עבירה של החזקת כלי פריצה לרכב, ועבירה נוספת של גניבה, עבירות לפי סעיפים 413ו סיפה, 413ד, 413ז ו- 384 בחוק העונשין, בהתאמה. עוד הורשע הנאשם בעבירה של החזקת סם לצריכה עצמית, לפי סעיף 7(א) + (ג) בפקודת הסמים המסוכנים, תשל"ג – 1973 [להלן "פקודת הסמים"].

נסיבות המקרה הן שביום 28.10.2018 בשעות היום התפרץ הנאשם לרכבו של ע.ת. 1 בבאר-שבע, בכך שמשך בכוח את שמשת חלון הנהג ופתח את הרכב. הנאשם גנב מתוך תא הכפפות ארנק שהכיל כרטיסי אשראי ותעודות אישיות וכן גנב מתוך הרכב מכשיר דיסק חשמלי לחיתוך ברזל ובטון ומסמכים שונים. יצויין כי הרכוש נתפס על ידי שוטרים זמן קצר לאחר הגניבה, לאחר שהנאשם השליכו ארצה כשהבחין בשוטרים.
נסיבות המקרה הן שביום 10.1.2016 ניסה הנאשם לגנוב אופניים מחוץ לקניון קריית הממשלה, בכך שהחזיק כלי פריצה וחתך את שרשרת הבטיחות של האופניים באמצעות קוצץ צד והחזיק כלפי פריצה.
בתיק זה מדובר על שלושה אישומים נפרדים:
אישום ראשון עניינו שביום 1.6.2020 בשעות הצהריים החזיק הנאשם מגזרי מתכת מברגים שטוחים ומכפתיים והתפרץ הנאשם לרכב בבאר-שבע, בכך שפתח את חלון הרכב הימני ונכנס לרכב. הנאשם גנב מתוך הרכב בושם וקופסת קיסמים ונתפס במקום כשיצא מדלת הנוסע. עוד החזיק הנאשם על גופו סם קנאבוס במשקל של כ- 1 גרם לצריכה עצמית אך ללא היתר.
האישום השני עניינו שביום 31.5.2020 בשעות הצהריים גנב הנאשם אופניים מהחצר האחורית של מחסני השוק בבאר-שבע.
האישום השלישי עניינו שביום 26.5.2020, שאז התפרץ הנאשם בשעות הצהריים למשאית בחצר האחורית של מחסני השוק בבאר-שבע. הוא פתח את דלת המשאית ונכנס אליה וגנב מתוכה את תיקו של נהג המשאית שהכיל מפתחות, מכשיר טאבלט, אזניות וחפצים אישיים.
הנאשם הורשע לפי הודאתו בכתב אישום מתוקן האוחז תשעה אישומים. בעקבות הודאתו בעובדות האישום הראשון הורשע הנאשם בהחזקת סמים שלא לצריכה עצמית, לפי סעיפים 7(א)+7(ג) רישא לפקודת הסמים המסוכנים (נוסח חדש), תשל"ג-1973 (להלן: הפקודה), ובהחזקת כלים להכנת סם שלא לצריכה עצמית, לפי סעיף 10 רישא לפקודה. בסעיפים 2 עד 9 הורשע הנאשם בסחר בסמים, לפי סעיפים 13+19א לפקודה.

לפי אישום מס' 1, ביום 27.6.2022, החזיק הנאשם ברכב רנו (מס' רישוי 212-48-101) סמים מסוגים שונים כדלהלן: 358.57 גרם קנביס; 20.10 גרם חשיש; 2 יחידות במשקל לא ידוע של THC (החומר הפעיל בקנביס); בנוסף לסמים נמצאו ברכב ניירות גלגול, 3 מגרסות סמים ו-70 שקיות חלוקה. באותו מועד נתפסו בבית הנאשם סמים בפירוט שלהלן: 47.53 גרם חשיש (נתפסו על ארון בסלון הבית); 0.3189 גרם קנביס (במגירה בחדר השינה). במועד אחר, 25.7.2022 החזיק הנאשם בחדר השינה סם מסוג קנביס במשקל שאינו ידוע למאשימה. אישומים מס' 2 עד 9 מגוללים סדרה של עסקאות סמים, שבוצעו בשיטת פעולה זהה. ככלל, אדם שזהותו אינה ידועה תיאם עם רוכשי הסם מכירת קנבוס באפליקציית 'טלגרם'. לאחר מכן, הנאשם תיאם טלפונית פגישה עם הרוכש, נפגש פיזית עם הרוכש ומסר לו סמים תמורת כסף מזומן. באישום מס' 2 מכר הנאשם 5 גרם קנבוס תמורת 350 ₪; באישום מס' 3 מכר הנאשם 20 גרם קנבוס תמורת 1,000 ₪; באישום מס' 4 מכר הנאשם 5 גרם קנבוס תמורת 300 ₪; באישום מס' 5 מכר הנאשם 5 גרם קנבוס תמורת 300 ₪; באישום מס' 6 שתי עסקאות עם אותו רוכש במועדים שונים, בכל אחת מהן מכר הנאשם 5 גרם קנבוס תמורת 300 ₪; באישום מס' 7 שתי עסקאות עם אותו רוכש במועדים שונים, בכל אחת מהן מכר הנאשם 5 גרם קנבוס תמורת 300 ₪; באישום מס' 8 מכר הנאשם 2 גרם קנבוס תמורת 150 ₪; באישום מס' 9 מכר הנאשם 5 גרם קנבוס תמורת 300 ₪. סה"כ מדובר בעשר עסקאות בסם מסוכן עם 8 לקוחות שונים.
הנאשם הורשע על יסוד הודאתו בכתב אישום מתוקן, הכולל שלושה אישומים כדלקמן:  
על פי הנטען באישום הראשון, ביום 02.03.2016 בשעה 15:40, החזיק הנאשם לצריכתו העצמית בסם מסוכן מסוג קוקאין במשקל 0.8463 גרם נטו.  
בגין כך, הורשע הנאשם בעבירה של החזקת סם לצריכה עצמית, לפי סעיפים 7(א) ו- 7(ג) סיפא לפקודת הסמים המסוכנים [נוסח חדש], התשל"ג-1973.  
על פי הנטען באישום השני, ביום 31.03.2016 בשעה 17:53 או בסמוך לכך, התקשר אל הנאשם סוכן סמוי שהופעל על ידי משטרת ישראל (להלן: "הסוכן") וביקש במחיר "חמש חמש", כשהכוונה ל- 550 ₪. הנאשם והסוכן סיכמו לדבר כעבור שעה. וכך, בשעה 18:44 או בסמוך לכך, התקשר הנאשם אל הסוכן והשניים סיכמו להיפגש בעוד כמה דקות בסמוך לביתו של האחרון.  
בנסיבות אלה, בשעה 19:18 או בסמוך לכך, הגיע הנאשם ברכבו סמוך לביתו של הסוכן. במעמד זה, הנאשם מסר לידיו של הסוכן סם מסוכן מסוג קוקאין במשקל 0.7369 גרם נטו, וזאת בתמורה ל- 550 ₪.  
בגין אלה, הורשע הנאשם בעבירה של סחר בסמים מסוכנים, לפי סעיפים 13 ו- 19א לפקודת הסמים.  
על פי הנטען באישום השלישי, ביום 20.06.2016 בשעה 05:30, החזיק הנאשם במגירה ליד המיטה בסם מסוכן מסוג חשיש במשקלים 0.3391 ו- 0.2561 גרם נטו.  
בגין כך, הורשע הנאשם בעבירה של החזקת סם לצריכה עצמית, לפי סעיפים 7(א) ו- 7(ג) סיפא לפקודת הסמים.  
הצדדים לא הגיעו להסדר בעניין העונש (למעט בכל הנוגע לרכיב הקנס), אך הוסכם כי הנאשם יופנה לשירות המבחן על מנת שיתקבל תסקיר בעניינו. כן הוסכם, כי כל צד יהיה רשאי לטעון לעניין העונש כראות עיניו.  

על פי הנטען באישום הראשון, ביום 02.03.2016 בשעה 15:40, החזיק הנאשם לצריכתו העצמית בסם מסוכן מסוג קוקאין במשקל 0.8463 גרם נטו.  
על פי הנטען באישום השני, ביום 31.03.2016 בשעה 17:53 או בסמוך לכך, התקשר אל הנאשם סוכן סמוי שהופעל על ידי משטרת ישראל וביקש במחיר "חמש חמש", כשהכוונה ל- 550 ₪. הנאשם והסוכן סיכמו לדבר כעבור שעה. בשעה 18:44 או בסמוך לכך, התקשר הנאשם אל הסוכן והשניים סיכמו להיפגש בעוד כמה דקות בסמוך לביתו של האחרון.  
בשעה 19:18 או בסמוך לכך, הגיע הנאשם ברכבו סמוך לביתו של הסוכן. במעמד זה, הנאשם מסר לידיו של הסוכן סם מסוכן מסוג קוקאין במשקל 0.7369 גרם נטו, וזאת בתמורה ל- 550 ₪.  
על פי הנטען באישום השלישי, ביום 20.06.2016 בשעה 05:30, החזיק הנאשם במגירה ליד המיטה בסם מסוכן מסוג חשיש במשקלים 0.3391 ו- 0.2561 גרם נטו.
נאשם 2 (להלן – הנאשם) הורשע – על יסוד הודאתו בעובדות כתב האישום המתוקן, שניתנה במסגרת הסדר טיעון – בביצוע עבירה של החזקת סמים מסוכנים שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש] תשל"ג-1973 (להלן – פקודת הסמים המסוכנים).

בעובדות כתב האישום המתוקן נטען כי ביום 28.02.2019 בשעה 11:18 או בסמוך לכך, בדירה ברחוב נווה שאנן בתל אביב, החזיק הנאשם בכיס מכנסיו שקית ובתוכה נייר מקופל שמכיל 8 אריזות פלסטיק סגורות, שבהן 7.0448 גרם נטו (0.1680±) סמים מסוכנים מסוג הרואין.
בהכרעת דין מיום 23.5.18 ובהכרעת דין משלימה מיום 3.10.18, הורשע הנאשם לפי הודאתו, בעובדות כתב האישום המתוקן, במספר אישומים שעניינם עבירות סמים.
לפי כתב האישום, פתח הנאשם חשבון משתמש בשם AMSTERDAM@DOSTROOL ביישומן "טלגראס", לצורך שיווק סם מסוג קנבוס, פרסם את תמונת הסם, סוג הזן ומחירו. משתמשי הישומון פנו אל הנאשם ותיאמו מועדים ומקומות לביצוע עסקאות סמים, כמפורט באישומים השונים.
באישום הראשון - הורשע הנאשם בעבירה של החזקת סמים שלא לצריכה עצמית, לפי סעיף 7(א) יחד עם 7(ג) רישא לפקודת הסמים המסוכנים [נוסח חדש], תשל"ג – 1973, ובעבירה של החזקת סכין שלא למטרה כשרה, לפי סעיף 186(א) לחוק העונשין, התשל"ז – 1977.
באישום השני - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום הרביעי - הורשע הנאשם בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום החמישי - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום השישי - הורשע הנאשם בשלוש עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום שביעי - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום השמיני - הורשע הנאשם בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום התשיעי - הורשע הנאשם בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום העשירי - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום האחד עשר - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום השנים עשר - הורשע הנאשם בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום השלושה עשר - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
באישום הארבעה עשר - הורשע הנאשם בשתי עבירות של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.
לפי הסדר הטיעון, נשלח הנאשם לעריכת תסקיר שירות מבחן בעניינו, ללא הסכמה עונשית.

לפי האישום הראשון, ביום 4.5.17 שהה הנאשם בגן ציבורי והחזיק בתיקו שתי שקיות המכילות סם מסוכן מסוג קנבוס במשקל של 4.10 גרם נטו וסכין מתקבעת, אשר אורך להבה 7 ס"מ. בחיפוש בביתו נמצאו על השידה בחדרו: שקית המכילה סם מסוכן מסוג קנבוס במשקל 7.10 גרם; תפזורת סם מסוכן מסוג קנבוס במשקל 5.20 גרם; ותפזורת סם מסוכן מסוג קנבוס במשקל 3.1279 גרם. במגירה בשידה נמצאה שקית המכילה סם מסוג קנבוס במשקל 35.40 גרם. כן החזיק הנאשם משקל דיגיטלי, פנקס בו רשומים שמות וכסף בסכום של 1,250 ₪.
לפי האישום השני, כשבועיים לפני יום 7.5.17, בשתי הזדמנויות שונות, נפגש הנאשם עם ניב מלול ומכר לו סם מסוכן מסוג מריחואנה במשקלים שונים של כגרם עד שני גרם תמורת 100 שקל לכל גרם.
לפי האישום הרביעי, ביום 1.5.17 נפגש הנאשם עם אביה בן מאיר בבית ומכר לה סם מסוכן מסוג מריחואנה במשקל של כגרם במחיר 100 ₪.
לפי האישום החמישי, ביום 27.4.17 נפגש הנאשם עם ירין דוד קונס בבית ומכר לו סם מסוכן מסוג מריחואנה במשקל של כשני גרם במחיר של 100 ₪ לכל גרם. בנוסף מסר נאשם לירין סם מסוג מריחואנה במשקל של כשלושה גרמים עבור אביה. ירין מסרה לנאשם סכום של 100 ₪ עבור כל גרם. בהמשך, במועד שאינו ידוע, נפגש הנאשם עם ירין בבית ומכר לו סם מסוכן מסוג מריחואנה במשקל של כגרם במחיר של 100 ₪.
לפי האישום השישי, ביום 1.5.17 נפגש הנאשם עם תומר יוסף בבית ומכר לו סם מסוכן מסוג מריחואנה במשקל של כשלושה גרם בתמורה לסכום שנע בין 80 - 100 ₪ ₪ לכל גרם. ביום 28.4.17 נפגש הנאשם עם תומר בבית ומכר לו סם מסוכן מסוג מריחואנה במשקל כחמישה גרם בתמורה לסכום שנע בין 80 - 100 ₪ לכל גרם. ביום 25.4.17 נפגש הנאשם עם תומר במרכז המסחרי "אזורים" ברחובות ומכר לו סם מסוכן מסוג מריחואנה במשקל של כגרם בתמורה לסכום שנע בין 80 - 100 ₪.
לפי האישום השביעי, ביום 7.5.17 נפגש הנאשם עם אופיר מלול בשתי הזדמנויות שונות, במקומות שונים ברחובות, ומכר לו בכל פעם סם מסוכן מסוג מריחואנה במשקל של כגרם בתמורה לסכום של 100 ₪.
לפי האישום השמיני, כשבועיים לפני יום 7.5.17, נפגש הנאשם עם גל יוסף בבית ומכר לו סם מסוכן מסוג מריחואנה במשקל של כשבעה גרם בתמורה לסכום של 700 שקל.
לפי האישום התשיעי, ביום 25.4.17 נפגש הנאשם עם לוטם בדר בסמוך למסעדת BBB ומכר לה סם מסוכן מסוג מריחואנה במשקל של כשני גרם בתמורה לסכום של 200 ₪.
לפי האישום העשירי, כחודש לפני יום 7.5.17, בשתי הזדמנויות שונות נפגש הנאשם עם מארק סרקוביץ ומכר לו סם מסוכן מסוג מריחואנה במשקל של כשני גרם בתמורה לסכום של 200 ₪ כל פעם.
לפי האישום האחד עשר, במהלך חודש אפריל 2017, בשתי הזדמנויות שונות נפגש הנאשם עם אריאל רון צרקל בבית ומכר לו סם מסוכן מסוג מריחואנה במשקל של כגרם בתמורה לסכום של 100 ₪ בכל פעם.
לפי האישום השנים עשר, כשבועיים לפני יום 9.5.17, נפגש הנאשם עם אור עמיאל בבית ומכר לו סם מסוכן מסוג מריחואנה במשקל של כשני גרם בתמורה לסכום של 200 ₪.
לפי האישום השלושה עשר, כשלושה שבועות לפני יום 10.5.17, נפגש הנאשם עם מתן יצחק נינאי בבית ומכר לו סם מסוכן מסוג מריחואנה במשקל של כגרם בתמורה לסכום של 100₪. כחודשים לפני יום 9.5.17, נפגש הנאשם עם מתן בקניון עזריאלי ומכר לו סם מסוגן מסוג מריחואנה במשקל של כגרם בתמורה לסכום של 100 ₪.
לפי האישום הארבעה עשר, במהלך חודש אפריל 2017, בשתי הזדמנויות שונות, הזמין הנאשם קטין לביתו וסיפק לו סם מסוכן מסוג מריחואנה, כך שהכניס תערובת של טבק ושל סם לתוך מבחנה אשר היתה מחוברת לכלי המיועד לעישון סמים.
הנאשם הורשע על פי הודאתו, בכתב האישום המתוקן, במסגרת הסדר טיעון, ללא הסכמה עונשית.  
על פי עובדות כתב האישום, ביום 1.6.2018, החזיק הנאשם מתחת למושב הנוסע ברכבו, שתי שקיות גדולות המכילות סם מסוג קנבוס במשקל 170 גרם נטו. בגין כך, הורשע הנאשם בעבירה של החזקת סמים שלא לצריכה עצמית, עבירה לפי סעיף 7(א) ו – 7(ג) רישא לפקודת הסמים המסוכנים (נוסח חדש), תשל"ג – 1973.
הנאשם הודה והורשע במסגרת הסדר טיעון שהוצג בבית המשפט ביום 21.10.14 ואשר כלל תיקון כתב האישום, בכך שבמהלך 12.5.14 ועד 2.9.14 בביתו, במושב יד נתן, גידל סם מסוכן מסוג קנבוס במשקל כולל של 1464.7 גרם נטו, באופן ש- 7 גרם היו על שולחן הסלון, 153 גרם בארון המטבח בשתי קופסאות, 6.5 גרם בשתי אריזות במגירה במטבח, 18.40 גרם במתקן לייבוש במקלחת, 460.3 גרם במקלחון, 423 גרם בשקית שחורה במקלחת ו- 25 שתילים באדנית במשקל כ- 396 גרם.  
באותו מועד החזיק כלים לגידול הסם כמפורט: משקל דיגיטלי, שק ייבוש, מאווררים, מד טמפרטורה, מנורות המחוברות לספקי כח, דשן וכימיקלים, ניירות כסף, אדניות ודליים - עבירות של גידול סם מסוכן והחזקת כלים להכנסת סם שלא לצריכה עצמית.  
על פי ההסדר נדחה לקבלת תסקיר וסוכם כי אם התסקיר יהיה מטיב וימליץ על עונש צופה פני עתיד תסתפק התביעה ב- 6 חודשים בעבודות שירות, מאסר מותנה וקנס ואם לא- הטיעונים פתוחים, כשבכל מקרה הסניגור יטען להימנע מהרשעה. אם לא ימצא כשיר לעבודות שירות, התביעה תשוב ותבחן עמדתה. בכל מקרה, טיעוני הסניגור פתוחים וכן הסכימו להקל בתנאים באופן שמעצר הבית צומצם וחל בין השעות 23:00 עד 06:00.  
יצוין כי מדובר במי שעברו נקי.

על פי הנטען בכתב האישום, ביום 12.5.14 ועד 2.9.14 בביתו במושב יד נתן, גידל הנאשם סם מסוכן מסוג קנבוס במשקל כולל של 1464.7 גרם נטו, כאשר הכמות כוללת 7 גרם על שולחן הסלון, 153 גרם בארון המטבח בשתי קופסאות, 6.5 גרם בשתי אריזות במגירה במטבח, 18.40 גרם במתקן לייבוש במקלחת, 460.3 גרם במקלחון, 423 גרם בשקית שחורה במקלחת ו- 25 שתילים באדנית במשקל כ- 396 גרם. בנוסף, החזיק הנאשם כלים לגידול הסם כגון משקל דיגיטלי, שק ייבוש, מאווררים, מד טמפרטורה, מנורות המחוברות לספקי כח, דשן וכימיקלים, ניירות כסף, אדניות ודליים.  
במהלך התקופה הנאשם לא עשה שימוש לגידול עצמי בלבד, כל זאת במסגרת עבירות של גידול סם מסוכן והחזקת כלים להכנסת סם שלא לצריכה עצמית.  
עוד נאמר כי לנאשם נמצא אישור לצריכת קנבוס רפואי לתקופות שונות, אך היה פער של חודשיים בין תוקפו של הרישיון השני והשלישי, שבמהלכן החל לגדל סם בעצמו. הנאשם הודיע כי עשה זאת מתוך צורך להקל על כאביו, תוך הבעת חרטה על פעולתו.  
בבית המשפט הוצגו תסקירים, חוות דעת והמלצות התוקפות את החמרת העונש לאור חומרת העבירה ופרטיה, תוך התייחסות למתחמי הענישה הפסיקה הרלבנטית, ומוכח כי העונש הולם נמצא בטווח של 6 עד 12 חודשים מאסר, עם התחשבות בנסיבות האישיות וברישיון הקנבוס הרפואי של הנאשם.  
לאחר דיון, נגזרו על הנאשם 6 חודשי מאסר בעבודות שירות בפיקוח, 8 חודשי מאסר על תנאי, קנס, התחייבויות ופסילות מובנות מראש.  
בית המשפט הורה על ביצוע העונש וזאת תוך מתן הזדמנות לשיקום בהתאם להמלצות שירות המבחן ולנסיבות המפורטות בהחלטתו.
הנאשם הורשע – על יסוד הודאתו בעובדות כתב האישום המתוקן, שניתנה במסגרת הסדר טיעון – בביצוע עבירה של החזקת סמים מסוכנים לצריכה עצמית, לפי הוראות סעיף 7(א) יחד עם סעיף 7(ג) סיפא לפקודת הסמים המסוכנים [נוסח חדש], תשל"ג-1973 (להלן – פקודת הסמים המסוכנים).

בעובדות כתב האישום המתוקן נטען כי ביום 13.02.2020, בשעה 12:23 או בסמוך לכך, החזיק הנאשם בדירה, ברחוב פקיעין בתל אביב, בסמים מסוכנים מסוג קנבוס במשקל של 100 גרם נטו, לצריכתו העצמית.
הנאשם הורשע לפי הודאתו, במסגרת הסדר טיעון בין הצדדים, בעבירות המיוחסות לו בשני כתבי אישום, כדלקמן:  
לפיכך, הורשע הנאשם בעבירה של החזקה/שימוש בסמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים [נוסח חדש] התשל"ג-1973 (להלן: "פקודת הסמים המסוכנים").  
לפיכך, הורשע הנאשם בעבירה של הפרת הוראה חוקית, לפי סעיף 287(א) לחוק העונשין, התשל"ז-1977.

לפי עובדות כתב האישום, ביום 21.2.2019 החזיק הנאשם בביתו בסם מסוג קנבוס, כדלקמן: 4 אריזות שמשקלן 232.02 גרם נטו, 3 אריזות שמשקלן 102.93 גרם נטו ואריזה שמשקלה 5.14 גרם נטו, שלא לצריכה עצמית.

לפי עובדות כתב האישום המתוקן, בהחלטה שניתנה במסגרת הליכי המעצר בתיק שהתנהל נגד הנאשם בבית משפט השלום בתל אביב, ביום 7.1.2020 שוחרר הנאשם למעצר בית מלא בעיר אשקלון, וניתנו לו שעות התאווררות בפיקוח.  
ביום 30.4.2020 בשעה 03:40, נמצא הנאשם ברחוב בעיר ראשון לציון, שלא בשעות ההתאווררות וללא פיקוח. כאשר שוטר הבחין בנאשם במקום ושאל אותו למעשיו, החל הנאשם במנוסה מהמקום, ונתפס לאחר מרדף רגלי.
הנאשם, המרצה תקופת מאסר בבית הכלא, הורשע על פי הודאתו בשני כתבי אישום המייחסים לו עבירות של החזקת סמים בזמן ריצוי עונשו:  
על פי המתואר בכתב אישום נשוא ת"פ 16312-10-12 ביום 5.7.11, ובעת שהותו של הנאשם בכלא אשמורת, הוא החזיק בגופו גליל ובתוכו סם מסוכן מסוג הירואין במשקל 12.246 גרם נטו, ובגינו הורשע בעבירה של החזקת סם שלא לצריכה עצמית, לפי סעיפים 7 (א) + 7 (ג) ריישא לפקודת הסמים המסוכנים, התשל"ג – 1973 (להלן: "התיק העיקרי").  
על פי המתואר בכתב אישום נשוא ת"פ 25860-10-14, ביום 30.6.14, ובעת שהותו של הנאשם בכלא השרון, הוא החזיק סם מסוכן מסוג בופרנורפין במשקל של 0.1099 גרם נטו, והורשע בעבירה של החזקת סם לצריכה עצמית, לפי סעיפים 7 (א) + 7 (ג) סיפא לפקודת הסמים המסוכנים (להלן: "התיק הנוסף").  
הצדדים הציגו הסדר טיעון חלקי, במסגרתו הודה הנאשם בשני התיקים ונשלח לשירות מבחן לצורך קבלת תסקיר בעניינו, וזאת ללא שהושגו הסכמות לעניין העונש.
הנאשם 4 הודה בביצוע עבירות של הספקת סם מסוכן לפי סעיפים 13 + 19 א לפקודת הסמים המסוכנים [נוסח חדש], תשל"ג-1973.

כאמור, באישום השני הרלוונטי לנאשם 4 מתוך כלל הפרשה, הנאשם 1 אמר לסוכן סמוי שפעל מטעם משטרת ישראל שהוא צפוי לקבל סם מסוכן מסוג קוקאין בכמות של כ-70 ג' כפיצוי והציע למכור לסוכן את הסם האמור. לאחר התנהלות בין הנאשם 1 ו-3 עם הסוכן בהקשר לסם, הנאשם 3 אמר לסוכן כי הנאשם 4 אמור לספק לסוכן את הסם. הנאשם 4 והסוכן שוחחו מספר פעמים לצורך תיאום מפגש ביניהם ובסופו של דבר נפגשו, אז העביר הנאשם 4 לסוכן שתי שקיות שהכילו סם מסוכן מסוג קוקאין בכמות של 72 ג' תוך שהוא אומר לסוכן שיגיד לנאשם 3 שיש 74 ג' של הסם מתוכם 4 ג' מלפני יומיים.
הנאשמים הורשעו על פי הודאתם במסגרת הסדר טיעון בעבירות הבאות:  
נאשם 2 -  4 עבירות של קשירת קשר לביצוע פשע (עבירה לפי סע' 499(א)(1) לחוק העונשין, תשל"ז – 1977); 5 עבירות של החזקת סם מסוכן שלא לצריכה עצמית (עבירה לפי סע' 7(א)+(ג) רישא לפקודת הסמים המסוכנים [נוסח חדש], תשל"ג – 1973); 4 עבירות של תיווך לסחר בסם מסוכן (עבירה לפי סע' 14 לפקודת הסמים המסוכנים).  
נאשם 4 – עבירה אחת של קשירת קשר לביצוע פשע (עבירה לפי סע' 499(א)(1) לחוק העונשין); עבירה אחת של החזקת סם מסוכן שלא לצריכה עצמית (עבירה לפי סע' 7(א)+(ג) רישא לפקודת הסמים המסוכנים); עבירה אחת של סחר בסם מסוכן (עבירה לפי סע' 13 לפקודת הסמים המסוכנים).  

על פי האמור בכתב האישום המתוקן, הנאשמים, יחד עם נאשמים 1 ו-3 (שדינם ייגזר בנפרד), קשרו קשר לסחור בסם מסוכן מסוג קוקאין. במסגרת הקשר ולשם קידומו, הנאשמים מכרו במספר הזדמנויות סם מסוכן מסוג קוקאין לשני סוכנים, שהופעלו באותה תקופה ע"י משטרת ישראל במסווה של שותפים במספרה (להלן: הסוכנים).  
נאשם 2 עבד בתקופה הרלוונטית כנהג מונית. תפקידו בהתארגנות בין הנאשמים היה להעביר את הסם במוניתו אל המספרה בה עבדו הסוכנים, למסור את הסם לאחד הנאשמים האחרים שהמתינו שם, ולקבל מאותו נאשם את תמורת המכירה. נאשם 2 הודה כי עשה כן ב-4 הזדמנויות שונות, תוך שהוא מעביר במוניתו סם מסוכן מסוג קוקאין במשקל כולל של כ-74 גרם (כמויות של 4.89 גרם, 8.93 גרם, 9.92 גרם ו-50.23 גרם). עוד הודה נאשם 2 כי בהזדמנות נוספת החזיק במוניתו עבור אחר בסם מסוכן מסוג קוקאין במשקל של כ-50 גרם.  
על פי העובדות בהן הודה נאשם 4, בהזדמנות אחת מכר לסוכנים סם מסוכן מסוג קוקאין במשקל של כ-50 גרם.
הנאשמים 1 ו- 2 (להלן: "הנאשמים") הורשעו על פי הודאתם בכתב אישום המייחס להם עבירה של החזקת סמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים [נוסח חדש], התשל"ג-1973 (להלן: "הפקודה"). הנאשם 1 גם הורשע בעבירה נוספת של הספקת סם מסוכן, לפי סעיף 13 לפקודה.

על פי המתואר בכתב האישום, ביום 20.07.2015, סמוך לשעה 8:30, החזיקו הנאשמים בחדרו של הנאשם 3 (שנדון בפני מותב אחר) סם מסוכן מסוג מתאמפתאמין, כאשר ברשותו של הנאשם 1 נמצא סם במשקל 0.5483 גרם; בתיקו של נאשם 2 נמצא סם במשקל 1.4932 גרם מחולק ל- 2 יחידות; ובתיקו של הנאשם 3 נמצא סם במשקל 0.2420 גרם. עוד נטען בכתב האישום, כי הנאשם 1 סיפק לנאשם 3 את הסם שנמצא ברשותו, בכך שהביא לו את הסם וכן סיפק לו, בשני מועדים נוספים שאינם ידועים למאשימה, סם מסוג מתאמפתאמין במשקל שאינו ידוע למאשימה.
ביום 11.1.23 הורשע נאשם 1 על פי הודאתו בעובדות כתב האישום המתוקן במתן שוחד, עבירה לפי סעיף 291 לחוק העונשין, תשל"ז-1977 ובניסיון להחזקת סם מסוכן שלא לצריכה עצמית, עבירה לפי סעיף 7(א) ו-(ג) רישא לפקודת הסמים המסוכנים [נוסח חדש] תשל"ג-1973, בצירוף סעיף 25 לחוק העונשין. נאשם 2 הורשע על פי הודאתו בעובדות כתב האישום המתוקן במתן שוחד, עבירה לפי סעיף 291 לחוק העונשין; והחזקת סם מסוכן שלא לצריכה עצמית, עבירה לפי סעיף 7(א) ו-(ג) רישא  לפקודת הסמים המסוכנים. בהתאם להסדר דיוני [במ/2] אליו הגיעו הצדדים, הנאשמים יחזרו מכפירתם ובאי כוחם יטענו חופשי לעונש. המאשימה תעתור לעונש מאסר בן 11 חודשים, מאסר על תנאי וקנס כספי בנוגע לנאשם 1. המאשימה תעתור לעונש מאסר בן 10 חודשים, מאסר על תנאי וקנס כספי בנוגע לנאשם 2.

על פי עובדות כתב האישום המתוקן, עלא אל עמראני שירת כסוהר בכלא שיקמה, באגף בו היה כלוא נאשם 1. במועד כלשהו בחודש מרץ 1019 פנה נאשם 1 לעלא בנוכחות האסיר עטיה אבו סבית וביקש ממנו להכניס סם מסוכן מסוג חשיש לכותלי הכלא תמורת תשלום. עלא החליט לקבל את הכסף מנאשם 1, מבלי שהתכוון להכניס את החשיש לכלא.  לאחר שסוכם כי נאשם 1 יעביר לעלא 5,000 ₪ עבור הכנסת החשיש, קישר הנאשם 1 בין עלא לנאשם 2. עלא והנאשם 2 סיכמו כי התשלום עבור הכנסת החשיש לכלא יעברו ב-2 פעימות, ועלא ביקש להעביר את הכסף לבן משפחתו, יאסין, על מנת להקשות על חשיפתו. בהתאם לסיכום, יצר הנאשם 2 קשר עם יאסין בחודש מרץ 2019, העביר לו את התשלומים, שלבסוף הועברו על ידי יאסין לעלא. במועד מאוחר יותר דאג נאשם 2 כי מי מטעמו יניח פלטת חשיש שמשקלה נע בין 50-100 גרם בקרבת הטרמפיאדה הסמוכה לכרם שלום, והודיע על כך לעלא. עלא נסא למקום, נטל את פלטת החשיש והחביאה בביתו בשגב שלום. במועד כלשהו ביוני 2019 פנה נאשם 1 לעלא ואמר לו שישאיר אצלו את הכסף, ושיחזיר את פלטת החשיש. עלא עשה כן והחזיר את פלטת החשיש למקום ממנו נטל אותה.
הנאשם 1 הורשע במסגרת הסדר טיעון בעבירה של החזקה/שימוש בסמים לצריכה עצמית - עבירה לפי סעיף 7(א)+(ג) סיפא לפקודת הסמים המסוכנים (נוסח חדש) התשל"ג - 1973.  
הנאשמים 1-3 הורשעו במסגרת הסדר טיעון בעבירות של שוד בנסיבות מחמירות לפי סעיף 402(ב) לחוק העונשין; נאשם 3 הורשע גם בנהיגה ללא רישיון נהיגה תקף לפי סעיף 10(א) לפקודת התעבורה, נהיגה בזמן פסילה לפי סעיף 67 לפקודת התעבורה ונהיגת רכב ללא פוליסת ביטוח תקפה לפי סעיף 2(א+ב) לפקודת ביטוח רכבי מנועי.  

ביום 14.12.23, שעה 01:31, נאשם 1 יחד עם אחרים הגיע באמצעות רכב סקודה לפיצוציה "החיים הטובים" בעיר באר שבע, שם שלושה שודדים ירדו מהרכב ונכנסו בריצה כשהם רעולי פנים, כפפות, ואחד מהם אוחז סכין. שניים מהשודדים נכנסו לעמדת הקופה ודרשוה מהמתלונן 1 להביא את הקופה, תוך איום בסכין. אחד מהם החזיק סכין ואילו השני מילא שק באלכוהול וסיגריות. השודד השלישי נטל בקבוקי וודקה מרכב הסקודה. המתלונן לחץ על לחצן המצוקה ואז השודדים ברחו מהרכב עם שלל בשווי כ-5000 ₪.  

בשעה 1:48 או בסמוך לכך, נאשמים 2 ו-3 ועוד אחרים הגיעו לתחנת דלק "דלק" סמוך ליישוב עוזה, שם שני שודדים רעולי פנים איימו בסכין על המתלונן 2 ולקחו סכום של 1,125 ₪ ומוצרי עישון בשווי כולל של 11,495 ₪. לאחר מכן ברחו ברכב סקודה.  

בשעה 02:08 או בסמוך לכך, נאשם 2 ועוד אחרים הגיעו לתחנת דלק דור אלון בכביש 31 ליד לקיה, שני שודדים פרצו את דלת החנות, נכנסו רעולי פנים עם סכין ושק, שדדו את כספי הקופה בשווי 2,044 ₪ ולקחו משקאות אלכוהוליים. הם גרמו לנזק לדלת החנות בשווי 3,393 ₪ וברחו ברכב סקודה.  

ביום 15.12.2023, שעה 19:22:15, נאשם 3 נהג ברכב טויוטה בתחנת דלק סונול בעיר באר שבע, על אף שהוא בלתי מורשה, פסול לנהיגה וללא ביטוח.  

בתאריך 13.03.23 בשעה 23:00 או בסמוך לכך, בכביש מספר 40 בצומת רמת חובב, החזיק נאשם 1 בשקית סם מסוכן מסוג קוקאין במשקל 0.3693 גרם נטו.
המאשימה והנאשם הגיעו להסדר טיעון, אשר במסגרתו כתב האישום תוקן והנאשם הודה והורשע בעבירות סחר בסמים לפי פקודת הסמים המסוכנים[נוסח חדש], תשל"ג-1973.

האישום הראשון מתאר כי ביום 23.5.21 פנה אלחנן לקבוצה ביישומון הטלגרם לרכישת 10 גרם סם מסוג קנאביס תמורת 550 ₪, ולשם כך מסר את כתובת מגוריו ומספר הטלפון שלו. הנאשם התקשר לאלחנן, תוך שהוא חוסם את מספר הטלפון שלו לזיהוי, והודיע לו כי יגיע למסור לו את הסם כעבור מספר דקות. הנאשם הגיע ברכבו מסוג רנו ל.ז 197-64-501 לכתובת שנמסרה לו, אלחנן נכנס לרכב, הנאשם נתן לו את השקית שבה 9.63 גרם סם ובתמורה שילם לו אלחנן 550 ₪. כוח בילוש של משטרת ירושלים הבחין במעשיו של הנאשם ועצר את הרכב, שבו נתפסה שקית ובה 44.86 גרם מסוג קנאביס.

אישום שני מתאר 3 עבירות של סחר בסם: ביום 20.5.21 מכר הנאשם באותה דרך המתוארת באישום הראשון, 50 גרם סם מסוג קנאביס למרדכי, תמורת 1,000 ₪. ביום 26.4.21, מכר למרדכי פעם נוספת 10 גרם סם תמורת 150 ₪. באותו מועד מכר הנאשם 10 גרם סם בתמורה ל-550 ₪ לאנה שתיאמה איתו את הרכישה באותו אופן.

אישום שלישי מתאר כי ביום 14.5.21 בשעה 12:00 ביקש עופר לרכוש סם באמצעות הטלגרם ותיאם רכישת 10 גרם סם מסוג קנאביס תמורת 550 ₪. הנאשם הגיע ברכבו למקום המפגש ומסר לעופר את הסם תמורת התשלום.

אישום רביעי מתאר כי ביום 12.5.21 ביקש הקטין י.ל. לרכוש סם, ובהתאם לבקשתו, הגיע הנאשם למקום המפגש ושם מסר לקטין 10 גרם סם מסוג קנאביס תמורת 300 ₪. באותו מועד ביקש יאיר לרכוש מהנאשם סם, ובאותו אופן, מכר לו הנאשם 21 גרם סם מסוג קנאביס תמורת 1,600 ₪.

בגין כל המתואר הורשע הנאשם ב- 7 עבירות של סחר בסמים מסוכנים לפי סעיפים 19+13א לפקודת הסמים המסוכנים ועבירה של החזקת סמים שלא לצריכה עצמית לפי סעיף 7(א)+7(ג) רישא לפקודה זו.
הנאשם הורשע על פי הודאתו, במסגרת הסדר טיעון, בכתב אישום מתוקן בו יוחסו לו עבירות של ייצור, הכנה והפקת סם מסוכן – עבירה על סעיף 6 לפקודת הסמים המסוכנים [נוסח חדש], תשל"ג – 1973, ונטילת חשמל שלא כדין – עבירה על סעיף 400 לחוק העונשין, תשל"ז-1977.

על פי העובדות המפורטות בכתב האישום המתוקן, ביום 15.10.20 שכר הנאשם דירה ששטחה 180 מ"ר, בבניין בפתח-תקווה, למשך שנה, תמורת סכום של 5,000 ₪ לחודש, במטרה להשתמש במקום כמעבדה לגידול סם מסוכן מסוג קנבוס. הנאשם שילם למשכיר 15 אלף ₪ במזומן מראש עבור שלושת חודשי השכירות הראשונים. במועד שכירת הדירה או בסמוך לאחריו, הקים הנאשם בדירה מעבדה לגידול קנבוס, שהתפרשה על רוב שטח הדירה, אותה צייד בציוד כדלקמן: 80 שנאים, 95 נורות ומחזירורים, 2 זרקורים, 4 מזגנים, 5 מזגנים ניידים, 29 מאווררים, 6 מפוחים ומסננים, 23 מדי טמפרטורה, מספר רב של מזמרות ו-1,411 אדניות בגדלים שונים. לשם הפעלת המעבדה ביצע הנאשם את הפעולות הבאות: שתל באדניות שתילי קנאביס, ציפה בנייר כסף חלק מקירות הדירה, ביצע שינויים במערכת החשמל על מנת למנוע קריאה של צריכת החשמל ותשלום עבור צריכה זו וכן לצורך הסוואת המעבדה. בתאריך 7.2.21 החזיק הנאשם במעבדה קנאביס במשקל כולל של 288.34 ק"ג נטו, בשלבי גידול שונים, כאשר חלק משתילי הקנבוס התנשאו לגובה של כמטר וחצי וחלקם היו תלויים לייבוש. באותו יום, עסק הנאשם, בצוותא חדא עם אחרים, בטיפול, גיזום והפקת שתילי הסם שבמעבדה, במשך כ-5 שעות לפחות. במהלך התקופה שממועד שכירת הדירה ועד ליום 7.2.21, נטל הנאשם חשמל בשווי של כ-67 אלף ₪ ללא רשות כדין מחברת החשמל.  
במסגרת ההסדר שגובש בין הצדדים תוקן כתב האישום והוסכם כי הנאשם יודה, יורשע ויופנה לשירות המבחן לצורך הכנת תסקיר חובה, ללא הסכמות עונשיות.
על פי הודאתו הורשע הנאשם בעבירות של ייצור סם מסוכן, החזקת חצרים לשם הכנת סם מסוכן, החזקת כלים, החזקת סם שלא לצריכה עצמית ונטילת חשמל.

בין מרץ 2016 עד למעצרו באוגוסט 2016, התגורר הנאשם בדירה שכורה בראשון לציון, בה הקים מעבדה לגידול צמחי קנביס, שהם מסם מסוכן.
לצורך כך הכניס הנאשם לדירה ציוד בהיקף נרחב ששימש לגידול הצמחים והכנתם לשימוש, כמפורט בכתב האישום.
כמו כן, חיבר הנאשם את הדירה, באופן פיראטי, ללוח החשמל של הבנין, תוך עקיפת מונה החשמל הדירתי. עם זאת, חובר חוט אחד למונה הדירתי, על מנת שבכל זאת, תרשם צריכת חשמל מסויימת לדירה.
הנאשם עשה כן על מנת להימנע מגילוי מעשיו בשל צריכת חשמל חריגה הנובעת מתפעול המעבדה וכן על מנת להימנע מתשלום בגין צריכת רוב החשמל.
באופן זה גנב הנאשם בתקופת השכירות ועד מעצרו חשמל בשווי של 27,043.54 ₪.
החל ממאי 2016 ועד ליום מעצרו, גידל הנאשם במעבדה כמויות גדולות של צמחי קנבוס וייצר סמים מסוכנים מסוג זה וזאת שלא לצריכתו העצמית.
ביום 8/8/16 החזיק הנאשם בדירה בנוסף לציוד ששימש לגידול והכנת הסמים, סמים מסוכנים כדלקמן:
סם מסוכן מסוג קנבוס בתפזורת במשקל כולל של 3.931 ק"ג נטו.
סם מסוכן מסוג קנבוס וכן לשימוש בתוך נייר על שולחן במשקל 0.148 גרם נטו.
סם מסוכן מסוג חשיש מוכן לשימוש בתוך נייר במגירה בשולחן במשקל 0.5772 גרם נטו.
סה"כ הוחזקו בדירה 71.247 ק"ג סם מסוג קנביס ו-0.5772 גרם מסוג חשיש.
הנאשם הורשע על פי הודאתו, במסגרת הסדר טיעון, בכתב אישום מתוקן, בעבירות של הצתה לפי סעיף 448(א) רישא, סחיטה באיומים לפי סעיף 428 רישא, והיזק בזדון לפי סעיף 452 לחוק העונשין התשל"ז-1977 (להלן: "חוק העונשין"). כמו כן, צירף הנאשם שלושה תיקים נוספים: ת"פ 43221-06-20, ת"פ 35172-04-20, ו-ת"פ 43869-12-21 בהם הורשע על פי הודאתו בשתי עבירות של החזקת מכשירי פריצה לפי סעיף 409, שלוש עבירות של גניבה לפי סעיף 384, עבירה של ניסיון גניבה לפי סעיף 384 בצירוף סעיף 25 לחוק העונשין, ועבירה של החזקת סם לצריכה עצמית לפי סעיף 7(א) בצירוף (ג) לפקודת הסמים המסוכנים [נוסח חדש], התשל"ג-1973.  

על פי עובדות כתב האישום המתוקן בתיק העיקרי, הנאשם והמתלונן הם בני דודים, ובתקופה הרלוונטית לאישום סבר הנאשם, כי המתלונן חייב לו כספים בעקבות הסדר ירושה משפחתי שנחתם כ-15 שנים קודם לכן. בבעלות המתלונן עסק הנמצא בבניין מגורים בשכונת זיכרון משה, ברחוב דוד ילין בירושלים (להלן: "המקום").  
בכניסה למקום נמצא שער לבן המשותף לעסק ולבניין המגורים עליו כתוב "אלי שלטים" ומשפחת מאורי. דרך הגישה לעסק עוברת דרך חצר פנימית של דירתה של רות מאורי (להלן: "מאורי") המתגוררת בצמוד לעסק (להלן: "החצר"), ועל מנת להיכנס לעסק יש לעבור שער ברזל נוסף. בחצר מצויים בלוני גז, שולחנות, כסאות, וריהוט גן השייכים למאורי, ואדניות פרחים רבות.  
ביום 12.4.21 או בסמוך לכך, בעקבות מצוקה כלכלית, גמלה בליבו של הנאשם ההחלטה לאיים על המתלונן ולהפחידו על מנת שיעביר לו כספים (להלן: "התכנית"). בהתאם לכך, במספר מועדים במהלך חודש אפריל 2021, התקשר הנאשם אל המתלונן. ביום 28.4.21 התקשר הנאשם למתלונן ואיים עליו, כי אם לא יעביר לו כסף, יפגע בו ויגרום לו נזק.  
ביום 13.4.21, במהלך שעות היום במסגרת התכנית, הגיע הנאשם למקום, הדליק באש פיסת נייר והניחה בתוך תיבת הדואר של העסק (להלן: "תיבת הדואר") הנמצאת בתוך החצר, וזאת על מנת להפחיד את המתלונן. כתוצאה מכך, נשרפה תיבת הדואר והתמלאה פיח. המתלונן ניקה את תיבת הדואר וצבע אותה מחדש.  
בין 13.4.21 לבין 16.4.21, במסגרת התכנית, הגיע הנאשם למקום, הניח בתיבת הדואר פתקים המיועדים למתלונן בהם כתוב, בין היתר: "אני צריך סה"כ הלוואה להתחיל חיים שכבר סיימתי. תעשה טובה לעצמך, אני לא צוחק, לא דבר יעצור", "אל תהיה חזיר... אני שם זין על כל העולם. אל תנסה אותי, אני סובל יותר.  
ביום 16.4.21, בשעה 23:28 או בסמוך לכך, במסגרת התכנית, הגיע הנאשם מתל אביב למקום במטרה להצית את העסק של המתלונן, וזאת על מנת להטיל מורא עליו ולגרום לו להעביר לנאשם כספים. הנאשם הצטייד ב"אציטון" אותו רכש מבעוד מועד על מנת שיעשה בו שימוש כחומר בעירה לטובת ההצתה. הנאשם לקח את הקרטון עם החפצים והלך לכיוון המקום. בדרכו אסף עוד מספר חפצים. הנאשם עבר את השער המשותף לבניין, הצית את כלל החפצים, וזרק אותם לעבר העסק של המתלונן שהשער אליו היה נעול. חלק מהחפצים נפלו סמוך לעסק של המתלונן מעבר לשער הברזל הנעול וחלק בחצר. החפצים נדלקו ואש אחזה במקום. הנאשם הלך מהמקום בלי שכיבה את האש, ובלי שקרא לכוחות כיבוי והצלה.  
סמוך לחצות, חזר צבי קרישבסקי לביתו ברחוב דוד ילין 38, הצמוד למקום, וראה את האש הבוערת בחצר. קרישבסקי עלה לקומה גבוהה יותר בבניין, ומהמרפסת שפך על מוקד הבערה דליי מים עד אשר האש כבתה. כתוצאה מההצתה האמורה, נשרפו רהיטי החצר של מאורי וחלק מהעציצים ואדניות הפרחים, והרצפה התמלאה פיח.  
כל זאת עשה הנאשם במטרה להטיל אימה על המתלונן כדי שהאחרון יעביר לו כספים, כאמור לעיל. במעשיו הנזכרים לעיל, שילח הנאשם אש במזיד, בדבר לא לו, איים על אדם בכתב ובעל פה, בפגיעה שלא כדין בגופו, ברכושו והטיל אימה על אדם, הכול כדי להניע את האדם לעשות מעשה ופגע במזיד בנכס שלא כדין.  

בין הצדדים לא הייתה הסכמה לעניין העונש. לצד זאת הוסכם, כי במסגרת הטיעונים לעונש יהיה רשאי ב"כ הנאשם לטעון, כי הנאשם לא ידע על כך שדרך הגישה לעסק עוברת דרך חצר פנימית של דירתה של רות מאורי המתגוררת בצמוד לעסק, וכי בחצרה מצויים בלוני גז, שולחנות, כיסאות, ריהוט גן ואדניות פרחים רבות השייכים לה. כמו כן, הוסכם כי הנאשם יהיה רשאי להציג תמונה של השער הלבן המשותף לעסק ולבניין המגורים.  

מעובדות כתב האישום בת"פ 43869-12-21 עולה, כי ביום 30.4.21 לערך, ברחוב דפנה 8 בתל אביב, החזיק הנאשם במכפתי פטנט ובשלושה קטרים, אשר שהם כלי פריצה ולא היה לו הסבר סביר לכך.  

מעובדות כתב האישום בת"פ 35172-04-21 עולה, כי ביום 20.10.19 הנאשם הגיע לבניין מגורים ברחוב ערבי הנחל 11 בגבעתיים (להלן: "הבניין") וניגש לחלקו האחורי של הבניין למקום חניית האופניים, כשהוא נושא באמתחתו את הכלים הבאים: מכפתיים (קאטר), מברג שטוח, מסורית יד ומכפתי פטנט, שהם מכשירי פריצה (להלן: "מכשירי פריצה"). באותן נסיבות גנב הנאשם זוגות אופניים, בכך שניתק את שרשראות מנעולי האופניים, באמצעות אחד ממכשירי הפריצה, ונטל ונשא את שלושה זוגות האופניים הרחק מהבניין, ללא הסכמת הבעלים, כשהוא מתכוון בשעת הנטילה לשלול את האופניים שלילת קבע. לאחר שסיים את מעשיו, חזר הנאשם לבניין, למקום חניית האופניים, שב להתעסק עם אופניים שונים שהיו במקום עד שהשומר בבניין הבחין בו, הפסיק את מעשיו והתקשר למשטרה.  
בנוסף למתואר לעיל, החזיק הנאשם בתיקו, בתוך שטר כסף מקופל, סם מסוכן מסוג הרואין במשקל של 0.1598 גרם נטו, לצריכה עצמית, ללא היתר וללא רישיון מאת המנהל. במעשיו המתוארים לעיל, נטל ונשא הנאשם דבר הניתן להיגנב, ללא הסכמת הבעלים, במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעלו שלילת קבע; החזיק ברשותו מכשירי פריצה ללא הסבר סביר לכך, והחזיק סם מסוכן לצריכה עצמית ללא היתר ולא רישיון מאת המנהל.  

מעובדות כתב האישום המתוקן בת"פ 43221-06-20 עולה, כי ביום 8.5.20, מספר שעות עובר לשעה 04:00 לערך, קשר ולדימיר אפונין (להלן: "המתלונן") את אופניו, בסמוך לדירתו ברחוב ארלוזרוב 168 בתל אביב (להלן: "הדירה"), באמצעות שרשרת ברזל. בהמשך לכך, בשעה 04:00 לערך, ירד המתלונן מדירתו והבחין בנאשם, כשהוא אוחז באופניו. עת התעמת המתלונן עם הנאשם, זה הלך מהמקום.  
במעשיו המתוארים לעיל, ניסה הנאשם ליטול ולשאת דבר הניתן להיגנב, בלי הסכמת הבעלים, במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעלו שלילת קבע.
הנאשם הורשע עפ"י הודאתו, במסגרת הסדר טיעון ולפי כתב אישום מתוקן, בעבירה של גידול סמים מסוכנים לפי סעיף 6 לפקודת הסמים המסוכנים [נוסח חדש] התשל"ג-1973 ובעבירה של החזקת סמים לצריכה עצמית לפי סעיף 7(א) ו- (ג) סיפא לפקודת הסמים המסוכנים, זאת בכך שגידל שתיל קנבוס במשקל 291.6 ג' נטו בגינת ביתו והחזיק סם מסוכן מסוג קנבוס לצריכתו העצמית בכמות כוללת של 69 ג' נטו במקומות שונים בבית.  
הצדדים לא גיבשו הסכמה עונשית וטענו באופן פתוח לעונש. במסגרת טיעוניה, עתרה המאשימה להכריז על הנאשם כ"סוחר סמים" ולהורות על חילוט כספים שנתפסו בחיפוש על הנאשם, בסך של 5,400 ₪.
הנאשם הורשע על יסוד הודאתו בעבירה של החזקת סם שלא לצריכה עצמית, עבירה לפי סעיף 7(א)+(ג) רישא לפקודת הסמים; ובעבירה של הכנת כלים המשמשים להכנת סם, עבירה לפי סעיף 10 לפקודת הסמים. במסגרת הסדר הטיעון תוקן כתב האישום כאמור, אולם לא גובשה הסכמה לעניין העונש, וכל צד טען על-פי מיטב שיקול דעתו.

על-פי עובדות כתב האישום המתוקן, החזיק הנאשם בדירה בה התגורר יחד עם שותפים אחרים, סמים מסוכנים ארוזים בשקיות פלסטיק, כמפורט להלן:
(א) 113.7 גרם הרואין עבור אחר שזהותו אינה ידועה למאשימה;
(ב) 20 גרם הרואין;
(ג) 29 גרם קוקאין.
בנוסף, החזיק הנאשם על שידה בחדרו משקל דיגיטלי המשמש לצורך שקילת סמים מסוכנים.
הנאשם הורשע על יסוד הודאתו בעבירות שעניינן החזקת סם לשימוש עצמי (2 עבירות) וסחר בסם מסוכן.

על פי עובדות כתב האישום זה, ביום 3/8/14 החזיק הנאשם בסם מסוג קנבוס במשקל 0.28 גרם.  
על פי עובדות אישום מס' 1 ביום 29/11/11 מכר הנאשם לשוטר מאור לנקרי 6.36 גרם סם מסוג חשיש תמורת 200 ₪. הסם נמכר לאחר שהשוטר התקשר לטלפון הנייד של הנאשם ותיאם עמו פגישה לצורך ביצוע העסקה.  
על פי עובדות אישום מס' 2, ביום 6/2/12 בשעה 10:30 החזיק הנאשם חשיש במשקל 0.42 גרם.
הנאשם הורשע בעבירה של ייצור, הכנה והפקה של סם מסוכן, לפי סעיף 6 לפקודת הסמים המסוכנים [נוסח חדש] התשל"ג-1973, ובעבירה של החזקת סמים מסוכנים שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש] התשל"ג-1973, על יסוד הודאתו בעובדות כתב האישום.

הנאשם מתגורר בפזורת שבט אלאטרש, במתחם ששטחו כ-  200 מ"ר, המגודר כולו בגדר גבוהה ואטומה, בו נמצא בית הנאשם וחצר מרוצפת. בחצר, במקום מוסתר, ישנה חממה גדולה, המגודרת כולה בחומר קשיח ואטום (להלן: "החממה"). עובר לתאריך 24.04.17, הנאשם גידל בחממה 888 שתילי סם מסוכן מסוג קנבוס, במשקל כולל של 253.9 ק"ג. הנאשם החזיק בחממה ומחוצה לה ציוד שנועד לסייע בגידול הסם, ובין היתר, מערכת השקיה נפרדת וייעודית וחומרי דישון.
הנאשם הודה והורשע בעבירות המיוחסות לו בכתב האישום בתיק העיקרי, ובנוסף צירף את ת"פ 37350-08-18, ת"פ 25804-08-19 וכן את ת"פ 9630-04-19. הסדר הטיעון במסגרתו הודה הנאשם לא כלל הסכמה לעניין העונש.

כתב האישום בת"פ 10054-09-19, התיק העיקרי, מלמדנו כי הנאשם היה בן זוגה של סנדי אבו עמר (להלן: "סנדי"), חברתן של עדי קתרין דה גרוט (להלן: "עדי") פלונית (להלן: "המתלוננת"), אשר היו בנות זוג.
ביום 30.8.19 בשעות הערב, שוחח הנאשם בשיחת ועידה עם סנדי ועדי, והתפתח ויכוח בין הצדדים, במהלכו נטלה קורל את הטלפון מעדי והתעמתה עם הנאשם, על מנת שלא יתערב בחייה האישיים.
לאחר מכן שוחחה סנדי עם עדי ואמרה לה שהנאשם מצטער על דבריו והוויכוח מאחוריהם והצדדים קבעו להיפגש.
בהמשך, אספו עדי והמתלוננת את הנאשם מהכפר אבו גוש, ברכב בו נהגה עדי ובנוכחות סנדי. אחד הנוכחים ביקש לקנות סיגריות והנאשם אמר שיכווינם לקיוסק.
הנאשם הוביל את עדי לדרך עפר, וקיוסק לא נראה באופק.
בנסיבות המתוארות, הנאשם הוציא סכין מתקבעת, עטה על ידיו כפפות וירד מן הרכב. גם המתלוננת ירדה מן הרכב.
הנאשם קרב אל המתלוננת בעודו אוחז בסכין, הכה בראשה מכת אגרוף וסטר בפניה, ואילו המתלוננת קיללה את הנאשם. סנדי ועדי עמדו חוצץ בין הנאשם למתלוננת ומנעו ממנו להמשיך בתקיפה.
בהמשך, נכנסו הצדדים לרכב תוך שהנאשם אמר למתלוננת: "אני אשפוך אותך על הרצפה אם לא תמשיכו לנסוע", סטר בפניה מספר פעמים ואמר לה שמשפחתה תראה אותה מחוברת למכונת הנשמה.
המתלוננת התיישבה בכיסא הנהג ועדי ישבה לצדה, והנאשם ישב מאחורי המתלוננת.
בהגיעם בסמוך למחלף עין חמד, חנק הנאשם את המתלוננת בצווארה. עדי ניסתה להרחיק את ידו מצווארה.
נוכח מעשיו אלה, הורשע הנאשם בעבירות של איומים, החזקת סכין ותקיפה סתם לפי סעיפים 192, 186(א) ו-379 לחוק העונשין, תשל"ז-1977.

בת"פ 37350-08-18 מתאר כתב האישום כי ביום 3.3.17 בשעה 04:00 או בסמוך לכך, התפרץ הנאשם לדירתו של שמעון פיש (להלן: "המתלונן") בירושלים. הנאשם נכנס אל הדירה דרך הדלת שהייתה סגורה אך לא נעולה, נטל צמיד כסף, הגה של אופניים, קופסת מברגים, דאורדורנט וקופת צדקה עם כסף בתוכה.
הנאשם נכנס לחדרו של לוי פיש, בנו של המתלונן, ושאל אותו האם זהו בית כנסת ומשהשיב לו לוי בשלילה, עזב הנאשם את המקום. לוי יצא מהדירה ומצא בכיסיו של הנאשם את הרכוש הגנוב, למעט קופת הצדקה, שנמצאה על ידי המשטרה בקרבת מקום.
נוכח הודאתו, הנאשם הורשע בעבירות של התפרצות לדירת מגורים וגניבה לפי סעיפים 406(ב) ו-384 לחוק העונשין.

כתב האישום המתוקן בת"פ 25804-08-19 מתאר כי ביום 4.1.19 הצמיד הנאשם סכין לגרונה של אשתו, הגברת ביאן אבו סביח (להלן: "המתלוננת"), ואיים עליה כי ירצח אותה. כתוצאה מכך, נגרמה למתלוננת אדמומיות בגרונה.
הנאשם הורשע בשל כך בעבירה של תקיפה הגורמת חבלה של ממש ואיומים לפי סעיפים 380 ו-192 לחוק העונשין.

כתב האישום בת"פ 9630-04-19, תוקן במסגרת הסדר בין הצדדים והוא מתאר כי ביום 27.3.18 החזיק הנאשם טבליה של סם מסוכן מסוג בופרונפין, שברי טבליות במשקל 0.0603 גרם סם מסוג זה ו-10 טבליות סם מסוג אוכסיקודון.
בגין כך הורשע הנאשם בעבירה של החזקת סמים לצריכה עצמית לפי סעיף 7(א)+7(ג) רישא לפקודת הסמים המסוכנים[נוסח חדש], תשל"ג-1973.
הנאשם, יליד 1998, הורשע על פי הודאתו, ובמסגרת הסדר טיעון, בעבירות כדלקמן.  
ת"פ 65573-01-18 (להלן – התיק העיקרי) הורשע הנאשם ב-13 אישומים, שאלה עיקריהם:  
באישום מס' 1 הורשע הנאשם בעבירה של קשירת קשר לביצוע פשע, בכך שבמהלך החודשים יוני-יולי 2017 קשר קשר עם שני קטינים (ילידי 2000) כדי לסחור בסמים מסוכנים בכפר-סבא.  
עוד במסגרת הקשר יצר הנאשם קשר עם בגיר נוסף – ד' ק' – בעל רישיון נהיגה, שתפקידו כלל ביצוע עסקאות סמים במקומות מרוחקים והסעת מעורבים אחרים לביצוע עסקאות.  
עוד במסגרת הקשר שכר הנאשם דירה בכפר-סבא, ולשם התשלום עבור השכירות הפקיד בידי בעל הדירה שיקים השייכים לד' ק' ואת הכניסה לדירה רישת במצלמות אבטחה.  
הנאשם והקטינים הצטיידו בטלפונים רבים, חלקם "מבצעיים" ובכולם התקינו את היישומון "טלגראס", המהווה פלטפורמה ליצירת קשר אנונימי בין משתמשים שונים לצורך רכישה וקניה של סמים.  
הנאשם והקטינים פתחו מספר משתמשים אותם היו משנים אחת לתקופה ושם היו מפרסמים את הסמים ומשתמשים פנו אליהם כדי לתאם עסקאות לרכישת סמים.  
בהמשך, עזב הנאשם את הדירה השכורה והפעילות השוטפת של מכירת הסמים התבצעה מביתו של אחד הקטינים, כשבביתם של שני הקטינים החזיקו הנאשם ואחרים משקלים ושקיות חלוקה לסמים.  
על מנת למקסם רווחיהם החליטו הנאשם והקטינים לצרף לעסק "סוחרי משנה", כולם קטינים.  
בחלק מהעסקאות הסמים נשקלו ונארזו על ידי הנאשם והאחרים וחלק מסוחרי המשנה.  
סוחרי המשנה היו מקבלים תמורה בעבור יום עבודה, בהתאם להחלטתו של הנאשם, שנעה בין קופסת סיגריות ל-500 ₪ וכל סוחר משנה הפיץ את הסמים בשכונת מגוריו, כך הרחיבו הנאשם והאחרים את אזור ההפצה גם להוד השרון.  
באישום מס' 2 הורשע הנאשם בארבע עבירות של סחר בסם מסוכן בצוותא, בכך שעובר ליום 30.11.17 יצר קשר קטין יליד 2000 עם הנאשם באמצעות האפליקציה בבקשה לרכוש סם.  
הנאשם נפגש עם הקטין ואז הוא רכש ממנו 2 גרם סם מסוג קנבוס בתמורה ל-200 ₪.  
בשלוש הזדמנויות שונות יצר הקטין קשר עם הנאשם ותיאם עמו עסקאות סמים של 3-1 גרם קנבוס בתמורה ל-100 ₪ עבור כל גרם.  
עוד באותן הנסיבות, חמישה חודשים עובר ל-30.11.17, פנה הנאשם לקטין והציע לו להעביר שקית סמים מביתו לבית בבית ברל בתמורה ל-250 ₪ ו-2 גרם, אך הקטין סירב לבקשה.  
באישום מס' 3 הורשע הנאשם בריבוי עבירות של סחר בסם מסוכן בצוותא, בכך שבין יולי לספטמבר 2017, במספר הזדמנויות, הגיע אחר לביתו של הקטין שם סיפק לו סם מסוג קנבוס ללא תמורה.  
בהמשך, לאחר שהנאשם פנה לאחר והציע לו למכור בעבורו סמים והאחרון קיבל את ההצעה, היו נשלחים האחר והקטין על ידי הנאשם לעסקאות בכפר-סבא, בהתאם להזמנות שבוצעו באפליקציה.  
במסגרת התקופה המתוארת ביצע האחר מספר רב של עסקאות סמים במסגרתן מכר סם מסוג קנבוס ואת הכספים העביר לנאשם.  
בתמורה קיבל האחר מהנאשם 500-400 ₪, תלוי בהיקף המכירות, בעבור כל יום עבודה.  
באישום מס' 4 הורשע הנאשם בריבוי עבירות של סחר בסם מסוכן בצוותא, בכך שבין החודשים אוקטובר לנובמבר 2017 פנה הנאשם לקטין יליד 2000 והציע לו למכור סמים ולעבוד בעסק שהקים.  
בהתאם להזמנות שבוצעו באפליקציה, היו הנאשם והקטינים יוצרים קשר טלפוני עם הקטין, מוסרים לו פרטים הכוללים את כמות הסם, התמורה שצריך לקבל והמיקום בו ממתין הלקוח, והקטין היה מגיע לאותם מקומות לצורך ביצוע העסקאות בהוד השרון.  
בתקופה המתוארת ביצע הקטין מספר רב של עסקאות במסגרתן מכר סם מסוג קנבוס בתמורה ל-100 ₪ עבור כל גרם ואת התמורה העביר לנאשם ולשותפו ד' ק'.  
באישום מס' 6 הורשע הנאשם בריבוי עבירות של סחר בסם מסוכן בצוותא ואיומים בצוותא, בכך שחודשיים עובר ליום 26.11.17 פנה ר.צ., קטין יליד 2001, לקטין נ.ל. וביקש ממנו לעבוד בעסק בו עבד נ.ל. כסוחר סמים, והאחרון יצר את הקשר בין ר.צ. לנאשם שהתקין את האפליקציה לר.צ. ונתן לו סמים אותם ימכור.  
בחלוף שבוע וחצי, התקשר הנאשם לת.ש. וביקש ממנו לגשת למקום מסתור ולאסוף משם תיק ולהגיע לדירתו של הקטין מ.י. בדירה, הודיע ת.ש. לנאשם ולאחרים כי לא איתר את התיק במקום המסתור.  
אז נערך לו "בירור" ובסופו הוחלט כי יש לו "חוב" לעסק ובכדי לפרוע את החוב הוא צריך למכור סמים ולהעביר את התמורה לידם.  
בחלוף שעה מה"בירור" התקשר הנאשם לת.ש. וקבע עמו פגישה בכפר-סבא.  
אז הגיע למקום שותפו של הנאשם ד' ק' והעביר לו 50 גרם של סם מסוג קנבוס בשקית.  
הנאשם הודיע לקטינים נ.ל., ת.ש. ור.צ. כי הוא מטיל עליהם "קנס" נוסף בסך 15,000 ₪, בעבור הסמים שהיו בתיק שאבד.  
בנסיבות אלה, שלושת הקטינים החליטו כי החוב מתחלק ביניהם.  
בהמשך, הודיע הנאשם לר.צ. שכדי לכסות את חלקו בחוב שנוצר עליו למכור סם מסוכן מסוג קנבוס.  
הנאשם והקטין ג.ט. נהגו ליצור קשר עם ת.ש. ולמסור לו פרטים הכוללים את כמות הסם, התמורה שצריך לקבל והמיקום בו הלקוח ממתין ות.ש. היה מגיע לנקודת המפגש שנמסרה לו לשם ביצוע העסקאות.  
ת.ש. ערך מספר עסקאות בכפר-סבא, במסגרתם מכר 10-1 גרם של סם מסוג קנבוס בתמורה ל-100 ₪ לגרם.  
בחלוף מספר ימים הודיע ת.ש. לנאשם כי מחר לא יגיע ל"עבודה".  
למחרת, הגיעו הנאשם, שותפו ד' ק' והקטין ג.ט. מתחת לביתו של ת.ש. באמתלה של איסוף הפדיון השבועי.  
ת.ש. ירד מביתו יחף והנאשם ביקש ממנו לעלות לרכב.  
ת.ש. חשש להצטרף לנסיעה והסביר שאינו יכול, שכן אביו ממתין לו בביתו.  
הנאשם, שותפו ד' ק' והקטין ג.ט. התעלמו מדבריו ודרשו ממנו לעלות לרכב.  
בלית ברירה עלה ת.ש. לרכב.  
עת הגיעו ליער קפלן הבהיר הנאשם לת.ש. שאינו מרוצה מאיכות עבודתו ואמר לו שאם לא יתן את כל כולו לעבודה הוא יפוצץ אותו במכות ויעביר את החוב שלו לבכירים יותר בעסק הסמים שלו, תוך שמדגיש שמדובר באנשים מסוכנים שמסתובבים עם אקדחים.  
הקטין ג.ט. אף הוסיף: "אנחנו לא כאן כדי לשמוע הסברים אלא כדי להודיע לך על מצבך" וחזר על האמירות של הנאשם, תוך שהדגיש שהתכנית הייתה להביאו ליער כדי להכות אותו אבל הם החליטו לבסוף שלא לעשות זאת.  
בהמשך, לקחו הנאשם, שותפו ד' ק' והקטין ג.ט. את ת.ש. לדירתו של הקטין ג.ט. ושותפו של הנאשם, ד' ק', העביר לידו 100 גרם של סם מסוג קנבוס.  
אז הזמינו עבורו מונית שהחזירה אותו לביתו על מנת שיתחיל למכור את מלאי הסמים שקיבל.  
למחרת, התקשר הקטין י.מ. לטלפון הנייד של ת.ש. וביקש ממנו להגיע לדירתו, שם הודיע לו כי כעת הוא נכנס בנעליו של הנאשם אשר נמצא בבריחה, וכל ההתנהלות העסקית צריכה להיות מולו.  
משראה ר.ש. כי לא מצליח למכור את כלל הסמים שקיבל, פנה להוריו בבקשה לסייע לו להיחלץ מהמצב ואלה העבירו לידיו 2,500 ₪, שאותם העביר לנ.ל. כדי שיעבירם לנאשם ולאחרים.  
עוד באותן הנסיבות, משהבין נ.ל. כי גם הוא לא מצליח לכסות את החוב שנוצר, פנה לאמו וזו העבירה לידיו 5,000 ₪, אותם העביר לנאשם ולאחרים.  
באישום מס' 7 הורשע הנאשם בשלוש עבירות של סחר בסם מסוכן בצוותא, בכך שחצי שנה עובר ליום 30.11.17 נכנס א.נ., קטין יליד 2000, לאפליקציה בבקשה לרכוש סמים.  
לאחר תיאום פרטי העסקה, נפגשו א.נ. והנאשם, שהגיע למקום יחד עם שותפו, ד' ק', אז רכש א.נ. 1 גרם של סם מסוג קנבוס בתמורה ל-100 ₪.  
בהזדמנויות נוספות מכר הנאשם לא.נ. 1 גרם סם מסוג קנבוס בתמורה ל-100 ₪, באמצעות שליח.  
באישום מס' 9 הורשע הנאשם בריבוי עבירות של סחר בסם מסוכן בצוותא, ריבוי עבירות של תקיפה על ידי שניים או יותר בצוותא וכליאת שווא בצוותא, בכך שחודשים עובר ליום 26.11.17, לאחר שקיבל מהנאשם הצעת עבודה, החל ע.ג. לעבור בעסק ולסחור בסמים.  
ע.ג. ביצע מספר עסקאות ביום של מכירת 20-1 גרם של סם מסוכן מסוג קנבוס.  
הנאשם והקטינים היו שולחים לע.ג. כתובת, כמות הסם ופרטי זיהוי של לקוח והוא היה מגיע למקום, מבצע את העסקאות ומעביר את התמורה לנאשם ולקטינים.  
בעבור כל יום עבודה קיבל ע.ג. 50 ₪ או גרם קנבוס.  
כאשר ע.ג. הלין בפני הנאשם על שכרו אמר לו הנאשם שבמידה ויתווכח על התמורה שמשולמת לו יקבל סטירה בפניו.  
במשך התקופה הטילו הנאשם והקטינים על ע.ג. מטלות שכללו איסוף צואת כלבו של הנאשם וניקוי הבית בו החזיקו את הסמים.  
כשלא היו מרוצים מתפקודו של ע.ג., או כאשר כעסו עליו שאיבד סם שנשלח לתת ללקוח, היו מכים אותו בסטירות בפניו, בעיטות בגופו ואגרופים בראשו.  
במועד אחר התלכלך כלבו של הנאשם מצואתו שלו, אז הכריח הנאשם את ע.ג. לשטוף את הכלב, אך בשל חששו מכלבים סירב לעשות כן.  
אז כלאו אותו הנאשם והקטין ג.ט. בחדר האמבטיה יחד עם הכלב והודיעו לו שעד שהכלב לא נקי לא יפתחו לו את הדלת.  
ע.ג. זעק לעזרה, בכה והתחנן שיפתחו את הדלת, אך הנאשם והקטין ג.ט. צחקקו מעברה השני של הדלת.  
לבסוף, נאלץ ע.ג. לקלח את הכלב, רק אז אפשרו לו לצאת מחדר האמבטיה.  
כשיצא ע.ג. מחדר האמבטיה כשהוא רטוב כולו, הוציא אותו הנאשם מהדירה באמתלה שיתייבש בחוץ, אז נעלו הנאשם והקטין ג.ט. את הדלת ולא אפשרו לו להיכנס.  
באישום מס' 14 הורשע הנאשם בעבירות של החזקת סם שלא לצריכה עצמית, החזקת סם לצריכה עצמית, נהיגה ללא רישיון נהיגה (מעולם לא הוצא), נהיגה ברכב ללא ביטוח, אי ציות לשוטר במדים, נהיגה בקלות ראש והפרעת שוטר במילוי תפקידו, בכך שביום 22.11.17 סמוך לשעה 00:15 נהג הנאשם ברכב ועמו שני קטינים.  
באותן הנסיבות כרזו במערכת בכריזה של ניידת המשטרה לנאשם לעצור את הרכב אך הנאשם המשיך בנהיגתו תוך שהגביר את מהירות הנסיעה ובכך לא ציית להוראת השוטרים.  
בזמן בריחתו מהם המשיך בנהיגה פרועה, במהירות בלתי סבירה לתנאי הדרך, תוך שחצה צומת ברמזור אדום, עקף רכב ועלה על שטח הפרדה, כשהשוטרים לא מפסיקים לכרוז לו ולסמן באורות כחולים.  
במהלך הנסיעה הושלכה מהרכב שקית שהכילה 163.61 גרם סם מסוכן מסוג קנבוס.  
בהמשך, גרם הנאשם לתאונת דרכים בכך שהתנגש חזיתית ברכבו של אחר.  
הנאשם והקטין נמלטו רגלית מהרכב ואילו הקטין השני נתפס, וברכב נמצאה שקית שהכילה 0.21 גרם סם מסוכן מסוג קנבוס.  
אותה עת, נהג הנאשם ללא רישיון נהיגה וללא פוליסת ביטוח.  
באישום מס' 15 הורשע הנאשם בעבירה של ידיעה כוזבת על עבירה מסוג פשע, בכך שביום 26.11.17, בהמשך למתואר באישום הקודם, מסר תלונה כוזבת על גניבת הרכב עת היה בשימושו של שותפו דן, וזאת חרף המתואר באישום הקודם.  
באישום מס' 17 הורשע הנאשם בריבוי עבירות של סחר בסם מסוכן בצוותא, בכך שעובר ליום 21.11.17, עת נפגש הנאשם עם ב.א., קטין יליד 2002, לקח ממנו הנאשם את מכשיר הטלפון שלו והתקין בו את האפליקציה.  
בהמשך, היו מעבירים הנאשם והאחרים את הסמים לב.א., באמצעות שני סוחרי משנה קטינים.  
בשלוש הזדמנויות שונות, עת התקבלו הזמנות בנייד של ב.א., היה האחרון מתאם את פרטי העסקה עם לקוחות ומוסר להם 2-1 גרם של סם מסוג קנבוס בתמורה ל-100 ₪ עבור כל גרם.  
בתמורה, תוגמל ב.א. בקופסאות סיגריות ובסמים לשימושו.  
באישום מס' 19 הורשע הנאשם בריבוי עבירות של סחר בסם מסוכן בצוותא, בכך ששלושה חודשים עובר ליום 9.11.17 פנה הנאשם לד.פ. והתקין את האפליקציה בטלפון שלו בתמורה ל-500 ₪.  
בהמשך, הציע לו למכור עבורו סמים.  
ד.פ. קיבל את ההצעה ונהג להגיע לביתו של הקטין ג.ט. ומקבל מהנאשם או מהקטין ג.ט. 100-50 גרם סם מסוג קנבוס.  
במסגרת התקופה ביצע ד.פ. מספר עסקאות ביום בכפר-סבא, רעננה, פתח תקוה והוד השרון, במסגרתם מכר 6-2 גרם קנבוס בתמורה ל-100 ₪ עבור כל גרם והשתכר בין 50 ל-400 ₪ ליום, תלוי בהיקף המכירות שעשה.  
בהמשך, אמר הנאשם לד.פ. כי במידה  ויפסיק לסחור בעבורו בסם יהיה לו בלאגן.  
באישום מס' 20 הורשע הנאשם בריבוי עבירות של הספקת סמים מסוכנים בצוותא, בכך שחודשים עובר ליום 5.12.17, במספר הזדמנויות, בביתו של הקטין ג.ט., סיפקו הנאשם והקטין ג.ט. לש.נ. סם מסוכן מסוג קנבוס ללא תמורה.  
באישום מס' 21 הורשע הנאשם בריבוי עבירות של סחר בסם מסוכן בצוותא, בכך שחמישה חודשים עובר ליום 12.11.17, במספר הזדמנויות, תיאם ד.ז. עסקה לרכישת סמים דרך האפליקציה.  
ד.ז. רכש במקומות שונים בכפר-סבא סם מסוג קנבוס במשקל 1 גרם בתמורה ל-100 ₪ בכל הזדמנות.  
הנאשם פנה לד.ז. והציע לו למכור סמים עבורו.  
ד.ז. קיבל את ההצעה והנאשם התקין בטלפון שלו את האפליקציה.  
משך תקופה של חודש וחצי, נהג ד.ז. להגיע לבית הקטין ע.ג., לקבל 100-50 גרם סם מסוג קנבוס אותם היה מוכר ללקוחות באמצעות האפליקציה, כשמדובר היה במספר עסקאות ליום, במסגרתם מכר 5-1 גרם של סם בתמורה ל-100 ₪ עבור כל גרם.  
בתמורה היה מקבל תשלום של 600-300 ₪ עבור יום עבודה בהתאם להיקף המכירות היומי.
ביום 18.12.16, במסגרת הסדר טיעון דיוני, הודה הנאשם בכתב אישום מתוקן והורשע בעבירות הבאות: גידול סם מסוכן, לפי סעיף 6 לפקודת הסמים המסוכנים (נוסח חדש) תשל"ג- 1973. החזקת כלים להכנת סם שלא לצריכה עצמית, לפי סעיף 10 רישא לפקודה הנ"ל; בהתאם למוסכם הופנה הנאשם לשירות המבחן למבוגרים והתקבלו בעניינו חמישה תסקירים מהימים 7.5.17, 23.8.17, 24.8.17, 14.1.18 ו-1.7.18. המלצתו של שירות המבחן היא לעונש טיפולי-שיקומי של מאסר מותנה וצו מבחן.

במועד לא ידוע בחודש פברואר 2014, בחדר בדירה אותה שכר, הקים הנאשם מעבדה משוכללת לגידול קנבוס. המעבדה הכילה ציוד רב שעיקרו מכשירים וכלים המשמשים לגידול הסם, הכנתו וצריכתו, בעלות כוללת של מעל ל-20,00 ₪, לרבות: 9 גופי תאורה, 11 שנאים, כבלים חשמליים, שקעים ומנורות, פילטר פחם, מאוורר, מערכת השקיה, שרוולי אוורור, בקבוקים עם חומרי דישון, חביות, מקדחה, ונייר כסף ששימש לעטיפת הקירות וחלון החדר בו הוקמה המעבדה. הנאשם גידל כך 358 שתילי קנבוס, שבעת מעצרו של הנאשם ביום 23.6.14 שקלו יחד 4.29876 קילוגרם.
ביום 19.9.2017 הורשע הנאשם על יסוד הודאתו בעובדות כתב האישום המתוקן, ובעבירות כדלקמן:
החזקה/ שימוש בסמים לצריכה עצמית- עבירה בניגוד לסעיף 7(א) יחד עם סעיף 7(ג) סיפא לפקודת הסמים המסוכנים (נוסח חדש), התשל"ג-1973 (להלן: הפקודה).
יצוא, יבוא, מסחר, הספקה סמים מסוכנים- עבירה בניגוד לסעיף 13 יחד עם סעיף 19א לפקודה.

לפי החלק הכללי לכתב האישום המתוקן, במהלך החודשים דצמבר 2016 ועד אפריל 2017 שימש נ.פ. 491599/2016 כסוכן משטרתי אשר הופעל למיגור תופעת הסמים בעיר קריית גת. בחזקתו של הסוכן היה טלפון נייד שמספרו 053-6899304 ובחזקתו של הנאשם היה טלפון נייד שמספרו 055-9814554.
לפי האישום הראשון לכתב האישום המתוקן, ביום 21.2.17 ברח' מלכי ישראל שבקריית גת החזיק הנאשם סם מסוכן מסוג חשיש במשקל 94 גר' נטו, לצריכתו העצמית וללא היתר מאת המנהל.
לפי האישום השני לכתב האישום המתוקן, ביום 1.3.17 בשעה 14:00 לערך, התקשר הסוכן לנאשם וביקש "כמו פעם שעברה", כשכוונתו לפלטת חשיש. בשעה 14:14 שלח הנאשם הודעת טקסט ובה שאל אם יש ניירת, על כך השיב הסוכן בחיוב. הסוכן שאל אם המחיר כמו בפעם שעברה והנאשם השיב בחיוב.
בהמשך, ברחוב מלכי ישראל נפגשו הנאשם והסוכן המשטרתי, כאשר הנאשם סחר בסם מסוכן מסוג חשיש במשקל 95.10 גר' נטו וזאת בתמורה לסך של 2,600 ₪.
ב"כ הצדדים הגיעו להסדר טיעון, במסגרתו כתב האישום תוקן, הנאשם הודה בכתב האישום המתוקן, צירף את ת"פ 13413-10-16 של בימ"ש השלום בקרית גת, ת"פ 35468-12-15 של בימ"ש השלום בקרית גת ות"פ 17104-07-17 של בימ"ש השלום בקרית גת, בהם הודה והורשע, ובנוגע לעונש הוסכם כי יושתו עליו העונשים הבאים:
מאסר בפועל בן 8 חודשים, בניכוי ימי מעצרו.
מאסר מותנה בן 12 חודשים ל-3 שנים בגין עבירות סמים מסוג פשע.
מאסר מותנה בן 6 חודשים ל-3 שנים בגין עבירות סמים מסוג עוון.
פסילה בפועל, לה יטענו הצדדים באופן חופשי.
פסילה על תנאי, לה יטענו הצדדים באופן חופשי.
בנוסף, נשלח הנאשם לקבלת תסקיר שירות מבחן נוכח גילו.

בת"פ 35468-12-15 של בית משפט השלום בקרית גת, הורשע הנאשם על יסוד הודאתו בעובדות כתב האישום, ובעבירה כדלקמן:
החזקה/שימוש בסמים לצריכה עצמית -עבירה בניגוד לסעיפים 7(א) ו- 7(ג)   סיפא לפקודה.
לפי כתב האישום, ביום 23.10.15 בשעה 03:57 לערך, בתחנת משטרת קריית גת (להלן: המקום), החזיק הנאשם בתחתוניו סם מסוכן מסוג קנבוס במשקל 0.6672 גר' נטו, לצריכתו העצמית ומבלי שהיה בידיו היתר או רישיון מאת המנהל.

בת"פ 13413-10-16 של בית משפט השלום בקרית גת, הורשע הנאשם על יסוד הודאתו בעובדות כתב האישום, ובעבירה כדלקמן:
החזקה/שימוש בסמים לצריכה עצמית -עבירה בניגוד לסעיף 7(א), יחד עם סעיף 7(ג) סיפא לפקודה.
לפי כתב האישום, ביום 15.2.16 בשעה 10:20 לערך, בדירה שברח' ברזני 27/1 בקריית גת, החזיק הנאשם בחדרו סם מסוכן מסוג חשיש במשקל 1.80 גר' נטו, לצריכתו העצמית, והכל ללא היתר או רישיון כדין מאת המנהל.

בת"פ 17104-07-17 של בית משפט השלום בקרית גת, הורשע הנאשם על יסוד הודאתו בעובדות כתב האישום, ובעבירה כדלקמן:
על פי כתב האישום, ביום 24.7.16 בשעה 13:30 לערך החזיק הנאשם בביתו שברח' בראזני 27/1 בקריית גת, בתוך הארון שבחדרו, סם מסוכן מסוג חשיש במשקל 0.6915 גר' נטו, לצריכתו העצמית וזאת ללא היתר או רישיון מהמנהל.
הנאשם הורשע על פי הודאתו בכתב אישום מתוקן בעבירה של החזקת סם לשימוש עצמי, עבירה לפי סעיף 7(א)+7(ג) סיפא לפקודת הסמים המסוכנים (נוסח חדש), תשל"ג- 1973 (להלן: "הפקודה"), בכך שביום 16.2.16 החזיק בחדר בדירתו בצנצנת חרסינה בקבוקון המכיל סם מסוכן מסוג L.S.D בנפח של 0.20 מ"ל. כן הורשע הנאשם בת"פ 42140-09-17 בעבירה של החזקת סם לשימוש עצמי, עבירה לפי סעיף 7(א)+7(ג) סיפא לפקודה, בכך שביום 28.2.16 החזיק ברכב סם מסוכן מסוג חשיש במשקל של 3.5 גרם (להלן: "התיק שצורף"). הצדדים נקשרו בהסדר במסגרתו ביקשו להשית על הנאשם מאסר על תנאי וקנס, מבלי שהייתה הסכמה על שיעור הקנס. ב"כ הנאשם ביקשה, כי תקופת המאסר על תנאי תהיה לתקופה מתונה. הצדדים נחלקו בשאלת רכיב הפסילה שיש להשית על הנאשם. המאשימה עתרה להטיל על הנאשם שנתיים פסילה בפועל ואילו ההגנה עתרה להסתפק בפסילה על תנאי.
הנאשם הורשע, בהתאם להודאתו, בכתב אישום מתוקן, בביצוע עבירות של ייצור, הכנה והפקת סם, בהתאם לסעיף 6 לפקודת הסמים המסוכנים (נוסח חדש), תשל"ג -1973 (להלן: "הפקודה"). החזקת סמים שלא לצריכה עצמית, בהתאם לסעיף 7 (ג) סיפא לפקודה. החזקת כלים המשמשים להכנת סם מסוכן, בהתאם לסעיף 10 לפקודה. נטילת חשמל בהתאם לסעיף 400 לחוק העונשין, תשל"ז – 1977 (להלן: "חוק העונשין") והיזק בזדון, בהתאם לסעיף 452 לחוק.

בהתאם למתואר בכתב האישום המתוקן, פנה הנאשם לבעל דירה בעיר פתח תקווה והציג בפניו מצג כוזב ולפיו הוא מעוניין לשכור דירה לצרכי מגורי משפחתו. בין החודשים ספטמבר 2018 לינואר 2019, שכר הנאשם את הדירה עבור 5,000 ₪ לחודש. בדירה, הקים הנאשם מעבדה הכוללת ציוד בהיקף נרחב למטרת גידול סם מסוכן מסוג קנאביס. הציוד כלל מזגנים, מאווררים, אדניות, שנאי, בית מנורה וכיסוי מנורה, נורות גדולות, בקבוקי ושקי דשן, מדי לחות וטמפרטורה, מתקן קסיסה ומשקל דיגיטאלי. עוד מתואר כי לצורך הקמת המעבדה, שבר הנאשם דלתות וקירות בדירה, תלש כיורים ממקומם, בנה קיר גבס, התקין מזגנים ובנה מתקני מוטות וכל זאת ללא רשות בעל הדירה. בתאריך 30.1.19 כללה המעבדה ארבעה חדרי גידול פעילים ובהם 238 צמחי קנאביס במשקל של כ- 39.1 ק"ג. הנאשם אף חיבל במערכת החשמל על מנת שלא תתגלה צריכת החשמל החריגה ובכדי שלא לשלם עבורה, ובדרך זו נטל שלא כדין מחברת החשמל, חשמל בעלות משוערת של כ-30,358 ₪.
הנאשם הורשע לפי הודאתו בכך שביום 20.12.2013 מכר שתי יחידות קוקאין ב-500 ₪ ללקוח אחד ויחידת קוקאין נוספת ב-250 ₪ ללקוחה אחרת. כמו כן החזיק במכוניתו 14 יחידות הירואין במשקל כולל של כ-11 גרם ו-8 יחידות של קוקאין במשקל כולל של כ-1.9 גרם.

מעשיו של הנאשם פגעו במאבקה של המדינה בשימוש ובהפצה של סמים מסוכנים שמשפיעים על התודעה ועל בריאותו של המשתמש בהם.
הנאשם הורשע במסגרת הסדר טיעון בעבירה של מתן אמצעים לביצוע פשע, עבירה לפי סעיף 498(א) לחוק העונשין התשל"ז – 1977.

על פי עובדות כתב האישום המתוקן, ביום 26.8.20 נשלחו מתאילנד על ידי אנשים שזהותם אינה ידועה למאשימה, חבילה המכילה כ-2.4 ק"ג סם מסוכן מסוג מתאמפטמין בשווי הקרוב ל-2 מיליון ₪ אל הנאשם 1. לצורך קבלת החבילה, נפגש הנאשם בפניי עם שלושה נאשמים נוספים, שוחחו עם נציגי חברת השילוח, כשהנאשם מתרגם עבורם את השיחות במטרה לברר היכן החבילה ובמטרה להחיש את מועד קבלתה. ביום 30.9.20 בשעות הצהרים, הגיעו חלק מן הנאשמים וביניהם הנאשם שבפניי, אל יחידת דיור במושב עולש, שם התגוררו נאשמים 3 ו-5, במטרה לקבל את החבילה. הנאשם שוחח עבור נאשם 1, הזקוק לתרגום, עם שוטר שהציג עצמו כשליח ותרגם עבורו את השיחה, כמו גם תיאם עמו את הגעתו למושב עולש לצורך מסירת החבילה ולאחר מכן, תיאם את איסוף החבילה. בסמוך לשעה זו, יצא הנאשם מיחידת הדיור כשהוא רכוב על כלי תחבורה חשמלי, עד אשר הגיע בסמוך למקום האיסוף והבחין בשוטר וברכבו, התקשר לנאשם 1, עדכן אותו בדבר מקום האיסוף ויחד עם נאשם נוסף נשארו בסמוך למקום. לאחר שהתקבלה החבילה שהייתה חבילה מבוקרת, עזב הנאשם את מקום האיסוף ונסע חזרה אל הבית והתיישב בסלון.
הנאשם שלפני נותן את הדין בגין עבירות כדלקמן: סחר בסמים מסוכנים, בניגוד לסעיף 13 ו- 19א' לפקודת הסמים המסוכנים [נוסח חדש], תשל"ג – 1973 (שלוש עבירות); אחזקת סם מסוכן שלא לצריכה עצמית, בניגוד לסעיף 7(א) ו-(ג) רישא לפקודת הסמים המסוכנים [נוסח חדש], תשל"ג – 1973 (עבירה אחת); אחזקת סם מסוכן לצריכה עצמית, בניגוד לסעיף 7(א) ו-(ג) סיפא לאותה פקודה (עבירה אחת); קשירת קשר לעשות פשע, בניגוד לסעיף 499(א)(1) לחוק העונשין, תשל"ז – 1977 (עבירה אחת); הסתייעות ברכב לעבור עבירה, בניגוד לסעיף 43 לפקודת התעבורה [נוסח חדש] תשכ"א – 1961 (עבירה אחת). בהתאם לעובדות כתב האישום המתוקן ת/1, בהן הורשע הנאשם במסגרת הסדר טיעון, עובר למתואר בכתב האישום, קשר הנאשם קשר עם אריאל פריימוביץ (להלן: "אריאל") לעשות פשע, בכך שתיאם עמו לערוך עסקאות סחר בסמים ללקוחות שונים ברחבי הארץ, כאשר אריאל היה מקבל הזמנות של סמים במכשיר הטלפון הנייד שלו במספר 050-8555889 (להלן: "הטלפון של הנאשם"), ובהמשך היה מעביר את ההזמנות לביצוע באמצעות הנאשם.

במועדים הרלוונטיים לאישום זה, היה אריאל חבר בקבוצה ביישומון טלגרם בשם "סבתא שולה המקורית" שמטרתה ביצוע עסקאות סחר בסמים (להלן: "קבוצת הטלגרם"). במועדים הרלוונטיים לכתב האישום שימש השוטר עלי אלדדה כסוכן משטרתי לצורך מיגור תופעת סחר בסמים (להלן: "הסוכן"), כן במועדים אלו שימשה קצינת המשטרה יפעת בראל כקצינת מודיעין ובילוש בתחנת ערד (להלן: "הקצינה"). במסגרת הקשר המפורט בחלק הכללי ולשם קידומו, ביום 13.11.23 בסמוך לשעה 16:00, יצרה הקצינה קשר עם אריאל באמצעות קבוצת הטלגרם וביקשה לרכוש סם מסוג קנבוס במשקל 20 גרם בכל ששלחה הודעה ובה נרשם "20 גר ירוק מה ישך?" [כך במקור], בתגובה השיב לה אריאל הודעה ובה רשם "20 רפואי – 950ש"ח", ולאחר מכן תיאמו את ביצוע עסקת הסחר ברחוב לשם 7 בעיר ערד (להלן: "מיקום העסקה"). בהמשך לכך פנה אריאל לנאשם, עדכן אותו בפרטי העסקה וביקש ממנו כי ייסע לכתובת אותה תיאם בהתכתבות מול הקצינה ושם יבצע עסקת סלר בסם. בהמשך למתואר לעיל, סמוך לשעה 19:30 הגיע הנאשם ברכב מסוג מיצובישי (להלן: "הרכב") למיקום העסקה, שם פגש בסוכן, במעמד זה מסר הסוכן לנאשם סכום של 1,000 ₪, ואילו הנאשם החזיר לו 50 ₪ וכן מסר לו שתי שקיות ובכל אחת מהן סם מסוכן מסוג קנבוס במשקל 10 גרם כל אחד. מיד ובהמשך למתואר לעיל, משסימן הסוכן לשוטרים שהמתינו במקום כי העסקה בוצעה, הגיעו שוטרים במהרה לרכב, אז חטף הנאשם את שקיות הסם מידו של הסוכן והסתירן בתוך הרכב. במעמד המתואר לעיל, החזיק הנאשם ברכב סם מסוכן מסוג קנבוס במשקל 30 גרם נטו וכן ב- 5 יחידות סם מסוג ADB-BUTINACA שהינו נגזרת של הסם אינדזול קרבוקסאמיד, וזאת שלא לצריכתו העצמית ומבלי שהיה לו היתר כדין לכך. במעשיהם המתוארים לעיל, סחרו הנאשם ואריאל בצוותא חדא בסם מסוכן מסוג קנבוס במשקל כולל של 20 גרם נטו, זאת מבלי שהיה להם היתר כדין או אישור מאת המנהל. במעשיו המתוארים לעיל הסתייע הנאשם ברכב לשם ביצוע העבירה.

ביום 08.11.23 בשעה שאינה ידועה במדויק למאשימה, פנה אורן ברונשטיין (להלן: "אורן") לאריאל באמצעות קבוצה ביישומון טלגרם וביקש לרכוש ממנו סמים, בכך שביקש לרכוש 10 גרם סם מסוג קנבוס בתמורה לסכום של 400 ₪. במעמד זה מסר אורן לאריאל את מספר הטלפון שלו. בהמשך לאמור לעיל, במסגרת הקשר ולשם קידומו, פנה אריאל לנאשם ועדכן אותו בפרטי העסקה וכן מסר לו את מספר הטלפון של אורן לצורך תיאום המפגש ביניהם העברת הסם, וזה בהמשך יצר קשר עם אורן ותיאם עמו מפגש במרכז ביג בבאר שבע. בהמשך למתואר לעיל, נפגש הנאשם עם אורן ומסר לו סם מסוכן מסוג קנבוס במשקל 10 גרם נטו וזאת בתמורה לסכום של 400 ₪. במעשיהם המתוארים לעיל, סחרו הנאשם ואריאל בצוותא חדא בסם מסוכן מסוג קנבוס, וזאת מבלי שהיה להם היתר כדין או אישור מאת המנהל.

ביום 08.11.23 בשעה שאינה ידועה במדויק למאשימה, פנה עומרי כהן (להלן: "עומרי") לאריאל באמצעות קבוצה ביישומון טלגרם וביקש לרכוש ממנו סמים. בכך שביקש לרכוש 20 גרם סם מסוג קנבוס בתמורה לסכום של 800 ₪. במעמד זה מסר עומרי לאריאל את מספר הטלפון שלו ואת כתובתו במושב ניר עקיבא 69. בהמשך לאמור לעיל, במסגרת הקשר ולשם קידומו, פנה אריאל לנאשם ועדכן אותו בפרטי העסקה וכן מסר לו את מספר הטלפון של עומרי ואת כתובתו לצורך ביצוע עסקת סחר בסם. בהמשך למתואר לעיל, נפגש הנאשם עם עומרי במשק 69 במושב ניר עקיבא ומסר לו סם מסוכן מסוג קנבוס במשקל 20 גרם נטו וזאת בתמורה לסכום של 800 ₪. במעשיהם המתוארים לעיל סחרו הנאשם ואריאל בצוותא חדא בסם מסוכן מסוג קנבוס, וזאת מבלי שהיה להם היתר כדין או אישור מאת המנהל.

במסגרת הקשר ולשם קידומו, פנה אריאל לנאשם ועדכן אותו בפרטי העסקה וכן מסר לו את מספר הטלפון של יבגני ואת כתובתו לצורך ביצוע עסקת סחר בסם. ביום 08.11.23 החזיק הנאשם עם יבגני ברחוב אירוס הנגב 12 בבאר שבע סם מסוכן מסוג קנבוס במשקל 10 גרם נטו, שלא לצריכתו העצמית, מבלי שניתן לו היתר כדין או מאת המנהל. בין הצדדים נקשר הסדר טיעון, במסגרתו תוקן כתב האישום, והנאשם הודה והורשע בעובדות ובעבירות שבכתב האישום המתוקן. ההסדר לא כלל הסכמה לענין העונש. ההגנה בחרה שלא לעתור להפניית הנאשם להערכת שירות המבחן למבוגרים. מכאן – גזר דין זה.
בגין כל אלה הודה הנאשם והורשע בביצוע 2 עבירות של סחר בסם מסוכן, לפי סעיפים 13 ו-19א לפקודת הסמים המסוכנים (נוסח חדש) התשל"ג-1973, ועבירה של החזקת סם שלא לצריכה עצמית, לפי סעיפים 7א + 7ג' (רישא) לפקודת הסמים.

מהאישום הראשון עולה, כי ביום 13.3.2019, בנמל התעופה בן גוריון, החזיק הנאשם במוניתו סם מסוכן מסוג קנבוס במשקל 72.33 גרם קנבוס וסם מסוכן מסוג חשיש במשקל 50.2 גרם. בנוסף, החזיק הנאשם בסכום כסף בסך של 3,188 ₪.  
מהאישום השני עולה, כי ביום 22.2.2019 פגש אלון דובדבני (להלן – אלון) את הנאשם ונכנס למוניתו. במהלך הנסיעה מכר הנאשם לאלון 3.45 גרם קנבוס תמורת 250 ₪.  
מהאישום השלישי עולה, כי ביום 14.2.2019 פגש ברוך טאלר (להלן – ברוך) את הנאשם ונכנס למוניתו. במהלך הנסיעה מכר הנאשם לברוך 9.93 גרם קנביס תמורת 700 ₪.
נאשם 2 ג'מל אבראהים (להלן: "הנאשם") הורשע על פי הודאתו, במסגרת הסדר טיעון בכתב אישום מתוקן, בעבירה של סיוע לשוד, עבירה לפי סעיף 402(א) לחוק העונשין, התשל"ז -1977 (להלן: "חוק העונשין"), ובעבירה של החזקת סמים לצריכה עצמית, עבירה לפי סעיף 7(א) בצירוף סעיף 7(ג) לפקודת הסמים המסוכנים [נוסח חדש], התשל"ג-1973.

על פי עובדות כתב האישום המתוקן, ביום 10.10.21 בשעה שאינה ידועה למאשימה, קשרו הנאשמים ויוסף ג'אבר (להלן: "יוסף"), קשר לגנוב סמים מסוכנים מסוג קנבוס.  
לצורך קידום הקשר, הזמין יוסף באמצעות אפליקציית ה"טלגראס", רכישה של 6 שקיות סם מסוכן מסוג קנבוס רפואי (להלן: "הסם") במשקל של כ-10 גרם כל אחת. בהמשך, שוחחו נאשם 1 ויוסף עם עידן עזרא (להלן: "עידן") ודולב עזרא (להלן: "דולב") וקבעו להיפגש עימם בשעות הערב ביישוב נווה אילן במטרה לגנוב מהם את הסמים. הנאשמים הצטיידו בין היתר, בגז מדמיע ובמכשיר קשר.  
בהמשך, בסמוך לשעה 19:40 הגיעו עידן ודולב בכלי רכב מסוג ניסאן ל.ז – 189-95-601 (להלן: "הרכב") למקום המפגש שנקבע ברחוב השיירה בנווה אילן, כשברשותם חבילות הסם.  
נאשם 1 נכנס לרכב והתיישב במושב האחורי, בעוד הנאשם ויוסף עומדים בסמוך לרכב. נאשם 1 ביקש לראות את הסמים שהוזמנו, וביקש לקבל שקית על מנת שיוכל לקחת את חבילות הסם. או אז, אמר נאשם 1 בכזב, כי הוא שוטר ועשה עצמו מדבר במכשיר הקשר שברשותו על מנת להזעיק את האחרים. נאשם 1 אחז בעידן, הורה לו לא לזוז שכן הוא שוטר, התכופף לפנים, כיבה את מנוע הרכב ולקח את מפתחות הרכב.  
בהמשך, זינקו הנאשם ויוסף לרכב, על מנת לעזור לנאשם 1 לברוח מהרכב עם חבילות הסם. הנאשם פתח את דלת נהג הרכב בה ישב עידן, דחף אותו וכן ריסס לעברו גז מדמיע.  
באותה העת, יוסף זינק על דולב שישב בכיסא הנוסע, סגר בכוח את דלת הרכב והורה לו בצעקות לשבת. דולב דחף את דלת הרכב בכוח על מנת להימלט, דחף את יוסף שניסה לעצור אותו וברח מהמקום.  
בזמן שהנאשם ויוסף נאבקו עם עידן ודולב, התכופף נאשם 1 לכיוון רצפת כיסא הנוסע, לקח עמו 3 חבילות סם, יצא מהרכב וזרק את מפתחות הרכב.  
בהמשך, ברחו הנאשמים ויוסף מהמקום, ולאחר מכן חילקו ביניהם את השלל כך שכל אחד קיבל חבילת סם במשקל של כ-10 גרם כל אחת.  
במסגרת הסדר הטיעון לא הייתה הסכמה לעניין העונש וכל צד נותר חופשי בטיעוניו. נאשם 1 הודה אף הוא בהסדר טיעון, וב"כ ביקש לטעון לעונש לאחר קבלת תסקיר שירות המבחן, בעוד שב"כ הנאשם לא ביקש לקבל תסקיר שירות מבחן בעניינו. על כן, הטיעונים לעונש בעניינו של נאשם 1 נדחו ליום 18.7.22. בהקשר זה יצוין, כי גם עניינו של המעורב הנוסף, יוסף טרם הסתיים.
ביום 26.9.16, הודה הנאשם והורשע בעובדות כתב האישום, בעבירה של החזקת סם שלא לצריכה עצמית, עבירה לפי סעיף 7(א) + 7(ג) רישא, לפקודת הסמים המסוכנים, התשל"ג 1973.

על פי עובדות כתב האישום, ביום 2.6.16, בשעה 12:30, בעקבות צו בית משפט, בוצע חיפוש במתחם בו מתגוררת משפחתו של הנאשם, ברחוב גדעון 5 בראשון לציון (להלן: "המתחם").
במהלך החיפוש, תפסו השוטרים סם מסוכן מסוג קנבוס במשקל 2.689 קילו נטו, אותו הסליק הנאשם בתוך קופסא כחולה הנמצאת במחסן במבנה של בית כנסת נטוש הנמצא במתחם (להלן: "הקופסא").
באותן הנסיבות, בסמוך לקופסא, תפסו השוטרים משקל אלקטרוני השייך לנאשם.
הנאשם הורשע על יסוד הודאתו בעובדות כתב אישום מתוקן, בעבירות הבאות: החזקת סם שלא לצריכתו העצמית - לפי סעיף 7(א) בצרוף סעיף 7(ג) רישה לפקודת הסמים המסוכנים [נוסח חדש] תשל"ג – 1973 (להלן: "פקודת הסמים המסוכנים"); החזקת כלים להכנת סם שלא לצריכה עצמית - לפי סעיף 10 רישה לפקודת הסמים המסוכנים. בהתאם לעובדות בהן הורשע, ביום 9.11.19 בשעה 1:30 לערך, החזיק הנאשם בדירתו סם מסוכן מסוג קנבוס במשקל כולל של 2,500 גרם נטו אשר היה מפוזר בחללים שונים של הבית בשקיות. כמו כן, החזיק הנאשם בחדר בדירתו, ציוד לגידול ולהכנת סם מסוכן כדלקמן: גופי תאורה ובתי מנורות; משאבה עטופה בנייר כסף; ספקי כוח וכן ספק כוח עם מד חום; לוח חשמל; צינור מזגן; שני משקלים; שקיות חלוקה.
הנאשם הורשע, בהתאם להודאתו ובמסגרת הסדר טיעון, בעבירה של החזקה/שימוש בסמים לצריכה עצמית. הצדדים הגיעו להסדר טיעון, במסגרתו עתרו במשותף להשית על הנאשם מאסר על תנאי בן 6 חודשים ולתקופה של שנה, קנס בסך 500 ₪ ופסילת רישיון נהיגה על תנאי.

על-פי עובדות כתב האישום, במסגרת צו חיפוש שנערך ביום 16.6.2014, נמצא בביתו של הנאשם סם מסוג קנבוס במשקל נמוך, וכן שתי מנות סם מסוג קוקאין.
הנאשם הורשע על יסוד הודאתו ובמסגרת הסדר טיעון חלקי, בעבירה של יצור, הכנה והפקה של סם מסוכן, לפי סעיף 6 לפקודת הסמים המסוכנים, התשל"ג-1973. לא הושגה הסכמה עונשית בין הצדדים, אולם סוכם שהמאשימה תעתור לעונש מאסר מירבי של 30 חודשים, מאסר על תנאי וקנס, כאשר הנאשם יוכל לטעון לעונש באופן חופשי. עוד הוסכם שהנאשם יופנה לשירות המבחן לצורך עריכת תסקיר לעונש.

על פי עובדות כתב האישום הקים הנאשם מעבדה לגידול סמים בדירה אותה שכר החל מחודש מרץ 2016, ורכש לצורך כך שתילי קנבוס, חומרי דישון, אדניות ואמצעים רבים נוספים. הנאשם פרס על קירות הדירה נייר כסף, וצייד את המעבדה במנורות תאורה, מזגן, מפוחים, צינורות, משקל אלקטרוני, קרטונים, שקיות וואקום, תיקי בד, מתקן לייבוש צמחים, שואב עם מד לחות, מתקני רשת עטופים בניילון. במהלך החודשים שלאחר מכן, הפיק הנאשם במעבדה סם מסוכן מסוג קנבוס, בין היתר באמצעות גידול הצמחים וייבוש העלים. ביום 4.7.2016 החזיק הנאשם במעבדה 192 שתילים של קנבוס בשלבי צמיחה שונים, וכן שקיות וקרטונים המכילים סם מסוכן מסוג קנבוס לאחר שעבר ייבוש. המשקל הכולל של הסמים אותם החזיק הנאשם הגיע ל-41 ק"ג.
הנאשם הורשע על פי הודאתו בעבירות ובעובדות המנויות בכתב האישום.  
באישום הראשון הודה הנאשם בביצוע עבירה של החזקת סמים שלא לצריכה עצמית לפי סעיפים 7(א) + (ג) רישא לפקודת הסמים, בכך שהחזיק במקומות שונים בדירתו 271.8 גרם קנבוס ו – 48.17 גרם חשיש. כן החזיק הנאשם על גופו 4,200 ₪ במזומן.  
באישום השני הודה הנאשם בביצוע עבירה של סחר בסמים, לפי סעיפים 13 ו-19א לפקודת הסמים המסוכנים.  
באישום השלישי הודה הנאשם בביצוע עבירה של סחר בסמים.  

על פי עובדות כתב האישום, מכר הנאשם לאחר, לאחר תיאום ב"טלגראס", 4 גרם קנבוס תמורת 350 ₪.  
על פי עובדות כתב האישום, מכר הנאשם לאחר, לאחר תיאום ב"טלגראס", 24.3930 גרם חשיש תמורת 750 ₪.  
על פי עובדות כתב האישום, ביום 23.7.2018, רכב הנאשם על אופניים חשמליים תוך שימוש בטלפון נייד, בניגוד לתקנה 28(ב)(1)(א) לתקנות התעבורה.
הנאשם הורשע על פי הודאתו במסגרת הסדר טיעון בעבירות של אספקת סם, הפרעה לשוטר והחזקת סם לצריכה עצמית. ביום 4.11.16 הגיעו הצדדים להסדר טיעון, לפיו שוחרר הנאשם למעצר בית, והוא הודה והורשע בכתב האישום המתוקן, כאשר המאשימה הגבילה עצמה לענישה של ששה חודשי מאסר אשר אפשר כי ירוצו בעבודות שירות, מאסר על תנאי, קנס ופסילה על תנאי.

כעולה מעובדות כתב האישום המתוקן, בו הורשע הנאשם, ביום 31.10.16 בשעה 20:30 בכניסה למושב אחוזם, המתינו שוטרים ברכב. רכב אחר הגיע למקום, נוהל דו שיח עם השוטרים והרכב עזב את המקום. כאשר תפס השוטר את ידו של הנאשם והודיע לו שהוא עצור, השליך הנאשם את הסם מידו, ניסה לשחרר את אחיזתו של השוטר ובכך הפריע לשוטר בביצוע עבודתו. ברכבו של הנאשם נמצא סם נוסף מסוג קאנבוס במשקל 14.5 גרם נטו.
הנאשם הורשע על פי הודאתו בכתב אישום מתוקן בעבירה של הצתה, לפי סעיף 448(א) רישא לחוק העונשין. ביום 11.7.23, צירף הנאשם כתב אישום מתוקן, ועל פי הודאתו בכתב אישום המתוקן כא/3 הורשע גם בעבירה של החזקת סמים מסוכנים שלא לצריכה עצמית, לפי סעיף 7(א)+(ג) רישא לפקודת הסמים המסוכנים (נוסח חדש). בטרם צירוף התיק הנוסף, הגיעו הצדדים להסדר טיעון הכולל הסכמה עונשית חלקית לפיה, המאשימה תבקש להטיל 24 חודשי מאסר בפועל, בניכוי ימי המעצר, מאסר מותנה, קנס ופיצוי למתלונן, וההגנה חופשית בטיעוניה לעונש. בתיק המצורף אין הסכמות עונשיות.

על פי כתב האישום המתוקן (כא/2), ג. הוא בעליה של תחנת מוניות הממוקמת בקומת הקרקע בבניין שבו גם חניון מקורה ושלוש קומות מגורים מעל. לעובר ליום 15.9.21 בנסיבות שאינן ידועות במדויק למאשימה, החליט הנאשם להצית את משרד תחנת המוניות, על רקע חובות כלכליים. על כן, הצטייד הנאשם בשלושה בקבוקים גדולים ובהם חומר דליק מסוג בנזין, והסווה את זהותו בכך שכיסה את פניו בחולצה. בתאריך 15.9.21, סמוך לפני השעה 04:00, הנאשם הגיע עם הבקבוקים, התקרב לתחנת המוניות, שפך את הדלק ליד דלת הכניסה למשרד תחנת המוניות, והצית את הדלק שהתלקח במהירות. לאחר מכן נמלט הנאשם מהמקום בין הבניינים. הדלק התלקח ועלה באש, אשר הבעירה את משרד תחנת המוניות מבחוץ, והאש גם פרצה פנימה. למקום הובהלו ארבעה צוותי כיבוי, אשר כיבוי את האש. בשל ההצתה, נגרם נזק רב מאוד למשרד תחנת המוניות העשוי בנייה קלה, וכן נגרם נזק לתשתית התאורה והאינסטלציה בחניון המקורה, כמו גם לתשתיות ריצוף בסביבת תחנת המוניות. הנאשם במעשיו הנ"ל, שילח אש במזיד, בדבר לא לו.

על פי כתב האישום המצורף כא/3, בתאריך 22.8.21 בסמוך לשעה 14:30, החזיק הנאשם בסם מסוכן מסוג קנבוס במשקל נטו של 31.19 גרם וכן בסם מסוכן מסוג חשיש במשקל נטו של 10.09, מחולק ל-5 יחידות, שלא לצריכתו העצמית. במועד ובמעמד האמור, החזיק הנאשם כ-2 משקלים דיגיטליים המשמשים להכנתו של הסם המסוכן.
הנאשם הורשע על פי הודאתו בעבירות ובעובדות המנויות בכתב האישום המתוקן, בכך שביום 23.7.2017 גידל בביתו 3 שתילים של קנבוס במשקל 258.21 גרם, זאת לאחר שעבר תאונת דרכים והוא משתמש בסמים להקלת כאביו. השתילים הוחזקו בתוך "ארון מעבדה" לצד מפזר לחות, מאוור קטן, נייר בידוד, מנורות, מד חום ו – 5 בקבוקי דישון. בגין מעשים אלה הורשע הנאשם בעבירה של גידול יצור והכנת סמים מסוכנים, לפי סעיף 6 לפקודת הסמים המסוכנים (נוסח חדש), תשל"ג – 1973 ובעבירה של החזקת כלים להכנת סם שלא לצריכה עצמית, לפי סעיף 10 רישא לפקודת הסמים.
הנאשם הודה כי ביום 11.4.10 החזיק בעסק שבבעלותו 575 טבליות סם מסוג LSD, והורשע בעבירה של החזקת סם מסוכן שלא לצריכה עצמית, לפי סעיף 7(א)+(ג) רישא לפקודת הסמים המסוכנים.  
מלכתחילה כפר הנאשם בעובדות כתב האישום, אך לאחר מכן חזר בו, הודה בעבירה המיוחסת לו, ובהסכמת הצדדים נשלח לשירות המבחן על מנת לקבל תסקיר בעניינו.
הנאשמים הודו בכתב אישום אשר על פיו בתאריך 28.11.13 החזיקו ברכב 1,000 ₪ במזומן, משקל אלקטרוני וכן 3 שקיות ניילון אשר בכל אחת מהן ערכת עישון הכוללת שקית ובה חומר מסוג פי.בי 22 (נייס גאי), מצית, ניירות גלגול ומבחנה. כן הודו כי קודם לתפיסתם מכרו לשוטרת שקית דומה. 
ראיות התביעה הוגשו בהסכמה ומטיעוני הצדדים הובהר כי מאחר שלא נבדקה תכולת השקית שנמכרה לשוטרת, לא הוכח החומר אשר מצוי בה ולפיכך הנאשמים לא מואשמים בכל עבירה הנוגעת  לעצם המכירה.
אשר על כן העבירה בה הורשעו הנאשמים על פי הודאתם הינה העבירה אשר יוחסה להם בכתב האישום שהינה ניסיון לסחור בחומר מסכן, הוא החומר אשר נתפס ברכב.
הנאשם הורשע על פי הודאתו בכתב אישום מתוקן בעבירה של סחר בסם מסוכן, לפי סעיף 13 לפקודת הסמים המסוכנים [נוסח חדש], תשל"ג- 1973 (להלן – פקודת הסמים).

כתב האישום המתוקן מתאר כי ביום 9.12.19 יצר פלוני (להלן – הקונה) קשר עם אדם שאינו ידוע למאשימה ובעקבות כך מסר הנאשם לקונה סם מסוכן מסוג קנביס במשקל 19.83 גרם נטו בתמורה ל-1,400 ₪.
הנאשם הורשע על בסיס הודאתו בעובדות כתב אישום מתוקן, במסגרת הסכמה דיונית, בעבירה של החזקת סם מסוכן שלא לצריכה עצמית לפי סעיפים 7(א) ו- 7(ג) רישא לפקודת הסמים המסוכנים [נוסח חדש] תשל"ג – 1973.

על פי עובדות כתב האישום המתוקן, ביום 26/11/2020 החזיק הנאשם במקומות שונים בדירתו ברחוב אליפלט 26 בתל אביב, סמים מסוכנים מסוג KETAMINE ו- MDMA במשקל של מאות גרמים.
הנאשם הורשע, עפ"י הודאתו ובמסגרת הסדר טיעון, בעבירה של החזקת סמים שלא לצריכה עצמית, לפי סעיפים 7(א) + 7(ג) רישא, לפקודת הסמים המסוכנים (נוסח חדש), תשל"ג 1973.

עפ"י עובדות כתב האישום המתוקן, ביום 26.10.16, במסגרת צו חיפוש שניתן ע"י ביהמ"ש, נתפס בביתו וברשותו סם מסוכן מסוג חשיש, במשקל 92.69 ג' נטו. הסם נתפס במקרר הבית יחד עם 2 סכינים יפניות. בנוסף, במגירה בחדר האמבטיה נתפסו 2 משקלים אלקטרוניים.
הנאשמת הודתה והורשעה בכתב האישום בעבירה של סחר בסם מסוכן, לפי סעיפים 13 ו-19א לפקודת הסמים המסוכנים (נוסח חדש), תשל"ג – 1973.

על פי עובדות כתב האישום, ביום 19.6.2018 נכנס השוטר א"ק לאפליקציית ה"טלגראס" והבחין כי משתמש בשם "crazy girl" פרסם הודעה לפיה מוצעים למכירה 10 גרם קנביס במחיר של 650 ₪. השוטר שוחח עם המשתמש והשניים קבעו להיפגש על מנת לבצע את הרכישה. באותן נסיבות, הגיע השוטר למקום המפגש, מסר את הכסף לנאשמת וזו העבירה לשוטר שקית ניילון ובתוכה 9.79 גרם קנביס.
הנאשם הורשע על פי הודאתו בביצוע עבירות של איומים, תקיפה סתם, החזקת סמים שלא לצריכה עצמית והפרעה לשוטר במילוי תפקידו כאשר בשלב הטיעונים לעונש הוצג הסדר טיעון.

מדובר באירוע שהתרחש לפני כשנה כאשר במהלך ויכוח בין הנאשם ובין המתלונן שעניינו סולם, הנאשם עיקם את ידו של המתלונן וניסה לנגוח בראשו. המתלונן הזמין משטרה וכאשר השוטרים הלכו מהמקום אמר הנאשם למתלונן שיצטער על זה שהזמין משטרה. בהמשך אותו יום נמצא בחיפוש בבית הנאשם סם מסוכן מסוג חשיש/גראס בכמות כוללת שקרובה ל- 80 גרם וזאת במקומות שונים בבית. אגב ביצוע חיפוש הנאשם קפץ מחלון הבית, נמלט לרחוב וניסה להסתתר אחרי רכב חונה.
הנאשם הורשע, על פי הודאתו בעובדות כתב האישום המתוקן בשנית, בחמש עבירות של ייבוא סמים מסוכנים בצוותא, שתי עבירות של החזקת סם שלא לצריכה עצמית, גידול סם מסוכן, החזקת כלים להכנת סם שלא לצריכה עצמית וסחר בסם מסוכן, אשר יוחסו לו בחמישה אישומים.
במועדים לא ידועים במהלך החודשים נובמבר- דצמבר 2018, קשר הנאשם קשר עם דוד איסקוב לייבא סמים מסוגים שונים, עבור הנאשם. השניים תכננו כי איסקוב יזמין את הסמים באמצעות רשת האינטרנט, ולצורך כך העביר לו הנאשם סכום כסף ומסר לו את כתובת המגורים של הורי בת-זוגו. איסקוב הזמין עבור הנאשם בדרך זו שלוש חבילות של סמים מסוכנים, שתיים מהן, שהגיעו מהולנד, הכילו סם מסוג MDMA במשקלים של 50.82 גרם ו- 50.92 גרם, והשלישית, שהגיעה מסלובניה הכילה 49.38 סם מסוכן מסוג קנבוס. החבילות הגיעו לארץ ונתפסו על ידי רשות המיסים במהלך חודש ינואר 2019.
בשל כך הורשע הנאשם בשלוש עבירות של ייבא סם בצוותא, שיוחסו לו באישום הראשון.
במועד לא ידוע, קודם לתקופה המתוארת באישום הראשון, פנה הנאשם לאיסקוב וביקש ממנו להזמין עבורו סמים מחו"ל באמצעות רשת האינטרנט. לצורך כך העביר הנאשם לאיסקוב סכום כסף ואת כתובת מגורי הורי בת-זוגו. איסקוב הזמין עבור הנאשם באמצעות רשת האינטרנט חבילת סם מסוכן מסוג MDMA במשקל 50 גרם, ושתי חבילות סם מסוכן מסוג קנבוס במשקל 50 גרם כל אחת. בחודש ינואר 2019 קיבל הנאשם חבילה המכילה סם מסוכן מסוג MDMA במשקל 55.76 גרם לפחות ואסף אותה בעצמו או באמצעות אחר.
ממועד לא ידוע ועד ליום 27.1.19 החזיק הנאשם בדירת מגוריו 55.76 גרם סם מסוכן מסוג MDMA שאותו ייבוא כמפורט לעיל, 58.31 גרם סם מסוכן מסוג קנבוס שחולק והוחזק בשתי צנצנות נפרדות, 20.91 גרם סם מסוכן מסוג קנבוס שהיה תלוי לייבוש בארון בגדים ועציץ ובו שתיל קנבוס במשקל 1.67 גרם. בנוסף החזיק הנאשם בדירה ציוד לגידול סם מסוג קנבוס שכלל גוף תאורה, נייר כסף ומאוורר.
בשל כך הורשע הנאשם בעבירות יבוא סם מסוכן בצוותא, החזקת סם שלא לצריכה עצמית, גידול סם מסוכן והחזקת כלים להכנת סם מסוכן, שיוחסו לו באישום השני.
בסמוך לאירועים המתוארים, ובמסגרת הקשר של הנאשם עם איסקוב לצורך יבוא הסמים מחו"ל, פנה הנאשם לאיסקוב וביקש ממנו להזמין לו סם מסוג קוקאין. לצורך כך, מסר לו הנאשם סכום כסף ואת כתובת מגורי הורי בת - זוגו. איסקוב הזמין עבור הנאשם את הסם המבוקש. ביום 1.2.19 התקבלה אצל הורי בת הזוג של הנאשם מעטפה ובה 3.4170 גרם סם מסוכן מסוג קוקאין.
בשל כך הורשע הנאשם בעבירה של יבוא סם מסוכן בצוותא, שיוחסה לו באישום השלישי.
ביום 3.1.19 פנה הנאשם לשי אמסילי והציע למכור לו סם מסוכן מסוג MDMA. באותו היום נפגשו השניים והנאשם מכר לאמסילי 20 כדוריMDMA  תמורת סכום שבין 1000 ל-1200 ₪. במועדים לא ידועים בין החודשים ספטמבר לנובמבר 2019 מכר הנאשם לאמסילי סם מסוג קנבוס במשקל 5-10 גרם תמורת 350-400 ₪ לכל חמישה גרם. 
בשל כך הורשע הנאשם בעבירת סחר בסם מסוכן אשר יוחסה לו באישום הרביעי.
כחצי שנה לפני המועד האמור באישום החמישי, בכחמש עד עשר הזדמנויות שונות רכש הנאשם מאיסקוב סם מסוכן מסוג קנבוס במשקל 25 גרם ובסכום של 1000 ₪ בכל פעם, וזאת לצורך מכירת הסמים.
בשל כך הורשע הנאשם בהחזקת סם שלא לצריכה עצמית שיוחסה לו באישום החמישי.
הצדדים הציגו הסדר דיוני לפיו כתב האישום תוקן בשנית, הנאשם הודה במיוחס לו והורשע. לא נערך הסדר לעניין העונש, אך הוסכם כי יערך תסקיר שירות מבחן, וכי ככל שהנאשם ימשיך בטיפול שבו היה מצוי באותה עת, המאשימה לא תתנגד לדחות את שמיעת הטיעונים לעונש עד להשלמת הטיפול.
הנאשם הורשע על יסוד הודאתו בעבירות של החזקת סם מסוכן שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש], התשל"ג-1973 (להלן - פקודת הסמים או הפקודה), והחזקת כלים המשמשים להכנת סם מסוכן או לצריכתו, לפי סעיף 10 רישא לפקודה.

על פי עובדות כתב האישום, החל מיום 5.8.20 או בסמוך לכך, שכר הנאשם מחסן בבניין ברחוב מרדכי בן-טוב 10 בתל-אביב, וביום 13.10.20 החזיק בו, בצוותא עם אחר שזהותו אינה ידועה, את הפריטים הבאים: 103.5 גרם סם מסוכן מסוג קוקאין, 980.4 גרם סם מסוכן מסוג קנאבוס, משקל דיגיטלי ושקיות חלוקה המשמשים להכנת סם מסוכן או לצריכתו. באותו מועד נעצר הנאשם ביציאה מחניון הבניין, כשהוא מחזיק על גופו 8 שקיות ניילון שקופות המכילות סם מסוכן מסוג קוקאין במשקל 34.7 גרם.

במסגרת הסדר הטיעון שגובש בין הצדדים תוקן כתב האישום אולם לא גובשה הסכמה לעניין העונש, וכל צד טען על-פי מיטב שיקול דעתו.
נאשם 3 הודה בכתב אישום מתוקן במסגרת הסדר חלקי שלא כלל הסדר אודות העונש, בעבירות של סיוע ליצור, הכנה והפקה לפי סעיף 6 לפקודת הסמים המסוכנים [נוסח חדש], תשל"ג-1973 + סעיף 31 לחוק העונשין, תשל"ז-1977 וסיוע לנטילת חשמל לפי סעיף 400 + 31 לחוק העונשין.

על פי האמור בכתב האישום המתוקן, נאשם 1 קיבל היתר לשימוש בשטח ומבנה ששייכים לאדם אחר בדיר אל אסד ללא תמורה וללא הגבלת זמן. במבנה החזיקו הנאשמים 1 ו-2 ציוד רב לגידול קנאביס ללא היתר. בעת שנתפסו החזיקו הנאשמים 469 שתילי קנאביס במשקל כולל של 58.2 ק"ג נטו שלא לצריכה עצמית וללא היתר. במהלך התקופה סייע הנאשם 3 לנאשמים 2 לגדל ולהחזיק קנאביס בכך שהתקין במקום מזגנים ונתן שירותי תחזוקה באופן שהגיע למבנה פעמיים. עוד צוין בכתב האישום המתוקן שהנאשם 3 סייע לנאשמים 1 ו-2 לצרוך חשמל במרמה בעלות כוללת של 8,359 ₪.
הנאשם הורשע בהתאם להודאתו בכתב אישום מתוקן. בגין אישום זה הורשע הנאשם בעבירות החזקת סמים שלא לצריכה עצמית לפי סעיפים 7(א) ו- 7(ג) רישא לפקודת הסמים המסוכנים [נוסח חדש], תשל"ג-1973 ונהיגה תחת השפעת סמים לפי סעיף 26(2) לתקנות התעבורה, תשכ"א – 1961.

ביום 3.4.2018 בשעה 02:53 לערך עוכב הנאשם לבדיקה שגרתית עת נהג ברכב, בו החזיק באותה עת (מתחת למושב הנהג) שקית ובה סם מסוכן מסוג קנבוס במשקל 120 גרם נטו, וכן החזיק בכיס בגדיו ב-2 שקיות סם מסוכן מסוג קנבוס במשקל כולל 3.55 גרם נטו. בהמשך הובא הנאשם לתחנת משטרת רחובות, שם סירב לתת בדיקת שתן.
ביום 3.7.2014 הורשע הנאשם בהתאם להודאתו, בעבירות שיוחסו לו בכתב אישום מתוקן כדלקמן: גידול סם מסוכן לפי סעיף 6 לפקודת הסמים המסוכנים [נוסח חדש], התשל"ג-1973 (להלן: פקודת הסמים או הפקודה); והחזקה בכלים המשמשים להכנת סם מסוכן לפי סעיף 10 רישא לפקודה.
הנאשם הורשע על פי הודאתו בעבירה של החזקת סמים שלא לצריכה עצמית בלבד, לפי סעיף 7(א) ו-7(ג) רישא לפקודת הסמים המסוכנים [נוסח חדש] תשל"ג-1973. 

מעובדות כתב האישום עולה כי ביום 22.4.15 החזיקו הנאשמים סם מסוכן מסוג חשיש במשקל 92.76 גרם נטו.
הנאשם הורשע בת"פ 48938-01-15 במסגרת הסדר טיעון בעבירה של החזקת סם שלא לצריכה עצמית, עבירה לפי סעיף 7(א)+(ג) רישא לפקודת הסמים המסוכנים [נוסח חדש], תשל"ג 1973. כמו כן הורשע הנאשם בבית משפט השלום תל אביב-יפו בת"פ 40747-10-13 בעבירת התפרצות למקום מגורים/תפילה, עבירה לפי סעיף 406(ב) לחוק העונשין, תשל"ז-1977, ובגניבה, עבירה לפי סעיף 384 לחוק, ולקראת שלב גזר הדין צורף תיק ההתפרצות לתיק הסמים בביהמ"ש.

לפי עובדות כתב האישום המתוקן בתיק הסמים, ביום 15.1.2015 בשעה 19:30 לערך, החזיק הנאשם 300 בולי LSD ברכבו מסוג יונדאי מ.ר. 75-006-78.

לפי עובדות כתב האישום בתיק ההתפרצות, הנאשם פרץ יחד עם שותף לדירה בה התגורר הנאשם בעבר. בטרם עזיבתו, כחצי שנה לפני מועד הפריצה, הותיר הנאשם בדירה כספת פתוחה, במחשבה שהדייר הבא אחריו ישים בה דבר יקר ערך, ושמר בידיו מפתח הדירה שהיה ברשותו. ביום 15.10.13 בשעה 13:00 או בסמוך לכך, הגיע הנאשם ברכב לדירה יחד עם שותפו. הנאשם הביא לשותפו את המפתח לבית והמתין ברכב, כאשר שותפו נכנס לדירה באמצעות המפתח שמסר לו הנאשם, ונטל ממנה רכוש, הכולל תיק אדום, הכספת עצמה, וסיגרים ארוזים. כל אותה עת, הנאשם המתין ברכב, שוחח עם שותפו בטלפון והשקיף כי איש אינו מגיע.
על פי הודאתו הורשע הנאשם בשתי עבירות של סחר בסם מסוכן ובעבירה של החזקת סמים לצריכה עצמית.

בתאריך 6/12/12 התקשר גלעד שחר אל הנאשם ושאל אותו האם יוכל לצאת מביתו. הוא הגיע אל מתחת ביתו של הנאשם, שם חיכה לו הנאשם, אשר מסר לו סם מסוכן מסוג חשיש במשקל 5.60 גרם נטו ובתמורה לכך שילם לו גלעד 200 ₪.  
כחצי שנה עובר למועד זה, לאחר תיאום מוקדם ביניהם, הגיע גלעד לביתו של הנאשם ושם מסר לו הנאשם "אצבע" חשיש במשקל שאינו ידוע. תמורת הסם מסר גלעד לנאשם 200 ₪.  
בתאריך 6/12/12 החזיק הנאשם בביתו סם מסוכן מסוג חשיש במקומות שונים ובכמויות שונות, כשהוא מוסתר ועטוף בעטיפות שונות, כמתואר בכתב האישום ובסה"כ מדובר ב- 7.23 גרם נטו של הסם.
הנאשם הודה והורשע במסגרת הסדר טיעון שכלל תיקון כתב האישום, בכך שב- 30.9.14 בבוקר, החזיק בביתו סם מסוכן מסוג קוקאין במשקל 4.6462 נטו שלא לצריכתו העצמית וניסה להכניס את הסם לגרב, אלא ששוטר הבחין בו תפס את ידו ומנע ממנו לעשות כן.

במסגרת ההסדר הגבילה התביעה עתירתה ל- 7 חודשי מאסר ורכיבים נלווים, בעוד טיעונים הסניגור חופשים. כמו כן, היתה הסכמה שהתנאים המגבילים יבוטלו.

על פי הנטען בכתב האישום, ביום 30.9.14 בבוקר, החזיק הנאשם בביתו סם מסוכן מסוג קוקאין במשקל 4.6462 נטו שלא לצריכתו העצמית וניסה להכניס את הסם לגרב, כאשר שוטר הבחין בו, תפס את ידו ומנע ממנו לעשות כן.
הנאשם הורשע על פי הודאתו בעבירות של החזקת חלק של נשק או תחמושת, לפי סעיף 144 (א) לחוק העונשין, תשל"ז 1977 ונשיאה/הובלת חלק של נשק או תחמושת, לפי סעיף 144(ב) לחוק העונשין. על פי הנטען בכתב האישום, ביום 28.8.2022 בשעה 00:20 לערך, נהג הנאשם ברכב מסוג קיה ספורטג' עם לוחית רישוי מספר 13-608-201 לכיוון מעבר הל"ה בדרכו לשטחי האזור, כאשר מתחת למושב הנהג ברכב הייתה שקית ובה 6 מכלולים של נשק מסוג M16. בנוסף, בתא המטען של הרכב נשא שבעה ארגזי תחמושת וארגז קרטון שהכילו יחדיו כ-9000 כדורים בקוטר 5.56 מ"מ, שהיו מכוסים ומוסתרים.
הנאשם הורשע בהתאם להודאתו בכתב האישום בגידול וייצור סמים – עבירה לפי סעיף 6 לפקודת הסמים המסוכנים [נוסח חדש] התשל"ג-1973 ובהחזקה/ שימוש בסמים שלא לצריכה עצמית – עבירה לפי סעיף 7(א)+7(ג) רישא לפקודת הסמים המסוכנים [נוסח חדש] התשל"ג-1973.

על פי עובדות כתב האישום, בתאריך 31.07.18, לאחר ביצוע חיפוש משטרתי בבית הנאשם, נמצאו במקומות שונים בבית 80 שתילים של סם מסוכן מסוג קנבוס במשקל כולל של כ-2.5 ק"ג נטו וכן סם מסוכן מסוג קנבוס במשקל כולל של 16.2 גרם שלא לצריכה עצמית. עוד נמצאו שלושה בקבוקים לגידול והדברת צמחים וכלי קססנית כמפורט בכתב האישום.
הנאשם הורשע בהתאם להודאתו בכתב אישום מתוקן בעבירת החזקת סם שלא לצריכה עצמית, לפי סעיפים 7(א) ו- 7(ג) רישא לפקודת הסמים המסוכנים [נוסח חדש], תשל"ג-1973 (להלן: פקודת הסמים). הוא הופנה לקבלת תסקיר מבחן וחוות דעת הממונה על עבודות שירות, והצדדים טענו לעונש באופן חופשי.

ביום 20.6.2020, בסמוך לשעה 01:24, עוכב הנאשם בכפר יונה כשהוא נוהג במכוניתו מסוג הונדה סיוויק, ל.ז. 7534267 (להלן: הרכב). בתא המטען של הרכב, בתוך קרטון, החזיק הנאשם סם מסוכן מסוג קנבוס במשקל כולל של 11.12 ק"ג נטו וסכין מתקבעת (במסגרת תיקון כתב האישום נמחקה הוראת החיקוק שייחסה לנאשם החזקת סכין שלא כדין).
הנאשם הורשע ע"פ הודאתו, במסגרת הסדר טיעון, בכתב אישום מתוקן המייחס לו עבירה של החזקה/שימוש בסמים שלא לצריכה עצמית, לפי סעיף 7(א) בצירוף 7(ג) רישא, לפקודת הסמים המסוכנים (נוסח חדש), תשל"ג – 1973, (להלן: "פקודת הסמים"), ועבירות של סחר בסם מסוכן, לפי סעיף 13 בצירוף סעיף 19א לפקודת הסמים המסוכנים (8 עבירות).  
על פי הנטען באישום הראשון בכתב האישום, בתאריך 23.8.2022 בשעה 23:40 לערך, ברחוב מאיר שחם בירושלים, ירד הנאשם ממושב הנהג ברכב מסוג יונדאי ל.ז. 825-04-101 (להלן: "הרכב") ועוכב על ידי כוח משטרה שהיה במקום.  
הנאשם הובל לתחנת המשטרה ובוצע חיפוש ברכב.  
בנסיבות אלו החזיק הנאשם ברכב סם מסוכן מסוג קנבוס במשקל 294.63 גרם נטו חלקו מחושב, המחולק ל-31 שקיות. כמו כן החזיק בסם מסוכן מסוג חשיש במשקל כולל של 38.82 גרם נטו וכן 9.63 גרם ברוטו המחולק ל-8 שקיות.  
עוד החזיק הנאשם ברכב בכסף מזומן בסך כולל של 4,150 ₪ וטלפון נייד ששימש לקשר עם הלקוחות.  
באישום השני תואר, כי בתאריך 23.8.2022 בשעה 12:15 לערך, פנה יוסף עבידה בן דודו של מחמוד אבו זאלף (להלן: "מחמוד") באמצעות יישומון "טלגרם", למשתמש בשם AL CAPONE, וזאת במטרה לרכוש סם מסוג קנבוס במשקל 5 גרם  (להלן: "הסם") תמורת 300 ₪ (להלן: "התמורה") וכן שהסם יסופק לו ברחוב מאיר שחם 2 בירושלים (להלן: "המקום").  
בהמשך היום, בשעה 23:15 לערך, הגיע הנאשם למקום, מסר למחמוד את הסם, קיבל ממנו את התמורה ובכך הושלמה העסקה.  
באותו המועד, בשעה 20:54 פנה שחר זיסמנוביץ (להלן: "שחר"), באמצעות יישומון הטלגרם למשתמש בשם APPLE WEED OWNER , וזאת במטרה לרכוש סם מסוכן מסוג קנבוס במשקל 5 גרם (להלן "הסם") תמורת 350 ₪ (להלן: "התמורה") וכן שהסם יסופק לו ברחוב עזה 23 בירושלים (להלן: "המקום").  
בהמשך היום, בשעה 23:00 לערך, יצר הנאשם קשר טלפוני עם שחר, וזמן קצר לאחר מכן הגיע הנאשם בסמוך למקום לרחוב טשרניחובסקי, מסר לשחר את הסם, קיבל את התמורה ובכך הושלמה העסקה.  
באישום השלישי תואר, כי בתאריך 23.8.2023 בשעה 20:00 לערך, פנה איתן יעקב עדה ("להלן: "איתן") באמצעות יישומון הטלגרם למשתמש בשם AL CAPONE  וזאת במטרה לרכוש סם מסוכן מסוג קנבוס במשקל 5 גרם (להלן: "הסם") תמורת 450 ₪ (להלן: "התמורה"), וכן שהסם יסופק לו ברחוב דרך בית לחם 93 בירושלים (להלן: "המקום").  
בהמשך היום, בשעה שאינה ידועה למאשימה, יצר הנאשם קשר טלפוני עם איתן, וזמן קצר לאחר מכן הגיע הנאשם למקום, קיבל את התמורה ובכך הושלמה העסקה.  
באישום הרביעי, תואר כי בתאריך 21.8.2022 בשעה 22:18 לערך, פנה נעם בנימין כהן (להלן: "נעם בנימין") באמצעות יישומון הטלגרם למשתמש בשם WEADOS וזאת במטרה לרכוש סם מסוכן מסוג קנבוס במשקל 20 גרם (להלן: "הסם") תמורת 700 ₪ (להלן: "התמורה") וכן שהסם יסופק לו ברחוב רוטשילד 100 בתל אביב (להלן: "המקום").  
בתאריך 22.8.2022 בשעות 00:12 ו-00:24 , יצר הנאשם קשר טלפוני עם נעם בנימין וזמן קצר לאחר מכן הגיע הנאשם למקום, מסר לנעם בנימין את הסם, קיבל את התמורה ובכך הושלמה העסקה.  
באישום החמישי תואר, כי בתאריך 21.8.2022, בשעה שאינה ידועה במדויק למאשימה, פנה אביתר ברוש (להלן: "אביתר"), באמצעות יישומון הטלגרם, למשתמש בשם "הפרופסור", וזאת במטרה לרכוש סם מסוכן מסוג קנבוס במשקל 10 גרם (להלן: "הסם") תמורת 650 ₪ (להלן: "התמורה"), וכן שהסם יסופק לו ברחוב דרך חברון 189 בירושלים (להלן "המקום").  
בתאריך 21.8.2022 בשעות 01:08 ו-01:30 , יצר הנאשם קשר טלפוני עם אביתר, וזמן קצר לאחר מכן הגיע הנאשם למקום, מסר לאביתר את הסם, קיבל את התמורה ובכך הושלמה העסקה.  
באישום השישי, תואר כי בתאריך 21.8.2022 בשעה 00:00 לערך, פנתה נעם כהן (להלן: "נעם") באמצעות יישומון הטלגרם למשתמש שזהותו אינה ידועה למאשימה, וזאת במטרה לרכוש סם מסוכן מסוג קנבוס במשקל 15 גרם (להלן: "הסם") תמורת 650 ₪ (להלן: "התמורה") וכן שהסם יסופק לה במורד נחל פרת בענתות (להלן: "המקום").  
בתאריך 21.8.2022 בשעות 00:49 ו-01:00 , יצר הנאשם קשר טלפוני עם נעם, וזמן קצר לאחר מכן הגיע הנאשם למקום, מסר לנעם את הסם, קיבל את התמורה ובכך הושלמה העסקה.  
באישום השביעי, תואר כי בתאריך 21.8.2022 בשעה שאינה ידועה במדויק למאשימה, פנתה בניהו אברהם שק (להלן: "בניהו") באמצעות יישומון הטלגרם למשתמש בשם AL CAPONE, וזאת במטרה לרכוש סם מסוכן מסוג קנבוס במשקל 5 גרם (להלן: "הסם") תמורת 300 ₪ (להלן: "התמורה") וכן שהסם יסופק לה ברחוב בצלאל 45 בירושלים (להלן: "המקום").  
בתאריך 21.8.2022 בשעות 22:26, 22:58 ו-23:09 , יצר הנאשם קשר טלפוני עם בניהו, וזמן קצר לאחר מכן הגיע הנאשם למקום, מסר לבניהו את הסם, קיבל את התמורה ובכך הושלמה העסקה.  
באישום השמיני, תואר כי בתאריך 19.8.2022 בשעה שאינה ידועה במדויק למאשימה, פנה אלדד יצחק ואן דאם (להלן: "אלדד") באמצעות יישומון הטלגרם למשתמש שזהותו אינה ידועה למאשימה, וזאת במטרה לרכוש סם מסוכן מסוג קנבוס במשקל 40 גרם (להלן: "הסם") תמורת 600 ₪ (להלן: "התמורה") וכן שהסם יסופק לה ברחוב המעפילים 19 בירושלים (להלן: "המקום").  
בתאריך 19.8.2022 בשעות 02:42, ו-03:17 , יצר הנאשם קשר טלפוני עם אלדד, וזמן קצר לאחר מכן הגיע הנאשם למקום, מסר לאלדד סם מסוכן מסוג קנבוס במשקל 25 גרם, קיבל את התמורה ובכך הושלמה העסקה.
כנגד החשוד הוגש כתב אישום אשר מייחס לו עבירות של ייצור, הכנה והפקת סמים מסוכנים לפי ס' 6 לפקודה; החזקת סם שלא לצריכה עצמית לפי ס' 7 (א) +(ג) רישא לפקודה; החזקת חצרים לשם הכנת סם מסוכן לפי ס' 9 (א) + (ד) רישא לפקודה ; הכשלת שוטר לפי ס' 275 לחוק העונשין התשל"ז- 1977 (להלן: החוק) ונטילת חשמל שלא כדין לפי ס' 400 לחוק.

מעובדות כתב האישום עולה כי עובר ליום 24.5.16 שכר הנאשם דירה ברחוב ויצמן 20 בעיר אזור, תמורת שכר של 10,000 ₪ בחודש וזאת על מנת שתשמש כמעבדת סם. במשך תקופה, בין התאריכים 24.5.16 ועד 9.10.16, גידל הנאשם בדירה והחזיק בה סם מסוכן מסוג קנבוס וביום 9.10.16 החזיק הנאשם בדירה שתילים של צמחי קנבוס אותם גידל במשקל כולל של 67 ק"ג נטו.  
לשם גידול זה ולשם החזקתם בדירה, השתמש הנאשם בציוד רב בין היתר במערכות תאורה, מיזוג, איוורור, דשנים, מדי טמפרטורה, מפוחי אוויר, לוחות חשמל, מנורות וכבלי חשמל, וכן התחבר הנאשם שלא כדין לרשת חשמל של חברת החשמל והשתמש בחשמל, שאינו זכאי לו, השייך לחברת החשמל.
בתאריך 14.9.2020 הורשע הנאשם על יסוד הודאתו בכתב אישום, המייחס לו עבירה של איומים - לפי סעיף 192 לחוק העונשין, תשל"ז – 1977, תקיפת שוטר בעת מילוי תפקידו – לפי סעיף 273 לחוק העונשין, עבירה של הפרעת שוטר במילוי תפקידו – לפי סעיף 275 לחוק העונשין, ועבירה של החזקה/שימוש בסמים לצריכה עצמית – לפי סעיף 7(א)+7(ג) רישא לפקודת הסמים המסוכנים (נוסח חדש) תשל"ג – 1973.

על פי המתואר בכתב האישום, בתאריך 27.7.2020, בשעה 13:41 או בסמוך לכך, ניגשו השוטרים רון אוחנה, דנה לוי ושקד מלכא (להלן: "השוטרים") לנאשם, שהיה יחד עם אחר, בשל העובדה שהנאשם והאחר לא עטו מסיכה על פניהם. הנאשם סרב לעטות מסכה בטענה שהוא סובל מאסתמה. בהמשך הוציא הנאשם מכיסו סיגריה מלאה בסם מסוכן מסוג קנבוס. אז איים הנאשם על השוטרים ואמר להם: "לא לעצבן אותי אחי, לא לעצבן אותי, סבבה? לא לעצבן אותי אחי, אני אדם מאוד עצבני, אני פסיכיאטרי על כל הראש ואני אסתמטי אחי ואתה סתם עושה לי פה עכשיו. קח אותי לתחנה, טוב, גבר? קח אותי לתחנה.... בהמשך למתואר לעיל, לאחר שהנאשם עוכב למרחב התחנה, איים הנאשם על השוטרים שיירק עליהם. מיד ובהמשך, בחדר המעוכבים, ירק הנאשם בפניו של השוטר רון ממרחק קצר.
הנאשם שלפני נותן את הדין בגין עבירה של החזקת סמים שלא לצריכה עצמית, בניגוד לסעיף 7(א) ו-7(ג) רישא לפקודת הסמים המסוכנים (נוסח חדש), תשל"ג – 1973. בין הצדדים נקשר הסדר טיעון, במסגרתו הוגש כתב אישום מתוקן, והוסכם, כי התביעה תגביל עתירתה העונשית ל-7 חודשי מאסר בפועל, בעוד ההגנה אינה מוגבלת בטיעוניה.

בהתאם לעובדות כתב האישום המתוקן ת/1, הנאשם השתמש ביישומון "טלגרם" (להלן: "היישומון"). ביום 17.01.21, בין השעות 13:50 – 16:26, התכתב הנאשם עם משתמש ביישומון בקבוצה "קופה ראשית", בו שלח תמונות של סמים, כתובות, סכומי כסף ותיאור שמי של חבילות וסחורה. ביום 17.01.21, בשעה 18:45 או בסמוך לכך, ברח' יהודה בעיר ערד, נתפס הנאשם מחזיק, ברכב מסוג מאזדה, בסם מסוכן מסוג קנבוס במשקל נטו של 220 גרם, כאשר בשקית אחת, הסם מחולק ל-18 חבילות שונות, זאת שלא לצריכתו העצמית וללא היתר כדין או רשיון מאת המנהל.
הנאשם 1 הורשע על יסוד הודאתו בעבירה של החזקת סם שלא לצריכה עצמית לפי סעיפים 7(א)+7(ג) רישא לפקודת הסמים המסוכנים [נוסח חדש], התשל"ג-1973 ואילו הנאשם 2 הורשע על יסוד הודאתו בעבירה של סיוע להחזקת סם שלא לצריכה עצמית לפי סעיפים 7(א)+7(ג) רישא לפקודה ולפי סעיף 31 לחוק העונשין, תשל"ז-1977.  
כפי שנטען בכתב האישום המתוקן, ביום 15.06.2018 בסמוך לשעה 00:15, בשטח חקלאי הסמוך לקיבוץ רוחמה, החזיק הנאשם 1 בתא המטען של רכב מסוג סקודה, בחומר צמחי של סם מסוכן מסוג קנבוס במשקל של 6 ק"ג שלא לצריכתו העצמית ואילו הנאשם 2 סייע לנאשם 1 בכך ששהה יחד עמו ברכב.
