verdict,text,part
"ת""פ 58511-01-20","ת""פ 58511-01-20 מדינת ישראל נ' בידס(עציר)",בית המשפט המחוזי בחיפה
"ת""פ 58511-01-20","חוק העונשין, תשל""ז-1977: סע'  40 ב, 40 ג', 40 ט', 144, 144(ב), 244, 40יג(ב), א'",חקיקה שאוזכרה: 
"ת""פ 58511-01-20",הנאשם הודה בעובדות כתב אישום מתוקן בשנית (א/1) במסגרת של הסדר טיעון וזאת מבלי שגובשה בין הצדדים הסכמה לעניין העונש.,גזר דין
"ת""פ 58511-01-20","מכוח הודאתו הנ""ל, הורשע הנאשם בעבירות המיוחסות לו בכתב האישום המתוקן בשנית (להלן גם: כתב האישום) – עבירות בנשק (נשיאה והובלה) לפי סעיף 144(ב) רישא וסיפא לחוק העונשין, התשל""ז-1977 (להלן: חוק העונשין) ועבירה של שיבוש מהלכי משפט, לפי סעיף 244 לחוק הנ""ל.",גזר דין
"ת""פ 58511-01-20","ביום 17/1/20 בשעה 21:55 לערך, נשא והוביל הנאשם על גופו בשכונת אל-בגדאד בכפר ג'ת (להלן: השכונה) תת מקלע מאולתר מסוג ""קרלו"" בקוטר 9 מ""מ שסוגל לירות כדור ובכוחו להמית אדם (להלן: הנשק) וכן מחסנית ריקה המתאימה לתת מקלע מסוג ""עוזי"" שהוסבה לשימוש בנשק (להלן: המחסנית), וזאת בלא רשות על פי דין לנשיאתם והובלתם.",כתב האישום המתוקן בשנית 
"ת""פ 58511-01-20","באותו מועד, ובעקבות דיווח על ירי בשכונה, הגיעו השוטרים אנואר ח'ורי ומואנס ח'וגיראת אל השכונה בניידת משטרתית.",כתב האישום המתוקן בשנית 
"ת""פ 58511-01-20","השוטרים הנ""ל הבחינו, בהגיעם לרחוב הסמוך למתחם משפחת אבו גליון, בנאשם הולך מולם כשהוא מחזיק נשק בידו.",כתב האישום המתוקן בשנית 
"ת""פ 58511-01-20","הנאשם הבחין בניידת, הסתובב במקום והחל לרוץ בהמשך אותו רחוב בעודו נושא ומוביל את הנשק בידו.",כתב האישום המתוקן בשנית 
"ת""פ 58511-01-20","כעבור 30 מטרים לערך, השליך הנאשם את הנשק אל מעבר לחומה שתחמה שטח פרטי, בכוונה למנוע או להכשיל הליך שיפוטי ולהפריע לשוטר במילוי תפקידו כחוק  או להכשילו בכך.",כתב האישום המתוקן בשנית 
"ת""פ 58511-01-20",הנאשם המשיך להימלט בהמשך הרחוב.,כתב האישום המתוקן בשנית 
"ת""פ 58511-01-20","השוטר אנואר צעק לעברו ""עצור או שאני יורה"", ואז ביצע ירייה אחת באוויר והמשיך במרדף אחר הנאשם.",כתב האישום המתוקן בשנית 
"ת""פ 58511-01-20","הנאשם המשיך במנוסתו ואז השוטר אנואר שוב צעק לעברו את הדברים הנ""ל וביצע ירייה באוויר.",כתב האישום המתוקן בשנית 
"ת""פ 58511-01-20",הנאשם המשיך במנוסתו ואז נפל ונעצר.,כתב האישום המתוקן בשנית 
"ת""פ 58511-01-20","הנשק והמחסנית נתפסו ע""י השוטר אנואר בחיפוש שערך בשטח הפרטי אליו הושלך הנשק ע""י הנאשם.",כתב האישום המתוקן בשנית 
"ת""פ 58511-01-20","במעשיו הנ""ל נשא הנאשם והוביל נשק  ומחסנית ללא רשות על פי דין לנשיאתם והובלתם וכן השליך את הנשק בכוונה למנוע או להכשיל הליך שיפוטי או להביא  לידי עיוות דין, וכן להפריע לשוטר הממלא את תפקידו  כחוק או להכשילו בכך.",כתב האישום המתוקן בשנית 
"ת""פ 58511-01-20",במסגרת ראיות המאשימה לעונש הוגש גיליון המרשם הפלילי של הנאשם (ט/1).,ראיות הצדדים לעונש וטיעוניהם לעונש
"ת""פ 58511-01-20",במסגרת ראיות ההגנה לעונש העידו אמו של הנאשם הגב' נעימה בידס (להלן: הגב' בידס) ובן דודו של הנאשם מר מחמוד ענבוסי (להלן: מר ענבוסי).,ראיות הצדדים לעונש וטיעוניהם לעונש
"ת""פ 58511-01-20","הגב' בידס סיפרה על הקונסטלציה המשפחתית המורכבת בה גדל הנאשם, ללא דמות של אב בחייו, בדוחק ובעוני.",ראיות הצדדים לעונש וטיעוניהם לעונש
"ת""פ 58511-01-20",עוד סיפרה הגב' בידס כי מאז שבגר הנאשם עול פרנסת המשפחה מונח על כתפיו.,ראיות הצדדים לעונש וטיעוניהם לעונש
"ת""פ 58511-01-20","לדבריה, חלתה במחלת הסרטן והנאשם היה זה שדאג לה וסייע לה וכן הסיעה לטיפולים הרפואיים, ומאז שנעצר מסיע אותה אחיינה (מר ענבוסי) לטיפולים.",ראיות הצדדים לעונש וטיעוניהם לעונש
"ת""פ 58511-01-20",עוד ציינה העדה כי התרשמה משיחות הטלפון עם הנאשם שחל בו שינוי וביקשה להקל בעונשו ולהשיבו הביתה כי היא זקוקה לו מאוד.,ראיות הצדדים לעונש וטיעוניהם לעונש
"ת""פ 58511-01-20",מר ענבוסי סיפר אף הוא על העזרה הרבה של  הנאשם בפרנסת בני משפחתו.,ראיות הצדדים לעונש וטיעוניהם לעונש
"ת""פ 58511-01-20","עוד סיפר מר ענבוסי כי התרשם משיחות טלפון כי השהייה במעצר שינתה את הנאשם, המתחרט על מעשיו ומקווה לחיים טובים יותר.",ראיות הצדדים לעונש וטיעוניהם לעונש
"ת""פ 58511-01-20",מר ענבוסי הבהיר כי מאז שנעצר הנאשם הוא זה שמסייע לאמו חולת הסרטן של הנאשם ומסיעה לקבלת טיפולים.,ראיות הצדדים לעונש וטיעוניהם לעונש
"ת""פ 58511-01-20","בפתח טיעוניו לעונש ציין ב""כ המאשימה את עובדות כתב האישום המתוקן בהן הודה הנאשם, וזאת על מנת ללמד על חומרת מעשיו.",ראיות הצדדים לעונש וטיעוניהם לעונש
"ת""פ 58511-01-20","לטענת המאשימה, הערך החברתי המוגן שנפגע במקרה דנן הוא שלום הציבור וביטחונו.",ראיות הצדדים לעונש וטיעוניהם לעונש
"ת""פ 58511-01-20","ב""כ המאשימה ציין כי בנסיבות שבפנינו ברי כי קדם תכנון למעשיו של הנאשם.",ראיות הצדדים לעונש וטיעוניהם לעונש
"ת""פ 58511-01-20",עוד נטען לעניין חלקו הבלעדי של הנאשם בביצוע העבירות וצוין הנזק הפוטנציאלי הטמון במעשים.,ראיות הצדדים לעונש וטיעוניהם לעונש
"ת""פ 58511-01-20","הוטעם בנקודה זו כי הנאשם  נס מפני השוטרים, וכי במהלך מנוסתו זרק את הנשק לתוך שטח פרטי, דבר העלול לסכן את שוכני המקום ולהביא לשימוש נוסף בנשק.",ראיות הצדדים לעונש וטיעוניהם לעונש
"ת""פ 58511-01-20",צוין עוד כי הנאשם אף הביא את השוטר אנואר לבצע ירי באוויר כדי למנוע את מנוסתו.,ראיות הצדדים לעונש וטיעוניהם לעונש
"ת""פ 58511-01-20","בסיכומו של דבר, לאחר שסקר פסיקה מטעם המאשימה לעניין העונש ובהסתמך על הנחיית פרקליט המדינה מספר 9.16 (ט/2), ביקש ב""כ המאשימה לקבוע בתיק זה מתחם עונש הולם הנע בין שנתיים וחצי עד 5 שנות מאסר בפועל.",ראיות הצדדים לעונש וטיעוניהם לעונש
"ת""פ 58511-01-20","נוכח הודאתו בעובדות כתב האישום המתוקן לצד עברו הפלילי, סבורה המאשימה כי יש לגזור את עונשו של הנאשם באמצע המתחם הנ""ל לו היא עותרת.",ראיות הצדדים לעונש וטיעוניהם לעונש
"ת""פ 58511-01-20","הסניגור, בפתח טיעוניו לעונש, טען כי הפסיקה אליה הפנתה המאשימה כוללת ענישה קלה יותר מזו העולה ממתחם העונש ההולם המתבקש ע""י המאשימה בהתאם להנחיית פרקליט המדינה.",ראיות הצדדים לעונש וטיעוניהם לעונש
"ת""פ 58511-01-20",עוד ציין הסניגור את הודאת הנאשם בהזדמנות הראשונה בעובדות כתב האישום המתוקן אשר חסכה זמן שיפוטי יקר והעדת 24 עדי תביעה.,ראיות הצדדים לעונש וטיעוניהם לעונש
"ת""פ 58511-01-20","ב""כ הנאשם חלק על טיעוני המאשימה וטען, כי לא קדם תכנון למעשיו של הנאשם.",ראיות הצדדים לעונש וטיעוניהם לעונש
"ת""פ 58511-01-20","הסנגור הפנה לדו""ח המשל""ט (נע/1) המלמד, כי למשטרה נמסר דיווח על ירי מנשקים בשכונת מגוריו של הנאשם, והוסיף וטען כי מדובר בנשיאת נשק ספונטנית וקצרת טווח ע""י הנאשם בשכונת מגוריו ולא הרחק מביתו.",ראיות הצדדים לעונש וטיעוניהם לעונש
"ת""פ 58511-01-20","כאן יובהר כי ב""כ המאשימה אישר כי מכתב האישום המתוקן אכן עולה נשיאה קצרה של הנשק.",ראיות הצדדים לעונש וטיעוניהם לעונש
"ת""פ 58511-01-20","עוד נטען ע""י ההגנה, כי כאשר הבין הנאשם שדולקת אחריו המשטרה, הוא השליך את הנשק מתוך תגובה ספונטנית ונס מפני השוטרים מרחק קצר בלבד.",ראיות הצדדים לעונש וטיעוניהם לעונש
"ת""פ 58511-01-20","הסניגור ציין עוד את התקופה הארוכה והקשה בה נתון הנאשם במעצר מאחורי סורג ובריח, מיום 17/1/20,  וזאת לטענת הסנגור משלא עלה בידי הנאשם, מפאת מצבו הכלכלי הקשה,  להציע חלופת מעצר הולמת.",ראיות הצדדים לעונש וטיעוניהם לעונש
"ת""פ 58511-01-20","עוד נטען לעניין הקושי של הנאשם בשהייה במעצר, אשר הועצם נוכח מגפת הקורונה שהביאה לבידוד שלו  ולחשש מוגבר פן יידבק במחלה במקום שאין לו שליטה עליו.",ראיות הצדדים לעונש וטיעוניהם לעונש
"ת""פ 58511-01-20","בנוסף, ציין הסניגור את נסיבות חייו הקשות של הנאשם שגדל בדוחק ובעוני, ללא אב ובצל מחלת הסרטן של אמו.",ראיות הצדדים לעונש וטיעוניהם לעונש
"ת""פ 58511-01-20","נטען כי לאחר שבגר, נאלץ הנאשם לשאת, בעל כורחו, בתפקיד ראש המשפחה ולפרנס את בנות המשפחה.",ראיות הצדדים לעונש וטיעוניהם לעונש
"ת""פ 58511-01-20","ב""כ הנאשם הגיש תיעוד רפואי לעניין מצבה הבריאותי של אמו של הנאשם (נע/2) וכן אישור מהמועצה המקומית ג'ת לעניין מצבה הקשה של המשפחה (נע/3).",ראיות הצדדים לעונש וטיעוניהם לעונש
"ת""פ 58511-01-20","כמו כן, הגיש הסניגור תלושי שכר של הנאשם (נע/4) ללמד כי הנאשם עבד וניהל אורח חיים נורמטיבי.",ראיות הצדדים לעונש וטיעוניהם לעונש
"ת""פ 58511-01-20",נטען עוד כי נסיבות חייו הקשות של הנאשם הן שהובילו אותו לקבלת החלטות שגויות והוא נשא את המחיר על כך.,ראיות הצדדים לעונש וטיעוניהם לעונש
"ת""פ 58511-01-20","אשר לעברו הפלילי של הנאשם, נטען כי מדובר בעבירות שנעברו לפני פרקי זמן משמעותיים ואינן בתחום עבירות הנשק.",ראיות הצדדים לעונש וטיעוניהם לעונש
"ת""פ 58511-01-20","לסיכום, ולאחר שהפנה לפסיקה מטעמו (נע/5) ביקש הסניגור לקבוע בתיק זה, מתחם עונש הולם הנע בין 30-7 חודשי מאסר בפועל וביקש להסתפק בתיק זה בתקופת מעצרו של הנאשם.",ראיות הצדדים לעונש וטיעוניהם לעונש
"ת""פ 58511-01-20","הנאשם בדיון לפניי אמר את הדברים הבאים, כהאי לישנא: ""רציתי להגיד שאני מצטער על המעשה.",ראיות הצדדים לעונש וטיעוניהם לעונש
"ת""פ 58511-01-20","אני יודע שעשיתי טעות שאספתי את הנשק, חשבתי שמישהו ירה עלי עד שהבנתי שזה המשטרה ובסוף עצרתי.",ראיות הצדדים לעונש וטיעוניהם לעונש
"ת""פ 58511-01-20","תיקון מס' 113 לחוק העונשין מתווה את העיקרון המנחה זה מכבר את ביהמ""ש בבואו לגזור דינו של נאשם שהינו לפי סעיף 40 ב לחוק העונשין, עיקרון ההלימה, לפיו צריך להתקיים יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",דיון והכרעה
"ת""פ 58511-01-20","יחס זה מבטא, למעשה, את עיקרון הגמול (ראו: ע.פ. 1523/10 פלוני נ' מדינת ישראל, 18/4/12).",דיון והכרעה
"ת""פ 58511-01-20","סעיף 40 ג' לחוק העונשין קובע, כי על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל.",דיון והכרעה
"ת""פ 58511-01-20","לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40 ט' לחוק העונשין.",דיון והכרעה
"ת""פ 58511-01-20","על בית המשפט, בשלב הראשון של יישום תיקון 113 לחוק העונשין, לבדוק האם העבירות בהן הורשע הנאשם מהוות אירוע אחד או כמה אירועים נפרדים, לצורך קביעת מתחם העונש ההולם (סעיף 40יג(ב) לחוק העונשין) (ראו ע""פ 8641/12 סעד נ' מדינת ישראל (5.8.2013)).",דיון והכרעה
"ת""פ 58511-01-20","בע""פ 4910/13 ג'אבר נ' מדינת ישראל (29.10.2014) (להלן: עניין ג'אבר) קבע בית המשפט העליון, כי עבירות שיש ביניהן קשר ענייני הדוק ושניתן להשקיף עליהן כמסכת עבריינית אחת ייחשבו לאירוע אחד (ראו בעניין זה פסקה 5 לחוות דעתה של כב' השופטת ברק ארז בעניין ג'אבר ופסקה 2 לחוות דעתו של כב' השופט פוגלמן).",דיון והכרעה
"ת""פ 58511-01-20","במקרה דנן קיים קשר הדוק בין העבירות מושא כתב האישום המתוקן והן מהוות מסכת עבריינית אחת ומשכך יש לראותן כאירוע אחד בגינו ייקבע מתחם העונש ההולם, מה גם שאין חולק על כך.",דיון והכרעה
"ת""פ 58511-01-20","הערך המוגן הנפגע כתוצאה מביצוע העבירות של נשיאת והובלת נשק, שלא כדין, הוא שלום הציבור ובטחונו.",דיון והכרעה
"ת""פ 58511-01-20","בע""פ 1323/13 רך חסן נ' מדינת ישראל (5.6.13) (להלן: עניין חסן) ציינה כב' השופטת ארבל את המגמה הנדרשת של החמרה בענישה בעבירות נשק, לצד הצורך להקפיד על ענישה אינדיבידואלית, בהתאם לכל מקרה ונסיבותיו, וזאת כהאי לישנא:",דיון והכרעה
"ת""פ 58511-01-20","לעבירת הנשק נלוותה, כאמור, גם עבירה של שיבוש מהלכי משפט נוכח השלכת הנשק אל מעבר לחומה שתחמה שטח פרטי ונוכח הימלטותו של הנאשם מהשוטר אנואר כמתואר בכתב האישום המתוקן.",דיון והכרעה
"ת""פ 58511-01-20",עבירה זו מגלמת בחובה פגיעה בשלטון החוק במדינתנו ובאנשי המשטרה הפועלים לצורך שמירה על הסדר החברתי ושלטון החוק.,דיון והכרעה
"ת""פ 58511-01-20","במסגרת בחינת נסיבות ביצוע העבירה אציין, לחובת הנאשם, כי הוא נשא והוביל על גופו תת מקלע מאולתר מסוג ""קרלו"" בקוטר 9 מ""מ וכן מחסנית ריקה המתאימה לתת מקלע מסוג ""עוזי"" שהוסבה לשימוש בנשק המאולתר.",דיון והכרעה
"ת""פ 58511-01-20","עוד אציין כי העובדה שהנאשם ביצע לצד עבירת הנשק גם עבירה של שיבוש מהלכי משפט, מוסיפה נופך של חומרה למעשיו, מה גם שהתנהלות הנאשם הביאה לכך שהשוטר נאלץ לבצע פעמיים ירי באוויר עד שהלה נעצר לאחר שמעד ונפל במנוסתו.",דיון והכרעה
"ת""פ 58511-01-20","זאת ועוד,  השלכת הנשק למתחם פרטי של מגורים טומנת בחובה מסוכנות פוטנציאלית ועלולה להוביל להעברת הנשק לידיים עוינות.",דיון והכרעה
"ת""פ 58511-01-20","עם זאת, לקולה, אציין כי עסקינן, עפ""י כתב האישום, בנשיאת והובלת נשק קצרת טווח שארכה פרק זמן קצר, ועל כך אין חולק שהרי ב""כ המאשימה אישר עובדה זו בדיון לפניי.",דיון והכרעה
"ת""פ 58511-01-20",עוד אציין כי לא ברורות הנסיבות המדויקות שהביאו את הנאשם לנשיאת והובלת הנשק בשכונת מגוריו ומה הקשר שלהן לירי שבוצע באותה שכונה המתואר בכתב האישום.,דיון והכרעה
"ת""פ 58511-01-20",במסגרת סקירת מדיניות הענישה הנהוגה בעבירה של נשיאת והובלת נשק שלא כדין אביא את הפסיקה הבאה:,דיון והכרעה
"ת""פ 58511-01-20","בת""פ (מחוזי באר שבע) 4338-04-13 מדינת ישראל נ' אביעוז ( 11/12/16) הושת על נאשם שהורשע, לאחר שמיעת ראיות, בעבירה של תגרה ובעבירות של נשיאת והובלת נשק - עונש של 14 חודשי מאסר בפועל, בצירוף ענישה נלווית.",דיון והכרעה
"ת""פ 58511-01-20","במקרה הנ""ל דובר בנאשם שנשא במכנסיו מאחור אקדח מסוג ברטה, טעון במחסנית מלאה בכדורים ודרוך בכדור בבית הבליעה ובכיס מכנסיו של אותו נאשם נמצאה מחסנית נוספת, מלאה בכדורים.",דיון והכרעה
"ת""פ 58511-01-20","בת""פ (מחוזי חיפה) 31862-05-13 מדינת ישראל נ' מוחמד מחאמיד (1/10/13) הוטל על נאשם צעיר, בן פחות מ- 21, עונש של 21 חודשי מאסר בפועל בגין עבירה של נשיאת נשק (אקדח) שלא כדין לצד עבירה של הפרעה לשוטר בשעת מילוי תפקידו כדין.",דיון והכרעה
"ת""פ 58511-01-20","בת""פ (מחוזי חיפה) 3451-02-14 מדינת ישראל נ' עבד אלעאל (23/9/14) הושת על נאשם בן 21 בעל עבר נקי שהורשע, לאחר שמיעת ראיות, בביצוע עבירות של נשיאת והחזקת נשק (תת מקלע מאולתר ובתוכו מחסנית וכדורים), לצד עבירה של הפרעה לשוטר במילוי תפקידו כדין, עונש של 18 חודשי מאסר בפועל, וכן ענישה נלווית.",דיון והכרעה
"ת""פ 58511-01-20","בת""פ 31034-06-17 (מחוזי חיפה) מדינת ישראל נ' מסרי (17/4/18) הושת על נאשם בעל עבר נקי, שהורשע מכוח הודאתו בביצוע עבירה שעניינה נשיאת נשק מסוג תת-מקלע מאולתר ובתוכו מחסנית ובה כדור אחד, באזור מגורים, עונש של 18 חודשי מאסר בפועל, לצד רכיבי ענישה של מאסר מותנה וקנס בסך 3,000 ₪.",דיון והכרעה
"ת""פ 58511-01-20","לאחר שסקרתי, כאמור, את הערכים שנפגעו כתוצאה מביצוע העבירות על ידי הנאשם, כמו גם את נסיבות ביצוע העבירות ואת מדיניות הענישה הנהוגה, לרבות הפסיקה אליה הפנו הצדדים,  ובתיתי את הדעת לכך שלצד עבירת הנשק, ביצע הנאשם גם עבירה של שיבוש מהלכי משפט, הגעתי לכלל מסקנה כי מתחם העונש ההולם בתיק זה נע בין עונש של 16 חודשי מאסר בפועל לבין עונש של 36 חודשי מאסר בפועל.",דיון והכרעה
"ת""פ 58511-01-20","במסגרת הנסיבות שאינן קשורות בביצוע העבירות, אציין לטובת הנאשם את הודאתו בעובדות כתב האישום המתוקן במסגרת של הסדר הטיעון, הודאה אשר חסכה הן את העדת העדים והן מזמנו היקר של בית המשפט ומגלמת בחובה נטילת אחריות למעשים.",דיון והכרעה
"ת""פ 58511-01-20","עוד אציין, לקולה, את נסיבותיו האישיות הקשות של הנאשם, כפי שעולה מראיות ההגנה לעונש ומטיעוניה לעונש.",דיון והכרעה
"ת""פ 58511-01-20",לכך אוסיף כי בעברו הפלילי של הנאשם אמנם קיימות הרשעות קודמות בעבירות שונות.,דיון והכרעה
"ת""פ 58511-01-20","אולם,  אין בעברו הרשעות בעבירות נשק.",דיון והכרעה
"ת""פ 58511-01-20","עוד אזקוף לטובת הנאשם את היותו נתון תקופה של חצי שנה במעצר של ממש בתנאים קשים במיוחד נוכח מגפת הקורונה והמשבר שהתהווה כתוצאה מכך, כנטען ע""י הסנגור ובצדק.",דיון והכרעה
"ת""פ 58511-01-20","שקלול מכלול הטעמים הנ""ל מביא אותי לידי מסקנה כי יש להשית על הנאשם עונש של מאסר בפועל לתקופה של 18 חודשים בניכוי ימי מעצרו, וזאת  לצד רכיב ענישה של מאסר מותנה משמעותי ומרתיע.",דיון והכרעה
"ת""פ 58511-01-20","בסיכומו של דבר, אני דנה את הנאשם, כדלקמן:",דיון והכרעה
"ת""פ 58511-01-20","למאסר בפועל לתקופה של 18 חודשים, בניכוי ימי מעצרו- מיום 17/1/20 עד כה.",דיון והכרעה
"ת""פ 58511-01-20","למאסר על תנאי לתקופה של 12 חודשים למשך 3 שנים, והתנאי הוא לבל יבצע הנאשם עבירה מסוג פשע לפי סעיף 144 לחוק העונשין התשל""ז-1977.",דיון והכרעה
"ת""פ 58511-01-20","למאסר על תנאי לתקופה של 6 חודשים למשך 3 שנים, והתנאי הוא לבל יבצע הנאשם עבירה מסוג עוון לפי סעיף 144 לחוק העונשין התשל""ז-1977 או עבירה לפי סימן א' לפרק ט' לחוק הנ""ל.",דיון והכרעה
"ת""פ 58511-01-20","בשולי גזר הדין ניתן, לבקשת המאשימה, צו לחילוט הנשק והמחסנית.",דיון והכרעה
"ת""פ 58511-01-20","ניתן היום, ב' אב תש""פ, 23 יולי 2020, במעמד ב""כ המאשימה, עו""ד בני פסקל, ב""כ הנאשם, עו""ד מסארווה והנאשם שהובא ע""י שב""ס.",זכות ערעור לבית המשפט העליון תוך 45 יום.
"ת""פ 58511-01-20",נוסח מסמך זה כפוף לשינויי ניסוח ועריכה,רונית בש 54678313
"ת""פ 58511-01-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",רונית בש 54678313
