verdict,text,part
"ת""פ 54308-12-18","ת""פ 54308-12-18 מדינת ישראל נ' סועאד",בית המשפט המחוזי בחיפה
"ת""פ 54308-12-18","חוק העונשין, תשל""ז-1977: סע'  25, 29, 40ב', 40ט', 144.ב, 333, 333.א.1, 335, 335.א.1.2, 40יא', 448",חקיקה שאוזכרה: 
"ת""פ 54308-12-18","הנאשם הורשע על פי הודאתו בעובדות כתב אישום שתוקן במסגרת  הסדר טיעון (ההסדר סומן א וכתב האישום המתוקן סומן ב), בין הצדדים  אין הסכמה לעניין העונש.",מבוא
"ת""פ 54308-12-18","על פי עובדות כתב האישום המתוקן, בין הנאשם לבין בנו של המתלונן היה סכסוך, הנאשם חשד כי בנו של המתלונן ירה על רכבו ולכן החליט לנקום במשפחת המתלונן.",מבוא
"ת""פ 54308-12-18","הנאשם קשר קשר עם אחר שזהותו לא ידועה כדי לבצע ירי בסמוך לבית משפחת המתלונן, להשליך על הבית רימון הלם בזמן שבני המשפחה נמצאים בבית ולהצית את רכבי המשפחה.",מבוא
"ת""פ 54308-12-18","בהתאם לכך הצטיידו השניים באקדח, מחסנית וכדורים, רמון הלם ומיכל בנזין.",מבוא
"ת""פ 54308-12-18",בתאריך 5.12.2018 סמוך לשעה 00:00 הגיעו השניים לביתו של המתלונן.,מבוא
"ת""פ 54308-12-18","הם שפכו בנזין על רכבו של המתלונן ועל רכבה של בת המתלונן שעמדו בצמוד לגדר המקיפה את חצר הבית, לאחר מכן הציתו את רכבו של המתלונן וניסו ללא הצלחה להצית את רכבה של הבת.",מבוא
"ת""פ 54308-12-18","מיד לאחר מכן ירה האחר מספר כדורים לעבר ביתו של המתלונן שם שהו המתלונן ובני משפחתו באופן שיש בו כדי לסכן חיי אדם, שני כדורים חדרו לבית ופגעו בחלון המטבח, ארון המטבח, חלון חדר השינה  ומשקוף דלת חדר השינה, שם ישנה אשתו של המתלונן באותה עת.",מבוא
"ת""פ 54308-12-18","הנאשם והאחר אספו חלק מהתרמילים שנפלו על הקרקע ובסיום ביצוע הירי יידו השניים רימון הלם לעבר הכניסה לחצר הבית, הרימון גרם לקול נפץ עז.",מבוא
"ת""פ 54308-12-18","בהתאם לכך הורשע הנאשם בעבירה של ניסיון לחבלה חמורה בצוותא- עבירה לפי סעיפים: 25, 29, 333 ו-335 (א)(1)(2) לחוק העונשין, התשל""ז- 1977 (להלן-החוק), הצתה בצוותא עבירה לפי סעיפים 29 ו-448 רישא לחוק,  ניסיון הצתה בצוותא עבירה לפי סעיפים: 448(רישה) 25 ו-29 לחוק ועבירה של נשיאה והובלה של נשק שלא כדין בצוותא –עבירה לפי סעיפים        29 ו-144(ב) רישה וסיפה לחוק.",מבוא
"ת""פ 54308-12-18","כחלק מהסדר הטיעון  ובשל גילו של הנאשם שירות המבחן התבקש להכין תסקיר לעניין  העונש, בנוסף הוכן תסקיר נפגע העבירה.",מבוא
"ת""פ 54308-12-18",לנאשם אין הרשעות קודמות והצדדים לא הציגו ראיות לעניין העונש למעט הסכם סולחה שנערך בין משפחת הנאשם לבין משפחת המתלונן (ס/1).,מבוא
"ת""פ 54308-12-18","קצינת המבחן  התרשמה כי הליך טיפולי לא יביא להפחתת מסוכנותו של הנאשם,  וכי יש סיכון משמעותי להישנות התנהגות פורצת חוק מצדו.",תסקיר שירות המבחן.
"ת""פ 54308-12-18","להערכתה הנאשם מתקשה לקבל אחריות מלאה על הבעייתיות שבהתנהגותו, הוא נתון ללחצים חברתיים ומתקשה לזהות מצבי סיכון.",תסקיר שירות המבחן.
"ת""פ 54308-12-18","מאחר ובפני קצינת המבחן חזר בו הנאשם מהודאתו בקיום רצון מראש לירות  לעבר בית המתלונן, בפתח הדיון האחרון קראתי בפניו את סעיף 4 לכתב האישום המתוקן והוא שב והודה בכל המיוחס לו בכתב האישום המתוקן.",תסקיר שירות המבחן.
"ת""פ 54308-12-18",תסקיר נפגע העבירה והסכם הסולחה (ס/1),תסקיר שירות המבחן.
"ת""פ 54308-12-18","המתלונן תאר באריכות את הפגיעות שנפגעו הוא ובני משפחתו, לרבות נזקים כספיים שנגרמו להם.",תסקיר שירות המבחן.
"ת""פ 54308-12-18","הוא הסביר כי כיום אינו חש כעס כלפי הנאשם, נערך הסכם סולחה בין המשפחות והוא הדגיש כי ויתר על פיצוי כספי בגין הנזקים שגרם הנאשם (תוכן הסכם הסולחה  ס/1 תואם את דבריו).",תסקיר שירות המבחן.
"ת""פ 54308-12-18",המתלונן הבהיר כי הוא מייחס משמעות להסכם הסולחה בשל ההכרה בפגיעה בו ומתן כבוד לו ולמשפחתו.,תסקיר שירות המבחן.
"ת""פ 54308-12-18",עורכת התסקיר המליצה שבין יתר רכיבי הענישה יוטל על הנאשם פיצוי כספי משמעותי.,תסקיר שירות המבחן.
"ת""פ 54308-12-18","ב""כ המאשימה בטיעוניו בכתב (ט/1) ובעל פה ביקש לראות במעשים אירוע אחד, לקבוע מתחם עונש הולם שבין 6 ל-9 שנות מאסר בפועל,  להטיל על הנאשם עונש  מאסר בפועל בתוך המתחם, ביחד עם מאסר מותנה ופיצוי למתלוננים.",תמצית טענות הצדדים
"ת""פ 54308-12-18","בטיעוניו הפנה לפסקי דין שונים של בית משפט מחוזי ובית המשפט העליון, הן באשר למדיניות הענישה בעבירות  בנשק ובכלל זה  ירי באזור מגורים והן באשר לעבירות הצתה.",תמצית טענות הצדדים
"ת""פ 54308-12-18","חלק מפסקי הדין התייחסו לעבירות חמורות יותר, העונשים שנגזרו במקרים המתאימים לטענת ב""כ המאשימה עמדו על 4 או 5 שנות מאסר בפועל.",תמצית טענות הצדדים
"ת""פ 54308-12-18","עוד  הפנה לתסקיר נפגעי העבירה לפיו בנוסף למתלונן נפגעו אשתו, בנותיו ונכדיו.",תמצית טענות הצדדים
"ת""פ 54308-12-18","הסנגור ביקש  לראות בכל המעשים אירוע אחד, לקבוע מתחם עונש הולם שמתחיל בעונש מאסר לביצוע בעבודות שירות ולהסתפק במקרה זה בתקופת מעצרו של הנאשם ולא להטיל עליו עונש נוסף של מאסר מאחורי סורג ובריח.",תמצית טענות הצדדים
"ת""פ 54308-12-18",בפתח טיעוניו הפנה להסכם הסולחה שנערך בין המשפחות ולהסכמת המתלונן שלא לקבל פיצוי נוסף.,תמצית טענות הצדדים
"ת""פ 54308-12-18","עוד ביקש להתחשב בעובדה כי הנאשם  בעת ביצוע העבירות היה מתחת לגיל 21 שנים, בגיר צעיר ללא עבר פלילי.",תמצית טענות הצדדים
"ת""פ 54308-12-18","הוא הודה בהזדמנות הראשונה מיד לאחר תיקון כתב האישום והדגיש כי  עבירות הנשק ביצע האדם האחר, אמנם הנאשם הורשע בביצוע בצוותא אבל הוא לא אחז בנשק ולא ירה בעצמו.",תמצית טענות הצדדים
"ת""פ 54308-12-18",לטענתו יש לזקוף לזכות הנאשם את הודאתו שהביאה לחסכון זמן שיפוטי יקר ואת רצונו להביא את הסכסוך לכדי סיום בהסכם סולחה.,תמצית טענות הצדדים
"ת""פ 54308-12-18","לעניין מדיניות הענישה איבחן הסנגור את פסקי הדין אליהם הפנה ב""כ המאשימה וטען כי הם התייחסו  לעבירות חמורות יותר.",תמצית טענות הצדדים
"ת""פ 54308-12-18","לתמיכה בטענותיו הפנה למקרה חמור יותר לטענתו בו נקבע מתחם ענישה שבין 10 לבין 30 חודשי מאסר בפועל בעבירות בנשק, למקרה בו בגין עבירת הצתה נגזר על ידי בית המשפט המחוזי בחיפה עונש של 9 חודשי מאסר לביצוע בעבודות שירות ולסדרת מקרי אלימות בהם הסתפקו בתי משפט מחוזי בעונש של עבודות שירות.",תמצית טענות הצדדים
"ת""פ 54308-12-18","עוד ביקש להתייחס לפגיעה של העונש בנאשם ובמשפחתו, בתקופה הארוכה בה היה הנאשם מורחק מביתו, הנאשם התארס והוא עתיד להתחתן בחודש ספטמבר.",תמצית טענות הצדדים
"ת""פ 54308-12-18",לנאשם לא היה עבר פלילי וממועד ביצוע העבירה (לפני למעלה משנה) הוא לא ביצע עבירות אחרות.,תמצית טענות הצדדים
"ת""פ 54308-12-18","ולסיום ביקש לתת לנאשם הזדמנות להשתקם ולא להכניסו לבית סוהר, שם קיים חשש להשפעה רעה עליו.",תמצית טענות הצדדים
"ת""פ 54308-12-18","בתום הטיעונים  הנאשם הביע צער וחרטה על מעשיו, ביקש שתינתן לו הזדמנות לבנות את עתידו עם ארוסתו איתה הוא עתיד להתחתן.",תמצית טענות הצדדים
"ת""פ 54308-12-18","העיקרון המנחה בקביעת מתחם העונש הוא עיקרון ההלימה, שמשמעותו ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק).",דיון
"ת""פ 54308-12-18",מקובלת עליי עמדת שני הצדדים כי מדובר באירוע אחד.,דיון
"ת""פ 54308-12-18",על פי עובדות כתב האישום המתוקן הנאשם קשר קשר עם אחר ובמהלך לילה בצעו השניים סדרת פעולות כחלק מתכנית עבריינית אחת ולכן אקבע מתחם עונש הולם אחד.,דיון
"ת""פ 54308-12-18","בעת קביעת גבולות המתחם, אתייחס לעובדה כי האירוע מורכב ממספר מעשים פליליים.",דיון
"ת""פ 54308-12-18","במקרה זה נפגעו במדרג בינוני ערכים חברתיים משמעותיים: שמירה על שלום הציבור ובטחונו, הגנה על הרכוש וזכות הקניין.",דיון
"ת""פ 54308-12-18","חשוב לציין כי כל מעשה מהמעשים שביצע הנאשם הוא  חמור בפני עצמו ושילובם כחלק מתכנית בשלבים מעצים את חומרתם, ירי לתוך בית מגורים ובכלל זה ירי לחדר שינה בו ישנה אשת המתלונן, השלכת רימון הלם לעבר הכניסה לחצר ביתו של המתלונן סמוך לאחר הירי והצתת רכב נועדה להפחיד את תושבי הבית.",דיון
"ת""פ 54308-12-18","הנאשם  תכנן את מעשיו היטב, כך למשל לאחר ביצוע הירי ובהתאם למתואר בסעיף 9 לעובדות כתב האישום המתוקן הוא אסף חלק מהתרמילים שנפלו על הקרקע.",דיון
"ת""פ 54308-12-18","אשר למדיניות הענישה בעבירות בנשק אזכיר כי לנאשם מיוחסת עבירה של נשיאה והובלה של נשק, ביחד עם תחמושת: אקדח ורימון הלם, תחמושת מתאימה, ירי לעבר בית מגורים והשלכת הרימון מעשים שמהווים ניסיון לחבלה חמורה בצוותא.",דיון
"ת""פ 54308-12-18","מדובר במספר עבירות בנשק בגין החמורה מתוכן, עבירה לפי סעיף 144(ב) סיפה לחוק, קבע המחוקק עונש מקסימאלי של 10 שנות מאסר.",דיון
"ת""פ 54308-12-18","בכל עבירה בנשק יש פוטנציאל פגיעה משמעותי בערך החברתי של שלום הציבור ביטחונו וסיכון ממשי לחיי אדם, על אחת כמה וכמה כאשר מדובר בעבירה של ירי לתוך בית מגורים.",דיון
"ת""פ 54308-12-18","אפנה בעניין זה לפסק דינה של השופטת חיות (כתוארה אז) בע""פ 3877/16 ג'באלי נגד מדינת ישראל (17.11.2016),  באותו מקרה נשא והוביל הנאשם אקדח טעון ברכבו  בדרכו למפגש עם המתלונן עמו היה לו סכסוך.",דיון
"ת""פ 54308-12-18","הנאשם נדון ל-34 חודשי מאסר בפועל, ערעורו נדחה וכך נקבע באותו פסק דין:",דיון
"ת""פ 54308-12-18",אזכיר  כי במקרה שלפניי הנאשם ביחד עם אחר עשה שימוש בנשק בדרך של ירי לתוך בית המגורים ורק בנס לא נפגעה אשת המתלונן שישנה בחדר השינה באותו עת (ירי סמוך לאחר חצות הלילה) כשקליעים פגעו בחלון חדר השינה ובמשקוף דלת חדר השינה.,דיון
"ת""פ 54308-12-18","ולעניין זה אפנה לפסק דינה של השופטת חיות (כתוארה אז), ע""פ 1880/14 עמאש נגד מדינת ישראל (19.11.2014),  באותו מקרה הורשע הנאשם בעבירות של נשיאת נשק שלא כדין לפי סעיף 144 (ב) לחוק וניסיון לחבלה חמורה בנסיבות מחמירות לפי סעיפים 335 ו-333(א)(1) בשילוב עם סעיף 25 לחוק.",דיון
"ת""פ 54308-12-18",באותו מקרה הנאשם הגיע לבית המתלונן וירה לעברו 4 יריות.,דיון
"ת""פ 54308-12-18",בית המשפט המחוזי קבע מתחם עונש הולם שנע בין 3 ל-6 שנים וגזר עליו עונש של 40 חודשי מאסר בפועל.,דיון
"ת""פ 54308-12-18",בית המשפט העליון דחה את ערעורו וכך קבע:,דיון
"ת""פ 54308-12-18","אשר למדיניות הענישה בעבירות הצתה, אזכיר כי מדובר בשני מעשים, הצתת רכב וניסיון להצתת רכב נוסף אשר חנו בצמוד לגדר המקיפה את חצר ביתו של המתלונן, הצתה באמצעות חומר דליק-בנזין ויצירת שובל אש לכיוון הרכבים.",דיון
"ת""פ 54308-12-18",העונש המקסימלי הקבוע בחוק בגין עבירת הצתה לפי סעיף 448(רישה) עומד על 15 שנות מאסר.,דיון
"ת""פ 54308-12-18","חשוב  להדגיש לעניין זה את האמור בסעיף 7 לכתב האישום המתוקן לפיו הצתת הרכב וניסיון הצתת הרכב האחר הייתה בצמוד לגדר ביתו של המתלונן,  עובדה המצביעה על מדרג גבוה של חומרה (ראו לעניין זה את מדרגי הביניים של החומרה כפי שנקבעו בע""פ 607/16 פלונית נגד מדינת ישראל (12.4.2016) (להלן-עניין פלונית).",דיון
"ת""פ 54308-12-18","בתי המשפט עמדו לא פעם על החומרה הרבה שגלומה בעבירת ההצתה, גם כאשר עבירת ההצתה מתייחסת לרכוש בלבד, בין היתר בשל הפוטנציאל לגרימת נזק חמור יותר  (ע""פ 728/13 עווידה נ' מדינת ישראל (20.11.2013)).",דיון
"ת""פ 54308-12-18","וכך נפסק בעניין זה בע""פ 4311/12 סורי נ' מדינת ישראל (8.11.12):",דיון
"ת""פ 54308-12-18","בעניין פלונית הנ""ל כך נקבע:",דיון
"ת""פ 54308-12-18","אשר לנסיבות הקשורות בביצוע העבירה (סעיף 40ט'), כמתואר בסעיף 3 לעובדות כתב האישום המתוקן, הנאשם ביצע את העבירות בשל סכסוך עם בנו של המתלונן, מעשי הנאשם היו מתוכננים היטב והוא קשר קשר עם אחר כדי לנקום במשפחת המתלונן.",דיון
"ת""פ 54308-12-18","בעת קביעת גבולות המתחם אקח בחשבון כי העבירות בנשק בוצעו בפועל על ידי האחר, בעוד שהנאשם היה שותפו לעבירה כמבצע עיקרי, ראו לעניין זה ע""פ  6053/13 פאיז נגד מדינת ישראל (10.4.2014).",דיון
"ת""פ 54308-12-18","הנזק שצפוי היה להיגרם מביצוע העבירות הוא נזק חמור ביותר, פגיעה בגוף ובנפש, בעת הירי לעבר הבית שהו בתוכו המתלונן ובני משפחתו ושני קליעים חדרו למטבח ולחדר השינה.",דיון
"ת""פ 54308-12-18","אקח בחשבון כי בפועל נגרם נזק לרכוש בלבד, מעבר לפגיעת הקליעים, נפגע גם רכב המתלונן במספר מוקדים.",דיון
"ת""פ 54308-12-18","בהתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירות ובהתחשב בעובדה כי מדובר במספר  עבירות: הצתת רכב, ניסיון להצתת רכב, נשיאה והובלה של אקדח, רימון הלם ותחמושת, ירי לתוך בית באופן שיש בו כדי לסכן את חיי אדם כניסיון לגרום למתלונן ובני משפחתו לחבלה חמורה, אני קובע כי מתחם העונש ההולם במקרה זה הוא מאסר בפועל בין 3 לבין 7 שנות מאסר בפועל.",דיון
"ת""פ 54308-12-18","בהתאם לתסקיר שירות המבחן מיום 26.12.2019 שאלת שיקום אינה עומדת על הפרק, שירות המבחן לא המליץ על הליך טיפולי ולא המליץ בנסיבותיו של תיק זה על  מסגרת שיקומית שעשויה להביא להפחתת הסיכון המשמעותי להישנות התנהגות פורצת חוק מצדו של הנאשם ולכן העונש המתאים יהיה בתוך מתחם העונש ההולם.",העונש המתאים
"ת""פ 54308-12-18","אשר לנסיבות שאינן קשורות בביצוע העבירה (סעיף  40יא' לחוק) מכלול הנסיבות כולן מצדיק פסיקת עונש מתאים בקצה התחתון של המתחם, הנאשם בחור צעיר יליד 9.1.1998, ביצע את העבירות בהיותו בן 20 שנה ו-11 חודשים.",העונש המתאים
"ת""פ 54308-12-18","עד לאותו מועד ולאחריו שמר על אורח חיים נורמטיבי, ייתכן וניתן לכנות הנאשם כ""בגיר צעיר"" כפי שטען הסנגור, אך אזכיר כי יש דעות שונות בנושא בפסיקה  ראו למשל ע""פ 6961/17 אלקיעאן נגד מדינת ישראל (7.3.2018), ואפנה לע""פ 308/16 נאטור נגד מדינת ישראל (7.11.2016) בו נקבע כך:",העונש המתאים
"ת""פ 54308-12-18","אני משוכנע כי עונש של מאסר בפועל לתקופה ארוכה יפגע בנאשם, בארוסתו ובבני משפחתו, גם בשל גילו הצעיר ולכן העונש המתאים יהיה סמוך לקצה התחתון של המתחם.",העונש המתאים
"ת""פ 54308-12-18","עוד אזקוף לזכות הנאשם את נטילת האחריות על מעשיו בהזדמנות הראשונה, רצונו להביא את הסכסוך בין המשפחות לידי סיום חיובי והחיסכון בזמן שיפוטי יקר.",העונש המתאים
"ת""פ 54308-12-18","די בעיון בדברי המתלונן כמתואר בתסקיר נפגע העבירה כדי לראות עד כמה הייתה במקרה זה חשיבות רבה להסכם הסולחה שהביא להכרה בפגיעה במתלונן ובבני משפחתו, ראו לעניין זה ע""פ 2847/16 רשיד נגד מדינת ישראל (9.3.2017) בו נקבע כך:",העונש המתאים
"ת""פ 54308-12-18",בעת קביעת משך המאסר לקחתי בחשבון את התקופה בה שהה הנאשם במעצר בפיקוח אלקטרוני (מיום 30.1.2019 ועד ליום 28.4.2019).,העונש המתאים
"ת""פ 54308-12-18","בטרם סיום אפנה לפסק דינו של השופט יוסף אלרון בע""פ 4406/19, 4411/19, 4418/19, 4439/19 מדינת ישראל נ' סובח (5.11.2019) לפיו ""על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת"" ובהמשך קובע כי יש לנקוט במדיניות ענישה מחמירה גם כלפי ביצוע עבירות החזקת נשק שלא כדין.",העונש המתאים
"ת""פ 54308-12-18",כב'  השופט  מזוז הצטרף והוסיף כך:,העונש המתאים
"ת""פ 54308-12-18","על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק.",העונש המתאים
"ת""פ 54308-12-18","ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת ""ייבוש הביצה"" המשמשת ערס לגידולן של תופעות אלה.",העונש המתאים
"ת""פ 54308-12-18",לאור האמור לעיל אני דן את הנאשם לעונשים הבאים:,סיכום
"ת""פ 54308-12-18","36 חודשי מאסר בפועל, בניכוי  ימי מעצרו מיום 5.12.2018 ועד ליום 30.1.2019.",סיכום
"ת""פ 54308-12-18","הנאשם יתייצב למאסרו בבית סוהר ימ""ר קישון ביום 23.2.2012 עד השעה 10:00, או על פי החלטת שב""ס, כשברשותו תעודת זהות או דרכון.",סיכום
"ת""פ 54308-12-18","על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",סיכום
"ת""פ 54308-12-18","6  חודשי מאסר על תנאי, הנאשם לא ישא את עונש המאסר על  תנאי אלא אם יעבור תוך שלוש שנים אחת העבירות בהן הורשע ויורשע בשל עבירה כזאת תוך תקופת התנאי או לאחריה.",סיכום
"ת""פ 54308-12-18","לאור האמור בהסכם הסולחה ודברי המתלונן כמתואר בתסקיר נפגע העבירה לפיה הוא מוותר על הפיצויים המגיעים לו, לא אפסוק פיצוי למתלונן ובני משפחתו, אין בקביעה זו כדי למנוע מהם  לתבוע פיצוי בהליך נפרד.",סיכום
"ת""פ 54308-12-18","ניתן היום,  כ""ד טבת תש""פ, 21 ינואר 2020, בנוכחות ב""כ המאשימה עו""ד שני בן גיגי, הסנגור עו""ד כנעאנה, הנאשם בעצמו והמתורגמן לשפה הערבית ג'וזף פאר.",זכות ערעור לבית המשפט העליון תוך 45 יום 
"ת""פ 54308-12-18",נוסח מסמך זה כפוף לשינויי ניסוח ועריכה,אברהם אליקים 54678313
"ת""פ 54308-12-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",אברהם אליקים 54678313
