verdict,text,part
SH-22-05-36033-112,"  ע""י ב""כ עוה""ד אריאל סטרול והמתמחה דור כהן",  מדינת ישראל 
SH-22-05-36033-112,"   ע""י ב""כ עוה""ד עבד אבו סבית",  מחמד אל קריני
SH-22-05-36033-112,"פקודת הסמים המסוכנים [נוסח חדש], תשל""ג-1973: סע'  13, 19א, 36א(ב), 37א",חקיקה שאוזכרה: 
SH-22-05-36033-112,"חוק העונשין, תשל""ז-1977: סע'  40ג(א), 40ג(ב), 40ד, 40ה, 40ו, 40ז, 40ח, 40יא, 40 יט",פקודת התעבורה [נוסח חדש]: סע'  43
SH-22-05-36033-112,"ב-7.3.23 הוצג בפני כב' הש' משעלי-ביטון הסדר, במסגרתו הודה הנאשם בעובדות כתב האישום המתוקן (להלן: כתב האישום) והורשע ב-3 עבירות סחר בסמים מסוכנים, לפי סעיפים 13 ו-19א ל-פקודת הסמים המסוכנים [נוסח חדש], התשל""ג-1973 (להלן: פקודת הסמים) ו-הסתייעות ברכב לעבור עבירה, לפי סעיף 43 ל-פקודת התעבורה [נוסח חדש] (להלן: פקודת התעבורה).","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"בהתאם לעובדות כתב האישום, במשך תקופה עובר ליום 30.3.22 התנהל במרשתת, באמצעות יישומון ""טלגרם"" (להלן: טלגרם), סחר בסמים מסוכנים.","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"השוטרים יאיר דניאל (להלן: דניאל), משה דיין (להלן: דיין) וללה בוברוב (להלן: בוברוב) נשלחו לביים עסקאות כדי לחשוף עברייני סמים. דניאל עשה שימוש בטלפון נייד בשם ""Matan Eliyahu"" ויצר קשר באמצעות הטלגרם עם היוזר ""ZEUS"" משתמש העונה לשם @zeuskush (להלן: זאוס), תוך הצגת כתובת מגורים ברחוב משה ברזני 23, קריית גת (להלן: רחוב ברזני). דיין עשה שימוש בטלפון נייד בשם ""Maor Moshe"" ויצר קשר באמצעות הטלגרם עם היוזר ""פול החייזר OG"" משתמש העונה לשם @paultheOgallen (להלן: פול), תוך הצגת כתובת מגורים במתחם סטודנטים בקיבוץ ברור חיל (להלן: ברור חיל). בוברוב השתמשה בטלפון נייד בשם ""Yael Elayev"" ויצרה קשר בטלגרם עם זאוס, תוך הצגת כתובת מגורים בקיבוץ שדה יואב (להלן: שדה יואב).","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"במועדים הרלוונטיים לכתב האישום החזיק הנאשם שני טלפונים ניידים ועשה שימוש ברכב מסוג סקודה אוקטביה, לוחית זיהוי 35-163-53 (להלן: הסקודה).","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"בהתאם לעובדות האישום הראשון – ב-3.4.22, סמוך ל-15:44, יצרה בוברוב קשר עם זאוס באמצעות הטלגרם, במסגרתו תואמה רכישת 5 גרם תמורת 300 ₪. לבקשת זאוס, בוברוב שלחה תצלום עמוד פייסבוק, צילום תעודת זהות, סרטון וידאו בו ציינה תאריך ושעה, ואת כתובתה ומספר הטלפון. בהמשך, בין השעות 16:39-16:20, או בסמוך לכך, התקשר הנאשם ממכשיר הטלפון הראשון אל בוברוב ועדכן אותה לגבי מועד ההגעה לשדה יואב. בוברוב הכווינה את הנאשם לנקודת המפגש, ניגשה לסקודה מצד חלון הנהג, הנאשם מסר לה שקית שקופה שהכילה 3 גרם נטו קנבוס תמורת 200 ₪ (בעובדות כתב האישום נרשם פעם אחת סכום 300 ₪ ופעם נוספת 200 ₪. לצורך גזר הדין הסכום הנמוך הוא הקובע). ","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"בהתאם לעובדות האישום השני – ב-3.4.22, סמוך ל-16:19 יצר דניאל קשר עם זאוס באמצעות הטלגרם, במסגרתו תואמה רכישת 5 גרם תמורת 300 ₪. לבקשת זאוס דניאל שלח תצלום עמוד פייסבוק, צילום תעודת זהות, סרטון וידאו בו ציין תאריך ושעה ואת כתובתו ומספר הטלפון. בהמשך, בין השעות 18:15-17:40 או בסמוך לכך, התקשר הנאשם מהטלפון הראשון אל דניאל ועדכן אותו במועד הגעתו לרחוב ברזני. סמוך ל-18:15 הגיע הנאשם בסקודה לרחוב ברזני והתקשר אל דניאל, שניגש אל הסקודה מכיוון דלת הנוסע. הנאשם, שישב במושב הנהג, מסר לדניאל שקית שהכילה 4.78 גרם קנבוס, תמורת 300 ₪.","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"בהתאם לעובדות האישום השלישי – ב-30.3.22, סמוך ל-15:09, דיין יצר קשר עם פול באמצעות הטלגרם, במסגרתו תואמה רכישת 10 גרם תמורת 500 ₪.","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"בין השעות 16:39-16:37 התקשר הנאשם מהטלפון השני אל דיין. סמוך ל-16:52 הגיע הנאשם והתקשר אל דיין, שניגש אל הסקודה. הנאשם, שישב במושב הנהג, מסר לדיין שתי שקיות שקופות שהכילו קנבוס. לשאלת דיין האם זה 10 גרם, הנהן הנאשם בראשו לחיוב. דיין מסר לנאשם שטר של 200 ₪. סמוך ל-17:08 חזר הנאשם ברכב הסקודה, פגש בשנית את דיין. דיין לקח את השטרות ומסר לנאשם 200 ₪ במזומן תמורת הסם. במעשים אלו סחר הנאשם ב-2 גרם קנבוס (כך נרשם בהתאם לתיקון כתב האישום), תמורת 200 ₪.","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"הסדר הטיעון לא כלל הסכמה עונשית והנאשם הופנה לשירות המבחן לעריכת תסקיר. דיון טיעונים לעונש נקבע בפני כב' הש' בונדה ליום 14.9.23. מועד זה נדחה ל-25.12.23 ובהמשך ל-14.2.24 בפניי. במועד זה נדחתה בקשת ב""כ הנאשם לשוב ולהפנותו לשירות המבחן לקבלת תסקיר משלים. הבקשה להפנות את הנאשם לממונה על עבודות שירות התקבלה, מבלי שמי מהצדדים יפתח ציפייה כלשהי לגבי תוצאות ההליך. בחוות הדעת מ-16.4.24 נמצא הנאשם מתאים לביצוע עבודות שירות. מועד מתן גזר הדין נדחה מספר פעמים מטעמים שונים, לרבות מאילוצי בית המשפט ולבקשת ב""כ הנאשם.","כתב האישום, הסדר הטיעון, הכרעת הדין והשתלשלות ההליך"
SH-22-05-36033-112,"הנאשם הורשע ב-3 עבירות סחר בסמים, שבוצעו במקומות שונים, במשקלים שונים ומול סוכנים שונים, משכך – הגם שמדובר בעבירות שבוצעו בסמיכות זמנים, וחלקן אף באותו תאריך, בהתאם להוראת תיקון 113 ל-חוק העונשין ול""מבחן הקשר ההדוק"" שנקבע ב-ע""פ 4910/13 ג'אבר נ' מדינת ישראל (29.10.14) (להלן: הלכת ג'אבר) – אני מקבלת עמדת המאשימה וקובעת כי מדובר ב-3 אירועים נפרדים. עם זאת, בהינתן קיומה של זיקה בין האירועים, כשמדובר ב-3 אירועי סחר בקנבוס בנסיבות דומות, לרבות מבחינת כמויות הסם, מדובר במתחמים זהים ומשכך ייסקרו להלן אמות המידה ואבני הבוחן בהתאם לסעיף 40ג(א) ל-חוק העונשין במאוחד: ",קביעת מתחם העונש ההולם
SH-22-05-36033-112,"הערכים חברתיים שנפגעו מביצוע העבירות הם הגנה על שלום הציבור ובריאותו. השימוש בסמים פוגע בבריאות המשתמשים, משבש שגרת חייהם, עלול להביא להתמכרות ולעבריינות נלווית בתחומי הרכוש והאלימות ובכך להוביל לפגיעה בערכים נוספים, לרבות פגיעה בקניין הציבור, בשלוות נפשו, בביטחונו האישי ושלמות הגוף. כך, מעבר לנזקים הישירים הנגרמים למשתמשי הסם, נגע הסמים מהווה אחד ממחוללי הפשיעה, המלווה ואף יוצר נזקים עקיפים בשל עבירות רכוש, המבוצעות על רקע הצורך העז והבלתי נשלט להשיג את מנת סם, ולעיתים אף עבירות אלימות, המבוצעות כתוצאה מהשימוש בסמים או במהלך ביצוע עבירות הרכוש.",קביעת מתחם העונש ההולם
SH-22-05-36033-112,"מידת הפגיעה בערכים המוגנים לא מבוטלת – סוחרי סמים הם מפיצי הסמים ומסיבה זו ממוקמים גבוה בשרשרת הפצת הסמים המסוכנים, ודאי כשמדובר בסחר בסמים ברחובות העיר ובאור יום. אמנם נוכח נסיבות ביצוע העבירות, לרבות כמויות הסם וסוגו, מידת הפגיעה היא לא מהחמורות, אך אף כשמדובר בכמויות ""קטנות"" – ""אין בכך כדי להפחית מחומרתן של עבירות אלה"" [ראו והשוו רע""פ 7996/12 יוסף נ' מדינת ישראל (23.1.13)] ואף אין להקל ראש בסמים המוגדרים ""קלים"". כך קבעה כב' הש' ארבל ב-ע""פ 2000/06 מדינת ישראל נ' ויצמן ואח' (20.7.06), כי ""...אין להקל ראש בעבירות הנוגעות לסמים המוגדרים כ'קלים'. המאבק בנגע הסמים צריך להיות מכוון גם נגד השימוש בסמים קלים ובפגיעתם של אלה ביחידים ובחוסנה של החברה כולה אין להמעיט"". בשל עוצמת הפגיעה נקבע לא אחת כי ""מלחמת החורמה בעברייני סמים נמשכת והולכת. מלחמה קשה היא, מלחמה ארוכה, והיא כמלחמת ישראל בעמלק"" [ראו קביעת כב' הש' חשין (כתוארו אז) בסעיף 35 לפסק דינו ב-ע""פ 4998/95 מדינת ישראל נ' אוקטביו, פ""ד נא(3) 769, 787)].",קביעת מתחם העונש ההולם
SH-22-05-36033-112,"מדיניות הענישה הנהוגה – עיון בפסיקת 3 הערכאות מלמד כי קיים מנעד גדול של ענישה. כל אחד מב""כ הצדדים הפנה לפסיקה התומכת בעמדתו ועליה הוספתי פסיקה. כל מקרה לנסיבותיו וברי כי יש לאבחן המקרים השונים למקרה שלפניי – אולם קיימים פסקי דין מהם ניתן לגזור אמת-מידה עונשית הולמת, כמפורט להלן:",קביעת מתחם העונש ההולם
SH-22-05-36033-112,"רע""פ 6401/18 ספיר נ' מדינת ישראל (17.9.18), אליו הפנו ב""כ המאשימה – נדחו ערעור ובקשת רשות ערעור. נקבע מתחם 16–36 בגין 5 עבירות סחר בקנבוס וכן תיווך, ניסיון לסחר, החזקה לצריכה עצמית והפרעה לשוטר במילוי תפקידו. עבירות הסחר, הניסיון לסחר והתיווך בוצעו תוך שימוש במערכת מסרונים. בחריגה לקולה מהמתחם, לאור שיקולי שיקום, בהתחשב בנסיבותיו האישיות, הודאתו, מצבו המשפחתי והבריאותי, עברו, נטילת אחריות והתרשמות שירות המבחן שהשתקם – הושתה שנת מאסר בפועל.",קביעת מתחם העונש ההולם
SH-22-05-36033-112,"רע""פ 5698/17 ליפצר נ' מדינת ישראל (4.9.17), אליו הפנו ב""כ המאשימה – נדחו ערעור ובקשת רשות ערעור. נקבע מתחם 6–12 חודשי מאסר לכל עבירת סחר בחשיש, החזקתו שלא לצריכה עצמית והחזקת כלים להכנת סם, לצד מספר חודשי מאסר, שיכול שירוצו בעבודות שירות, בגין אספקת קנבוס. מדובר היה במי שבהזדמנויות רבות במשך כשנה, מכר קנבוס במשקלים של 5-1 גרם ל-8 מכרים שונים, החזיק בביתו כ-120 גרם קנבוס, כלים וכסף מזומן וסיפק קנבוס. על צעיר, שנטל אחריות, ביצע את העבירות על רקע נסיבות אישיות, נפשיות ורפואיות ואשר לחובתו עבר בהחזקת סם שלא לצריכה עצמית – הושתו 30 חודשי מאסר בפועל, מאסרים מותנים, פסילה בפועל ומותנית וחולטו 13,590 ₪ ומכשיר טלפון שנתפסו.",קביעת מתחם העונש ההולם
SH-22-05-36033-112,"רע""פ 5712/16 אייזנבאך נ' מדינת ישראל (17.8.16) – נדחו ערעור ובקשת רשות ערעור. נקבע מתחם 8–24 בגין 4 עבירות סחר בקנבוס, תמורת כמה מאות שקלים. על צעיר, שנסיבות חייו מורכבות, אשר הודה ונטל אחריות, שיתף פעולה בהליך טיפולי ולהתרשמות שירות המבחן ההליך היווה עבורו גורם מרתיע, כשלחובתו הרשעה בהיעדר מהשירות – הושתו 8 חודשי מאסר בפועל, מאסרים מותנים וקנס, חרף המלצת שירות המבחן להסתפק בשל""צ וצו מבחן.",קביעת מתחם העונש ההולם
SH-22-05-36033-112,"רע""פ 6087/16 אבו דיאב נ' מדינת ישראל (11.8.16), אליו הפנו ב""כ המאשימה – נדחתה בקשת רשות ערעור על פסק הדין בערעור, בגדרו התקבל חלקית ערעור המבקש. בגין הרשעה ב-3 עבירות סחר בחשיש ומכירת כדורים הנחזים לסםAlfa-PVP  נקבע מתחם 18–40 חודשי מאסר בפועל, לצד ענישה נלווית, הכוללת קנס ופסילה. בית המשפט המחוזי הפחית מ-27 ל-24 חודשי מאסר לאור הודאתו, חרף התרשמות שלילית של שירות המבחן.",קביעת מתחם העונש ההולם
SH-22-05-36033-112,"רע""פ 3627/13 שדה נ' מדינת ישראל (22.5.13) – נדחו ערעור ובקשת רשות ערעור של מי שבגין הרשעתו ב-2 עסקאות סחר בקנבוס, במשקל מצטבר של 1.87 גרם, תוך התחשבות בהודאתו, עברו הלא מכביד ובכך ש""מדובר בסחר בכמות קטנה, בסם שאיננו סם 'קשה' יחסית, ובתמורה הכספית הנמוכה שאותה קיבל המבקש בעבור הסמים שמכר"" – נידון ל-7 חודשי מאסר, מאסר מותנה, 3,000 ₪ קנס ו-12 חודשי פסילה.",קביעת מתחם העונש ההולם
SH-22-05-36033-112,"רע""פ 3488/09 מנור נ' מדינת ישראל (27.4.09), אליו הפנו ב""כ המאשימה – נדחו ערעור ובקשת רשות ערעור. על מי שהורשע לפי הודאתו בשתי עבירות סחר ב-MDMA וחשיש ובהחזקת חשיש וקנבוס שלא לצריכה עצמית – הושתו 20 חודשי מאסר, 8 חודשי מאסר מותנה וחילוט הרכב ו-700 ₪ שנתפסו, תוך התחשבות בנסיבותיו האישיות, עברו הפלילי, דברי המטפלת בו מזה מספר שנים והמלצת שירות המבחן. נוכח חוסר מודעות אשתו, שהיתה בעלים במשותף ברכב, לעבירות שביצע המבקש ברכב – נקבע כי החילוט יחול על מחצית שווי הרכב בלבד. ",קביעת מתחם העונש ההולם
SH-22-05-36033-112,"עפ""ג (מחוזי-ב""ש) אבטאו נ' מדינת ישראל (23.4.23) – לאחר שהמערער חזר בו, בהמלצת בית המשפט, נדחה ערעור על גזר הדין ב-ת""פ (שלום-אשק') 39423-05-22 מדינת ישראל נ' יצחק ואח' (10.1.23), אליו הפנו ב""כ המאשימה. המערער, שהיה נאשם 2, הורשע על פי הודאתו בסחר בסמים והסתייעות ברכב לעבור עבירה. בשים לב לסמיכות הזמנים, אופי העבירות, תדירותן והזיקה ביניהן – נקבע כי מדובר באירוע אחד לגביו נקבע מתחם 24-8 חודשי מאסר, קנס במתחם 1,500 ₪-5,000 ₪ ופסילה במתחם בין 45 ימים לבין 3 חודשים. לאחר שלא נמצאו שיקולים המצדיקים סטייה מהמתחם לקולה או לחומרה – הושתו 16 חודשי מאסר בפועל בניכוי ימי המעצר, מאסרים מותנים, התחייבות, 2,500 ₪ קנס, 2 חודשי פסילה בפועל ו-4 חודשי פסילה מותנית. ",קביעת מתחם העונש ההולם
SH-22-05-36033-112,"עפ""ג (מחוזי-חי') 43561-08-20 הררי נ' מדינת ישראל (5.11.20), אליו הפנה ב""כ הנאשם – נדחה ערעור על אי-ביטול הרשעה. בגין גידול 36 שתילי קנבוס במשקל 9.15 גרם, החזקת כלים המשמשים להכנת סמים וגידולם (עציצים, מפוח, 6 מנורות, 3 מערכות אוורור מקובעות לקיר, מזגן נייד, 6 שנאים ו-7 מיכלי כימיקליים), החזקת 2.67 גרם קנבוס לצריכה העצמית, בהפרת הוראת חוקית והפרעה לשוטר במילוי תפקידו – הושתו מאסרים מותנים, 5,000 ₪ קנס, מבחן ל-18 חודשים ו-250 שעות של""ץ. הרכב לא חולט בהעדר אינדיקציה לכך שהמערער סחר בסמים שגידל ונוכח מסמכי רישום הרכב.",קביעת מתחם העונש ההולם
SH-22-05-36033-112,"עפ""ג (מחוזי-ת""א) 28791-06-20 מושיוב נ' מדינת ישראל (30.7.20) – הערעור נדחה. נקבע מתחם 5–15 חודשי מאסר בפועל לצד ענישה נלווית בגין 3 עבירות סחר בקנבוס. על מי שהיה נעדר עבר פלילי, הודה בפתח משפטו, נטל אחריות מלאה על מעשיו והביע חרטה, תרם למדינה בשירות צבאי מלא בחיל הים, סבל ממצב נפשי לא פשוט שהיה הרקע לביצוע העבירות, השתלב בטיפול, גילה מוטיבציה ושירות המבחן המליץ על של""ץ ומבחן – הושתו 5 חודשי עבודות שירות וענישה נלווית.",קביעת מתחם העונש ההולם
SH-22-05-36033-112,"עפ""ג (מחוזי-ב""ש) 58296-05-19 אלהואשלה נ' מדינת ישראל (10.7.19), אליו הפנו ב""כ המאשימה – נקבע מתחם 7–18 חודשי מאסר בגין מכירת 7.3 גרם קנבוס לשוטר תמורת 300 ₪ במסיבה. בערעור הוקל עונשו מ-9 ל-7 חודשי מאסר לריצוי בעבודות שירות וענישה נלווית, הכוללת מאסרים מותנים, קנס ו-90 ימי פסילת רישיון נהיגה. בתי המשפט התחשבו בגילו הצעיר, שמירה על רצף תעסוקתי, נטילת אחריות, ההודאה והחרטה, היותו מורתע מההליך, שהה כחודש במעצר ולאחריו בתנאים מגבילים ונעדר עבר פלילי. שירות המבחן לא בא בהמלצה טיפולית משום שהחזיק בעמדה קורבנית ופסיבית ולא ראה צורך במעורבות טיפולית. לצד זאת, המליץ שירות המבחן כי המאסר ירוצה בעבודות שירות, כדי שלא ייחשף לחברה שולית במאסר.",קביעת מתחם העונש ההולם
SH-22-05-36033-112,"ע""פ (מחוזי-י-ם) 33947-10-17 מדינת ישראל נ' קרוקוצקי (20.3.18), אליו הפנו ב""כ המאשימה – נדחה ערעור המאשימה. בגין 6 עבירות סחר בקנבוס וחשיש (בכמויות שבין 1 גרם ל-10 גרם) נקבע מתחם 6–12 חודשי מאסר לכל עבירת סחר (וכן מתחם ממאסר מותנה עד מספר חודשי מאסר בפועל בהחזקת קנבוס). הרשעת הנאשם בוטלה והושתו 420 שעות של""ץ, מבחן לשנה ו-10,000 ₪ התחייבות. בדחותו הערעור קבע בית המשפט המחוזי, בין היתר, שאכן מדובר בעבירות סחר בסם מסוכן, אך העבירות נעשו על פני פרק זמן קצר, בסמים קלים וכי לא נפלה טעות בהחלטת בית משפט קמא. ",קביעת מתחם העונש ההולם
SH-22-05-36033-112,"ת""פ (שלום-נצ') 64418-09-16 מדינת ישראל נ' שיבלי (14.2.19),  אליו הפנה ב""כ הנאשם – בגין גידול במעבדה, שכללה אביזרי גידול ופנקס טיפולים, של עשרות שתילי קנבוס, במשקל כולל של 837.76 גרם, החזקת 3 אריזות שהכילו 287.53 גרם חשיש, החזקת 1.86 גרם חשיש ונייר מקופל ובו תפזורת 0.25 גרם חשיש – נקבע מתחם הנע ממאסר קצר, שניתן לריצוי בעבודות שירות עד 10 חודשי מאסר בפועל. לא נמצא מקום לביטול ההרשעה ולאחר בחינת השיקולים לקולה ולחומרה, הושתו מאסרים מותנים, 300 שעות של""ץ, 5,000 ₪ התחייבות, מבחן לשנה ו-3 חודשי פסילה מותנית. ",קביעת מתחם העונש ההולם
SH-22-05-36033-112,"ת""פ (שלום-ק""ש) 40639-10-17 מדינת ישראל נ' בובו (28.5.18), אליו הפנה ב""כ הנאשם – בגין 4 עבירות סחר בקנבוס (במשקלים 3, 5, 10 ולא ידוע) ובהחזקת כ-80 גרם קנבוס שלא לצריכה עצמית – נקבע מתחם 6–15 חודשי מאסר. על צעיר כבן 21, נעדר עבר פלילי, שהודה בכתב האישום ללא תיקון, נטל אחריות, הביע חרטה, מסר בדיקות נקיות מסמים, בהינתן תסקיר נושא אופי חיובי – הושתו 6 חודשי מאסר בעבודות שירות, מאסר מותנה, 4,000 ₪ קנס, פסילת רישיון בפועל ומותנית.",קביעת מתחם העונש ההולם
SH-22-05-36033-112,"ת""פ (שלום-ת""א) 9050-04-13 מדינת ישראל נ' פלוני (1.7.15), אליו הפנה ב""כ הנאשם –  נקבע כי מדובר במקרה יוצא דופן, לאור אישיות הנאשם והנזק העצום וה""מרחבי"" שעלול להיגרם לו במישור המשפחתי והתעסוקתי ומשכך בוטלה הרשעתו ב-4 עבירות סחר בחשיש, תמורת סכומים שבין 300 ₪ לבין 1,000 ₪. לזכות הנאשם עמדו התקופה הקשה בה היה שרוי באירוע (עקב הליכים משפטיים מול גרושתו), נסיבות העבירה (רכישה מרוכזת של הסם על ידי הנאשם, אותו חילק לחבריו תמורת עמלת רכישה), מאמצי שיקום וטיפול כדי לחזור למוטב והמלצת שירות המבחן, לפיה הסיכון שישוב לפלילים מינימלי. הושתו 360 שעות של""ץ ו-5,000 ₪ התחייבות.",קביעת מתחם העונש ההולם
SH-22-05-36033-112,"ת""פ (שלום-ת""א) 44597-02-13 מדינת ישראל נ' שאגן (9.8.13), אליו הפנה ב""כ הנאשם – ב-3 עבירות סחר בחשיש (במשקלים של 10.06 גרם, 9.91 גרם ו-19.89 גרם) נקבע מתחם לכל מכירה ממאסר מותנה לצד של""צ עד 6 חודשי מאסר, שניתן לרצותם בעבודות שירות, יחד עם קנס. ההרשעה בוטלה, לא בלי היסוס, תוך קביעה כי אמנם מדובר ב-3 מכירות במהלך 4 שבועות, אך התנהגות הנאשם רחוקה מלהיות התנהגות סוחר סמים. הובא בחשבון שהמכירות היו ביוזמת הסוכן, בכמויות קטנות של סם ""קל"", לאדם שהנאשם ראה בו ידיד ועמית לצריכת סמים קלים, ללא ראיה או חשד שהנאשם נהג לסחור בסם דרך קבע וכי מוצדק להתייחס לפרשה כאל מעידה חד פעמית, שלא תחזור במסכת חייו הנורמטיביים. הושתו 300 שעות של""ץ וצו פיקוח לשנה.",קביעת מתחם העונש ההולם
SH-22-05-36033-112,"ת""פ (שלום-י-ם) 54706-01-13 מדינת ישראל נ' חביב ואח' (17.6.13), אליו הפנה ב""כ הנאשם – בין הרשעת נאשם 2, על יסוד הודאתו, ב-2 עבירות סחר בחשיש (4.31 גרם ו-3.99 גרם) נקבע מתחם ממספר חודשי מאסר בפועל עד 12 חודשי מאסר בפועל. לאחר שנמצאה הצדקה לחריגה משיקולי שיקום הושתו, בהסכמת הצדדים, 45 ימי מאסר לריצוי בעבודות שירות, מאסרים מותנים וצו פיקוח לשנה.",קביעת מתחם העונש ההולם
SH-22-05-36033-112,"*** לא למותר לציין, כי ב-9.9.13 נגזר דינו של נאשם 1 (ב""כ הנאשם לא הפנה לגז""ד זה). בגין הרשעתו, לפי הודאתו, ב-4 עבירות סחר בחשיש (6.4 גרם, 5.38 גרם, 3.89 גרם ואצבע במשקל לא ידוע) – נקבע מתחם הנע בין מספר חודשי מאסר לבין 18 חודשי מאסר בפועל. בהחזקת יחידה של AM-2201 לשימוש עצמי – נקבע מתחם הנע בין מאסר מותנה לבין ענישה מוחשית, שיכולה להיות מאסר בעבודות שירות (בעבירה של שיבוש מהלכי משפט נקבע מתחם הנע בין עונש שלא כולל מאסר בפועל לבין מספר חודשי מאסר בפועל). תוך התחשבות גם בעונש שנגזר על נאשם 2 ולפער בחומרת מעשי השניים – הושתו 6 חודשי מאסר לריצוי בעבודות שירות, מאסרים מותנים, 4,000 ₪ קנס, 3 חודשי פסילה בפועל ופסילה מותנית.",קביעת מתחם העונש ההולם
SH-22-05-36033-112,"ת""פ (שלום-רמ') 48125-05-11 מדינת ישראל נ' ספיבק (11.11.12), אליו הפנה ב""כ הנאשם – בגין הרשעתו, לפי הודאתו, ב-2 אישומי סחר בחשיש (3.66 גרם ו-4.73 גרם) נקבע מתחם 3–18 חודשי מאסר בפועל. הושתו 6 חודשי מאסר לריצוי בעבודות שירות, מאסרים מותנים, 7,500 ₪ קנס, 6 חודשי פסילה בפועל ו-6 חודשי פסילה מותנית. ",קביעת מתחם העונש ההולם
SH-22-05-36033-112,"בפסיקה עוברת כחוט השני הקביעה בדבר חשיבות נסיבות הקשורות בביצוע העבירה, שכן אין דין עסקה בודדת כדין מי שעיסוקו בסחר בסמים, אין דין סחר בכמויות גדולות כדין סחר בכמויות קטנות ובמסגרת זו יש לתת את הדעת גם לסוג הסם ונסיבות נוספות, כפי שנקבע בסעיף 40 יט ל-חוק העונשין, ובכלל זה:",קביעת מתחם העונש ההולם
SH-22-05-36033-112,"התכנון שקדם לביצוע העבירות –מעצם טיבן וטבען קדם לעבירות תכנון מוקדם. משעובדות כתב האישום בהן הודה לא מובילות למסקנה כי הנאשם הוא אותו ""יוזר"" שהתכתב עם הסוכנים טרם ביצוע עבירות הסחר בסמים – התכנון המוקדם בא לידי ביטוי בפעולות שעשה בשלבים מתקדמים יותר של ביצוע העבירות והשימוש ברכב.",קביעת מתחם העונש ההולם
SH-22-05-36033-112,"חלקו של הנאשם בביצוע העבירות – הנאשם הוא מי ששינע את הסמים לסוכנים, מסר להם אותם וקיבל את התמורה הכספית. לשיטת המאשימה, מעובדות כתב האישום עולה כי חלקו של הנאשם הוא בלעדי. מנגד, לטענת ב""כ הנאשם, מדובר בנאשם שהצטייד בפלאפון שמסרו לו אחרים, שדיבר עם השוטרים, קבע איתם, הגיע למקום האיסוף, לא הסתיר פניו והתכנון הסתיים בקביעת המפגש בלבד. כמצוין לעיל, מעובדות כתב האישום עלה, שהסוכנים התכתבו עם ""יוזרים"" אשר זהותם לא ידועה. עמימות זו תזקף לזכות הנאשם בכל הנוגע לחלקו בביצוע העבירות. לצד זאת, נפסק לא אחת, כי במסגרת המאבק בנגע הסמים, יש צורך להכות בכל אחת ואחת מחוליות הפצת הסם. בענין זה קבע כב' הש' עמית בסעיף 5 לפסק דינו ב-ע""פ 3172/13 סואעד נ' מדינת ישראל (7.1.14) –",קביעת מתחם העונש ההולם
SH-22-05-36033-112,"הנזק שנגרם מביצוע העבירות לא נמצא ברף גבוה, מאחר שהסמים נמכרו לסוכנים סמויים ובהינתן כי הסמים נתפסו.",קביעת מתחם העונש ההולם
SH-22-05-36033-112,"אין להקל ראש בנזק שהיה צפוי מביצוע העבירות – בסחר בסמים טמון פוטנציאל נזק רב, בשל פגיעתם הרעה בבריאות הציבור, בחלקים נרחבים באוכלוסייה. השלכות השימוש בסמים קשות, השימוש פוגע בבריאות המשתמשים, משבש שגרת חייהם, עשוי להביא להתמכרות ולעבריינות נלווית בתחומי הרכוש והאלימות, כמפורט לעיל. לצד זאת, בהתחשב בכמויות הסם (גרמים בודדים), בתמורה הלא גבוהה ובסוג הסם, שלא נמנה על הקטלניים שב-פקודת הסמים – לא מדובר בנזק ברף הגבוה.",קביעת מתחם העונש ההולם
SH-22-05-36033-112,"הסיבות שהביאו את הנאשם לביצוע העבירות, לדבריו, כעולה מהתסקיר – כחודש עובר לביצוען פגש הנאשם בתחנת דלק אנשים שלא הכיר, אשר הציעו לו להצטרף לשיחה, בה שוחחו על טלגרם וסיפרו לו שניתן להרוויח כסף בקלות ממכירת קנבוס. לטענתו, באלמונים תיווכו לו איש קשר, אשר סיפק את הסם, ולימדו אותו לתפעל את הממשק. על רקע תקופה כלכלית קשה באותו זמן, חשב לבצע מספר מכירות כדי לשלם חוב של אמו. הנאשם טען בפני שירות המבחן כי לא ידע שקנבוס לא חוקי וכי מבצע עבירה בכך שסוחר בו, משום שסבר כי מדובר בסם חוקי, שכן ניתן במרשם רופא ונמכר בבתי מרקחת. טען שלו ידע כי מדובר בסם וסחר לא חוקי בו, לא היה פועל כך.",קביעת מתחם העונש ההולם
SH-22-05-36033-112,"הנאשם הורשע ב-3 עבירות המהוות 3 אירועים נפרדים. מתחם העונש ההולם בכל אירוע הוא 12-4 חודשי מאסר בפועל, בנוסף לענישה נלווית, הכוללת מאסר מותנה, עיצומים כלכליים ופסילה בפועל ומותנית (הגם שבאישום הראשון הורשע בנוסף בהסתייעות ברכב לעבור עבירה). ",מתחמי העונש ההולמים
SH-22-05-36033-112,"עבירות הסמים הן עבירות כלכליות וככאלו מחייבות עיצומים כלכליים, שיהיה בהם כדי ללמד על חוסר הכדאיות בצבירת הון על חשבון בריאות הציבור. לצד זאת, בהתאם לסעיף 40ח ל-חוק העונשין, התחשבתי במצבו הכלכלי הנטען של הנאשם. על כן, מתחם הקנס יהיה מתון בחלקו התחתון ויעמוד על 2,500 ₪–10,000 ₪ לכל אירוע.",מתחמי העונש ההולמים
SH-22-05-36033-112,"כפי שנקבע בפסיקה ובהתאם להוראות סעיף 37א ל-פקודת הסמים, בעבירות הקשורות בסם מסוכן יש חשיבות לפסילה, קל וחומר כשהנאשם עשה שימוש ברכב בעת שינוע הסמים במסגרת 3 עבירות הסחר והסתייע ברכבו לביצוע הפשעים, כפי שנקבע בסעיף 43 ל-פקודת התעבורה [נוסח חדש]. מתחם הפסילה לכל אירוע הוא 3–12 חודשי פסילה בפועל ופסילה מותנית.",מתחמי העונש ההולמים
SH-22-05-36033-112,"בגזירת העונש המתאים לנאשם התחשבתי, בהתאם לסעיף 40ג(ב) ל-חוק העונשין, בנסיבות שאינן קשורות בביצוע העבירה, כאמור בסעיף 40יא ל-חוק העונשין, כפי שאלו עלו מהתסקיר, טענות ב""כ הצדדים ודברי הנאשם עצמו:",גזירת העונש המתאים לנאשם במסגרת המתחם
SH-22-05-36033-112,"נסיבות חיים, מצבו המשפחתי והכללי – הנאשם כבן 23, רווק, יליד ישראל, מתגורר בבית אמו ברהט. הנאשם שלל בעיות בריאות ובעיות פסיכיאטריות, מסר שלא מוכר לשירותי הרווחה ושלל שימוש בעבר ובהווה בחומרים משני תודעה ועיסוק בהימורים.",גזירת העונש המתאים לנאשם במסגרת המתחם
SH-22-05-36033-112,"הנאשם הוא ה-5 מבין 6 אחאים בגילי 27-20. הבן היחיד של אמו, שהיא כבת 62, עקרת בית. אביו נפטר לפני כעשור עקב בעיות בריאות וטרם מותו עסק בתחום החקלאות באופן עצמאי. מאז מות אביו מרגיש חסר עורף והגנה, מחויב לשמור על עצמו ומתוקף היותו בן יחיד, חש צורך ליטול על עצמו תפקיד אב המשפחה. תאר עצמו כדמות אחראית וסמכותית במשפחתו, כי דואג לצרכי אמו ואחיותיו. תיאר קשרים חיוביים ותקינים עם אמו ואחיותיו. אביו היה נשוי לאישה נוספת ולהם 6 ילדים, עמם הנאשם מקיים קשרים שטחיים בלבד. הנאשם שלל שימוש בחומרים משני תודעה בקרב בני משפחתו וכן מסר שהם נעדרי עבר פלילי. ",גזירת העונש המתאים לנאשם במסגרת המתחם
SH-22-05-36033-112,"הנאשם שלל מעורבות בחברה שולית. לדבריו, יש לו חבר קרוב אחד בלבד מאז ילדותו, וכלל חבריו הם אנשים נורמטיביים ודתיים אדוקים, שכלל לא מעורבים בעבריינות. התרשמות שירות המבחן היא כי צמצם מידע בנושא.",גזירת העונש המתאים לנאשם במסגרת המתחם
SH-22-05-36033-112,"לימודים – הנאשם השלים 8 שנות לימוד. לדבריו, היה תלמיד ממוצע, שלל קשיים לימודיים ותיאר עצמו כתלמיד ממושמע, שכיבד את מוריו ושלל קשיים חברתיים במסגרת הלימודית. נשר מהמסגרת החינוכית מתוך רצון לעבוד ולהתפרנס.",גזירת העונש המתאים לנאשם במסגרת המתחם
SH-22-05-36033-112,"תעסוקה –לאחר נשירתו מהמסגרת החינוכית החל לעבוד. עבד כשנה במפעל עופות בקריית מלאכי, לאחר מכן במספר עבודות מזדמנות לפרקי זמן שבין מספר חודשים לשנה. טרם פסילת רישיונו עבד כנהג הסעות בחברת ""עוף עוז"" כשנה וחצי (לא הוצגו אישורים), ולאחר שרישיונו נפסל עבד באופן עצמאי בתחום מכירת ברזל (אסף חלקי ברזל ומכרם באזור מגוריו). המעברים התכופים במקומות העבודה נבעו מרצון להגדיל הכנסותיו ובשל קושי פיזי. נכון להיום, בשל מעצר הבית, מתקיים מקצבת הבטחת הכנסה, שלדבריו לא מספקת מימון צרכיו. תיאר מצב כלכלי מורכב.",גזירת העונש המתאים לנאשם במסגרת המתחם
SH-22-05-36033-112,"נטילת אחריות – לעמדת שירות המבחן הנאשם נטל אחריות חלקית, נוכח טענתו כי לא ידע שמדובר בסם וסחר לא חוקיים וכי לו היה יודע זאת, לא היה פועל כך. לדבריו, לאחר שהבין שעבר על החוק הצטער מאוד על מעשיו. גם לאחר ששוקף לו כי לעמדת שירות המבחן הוא מצמצם התייחסותו לביצוע העבירה – הנאשם שב וחזר על דבריו ודבק בעמדותיו. כיום, לאחר מעורבותו בפלילים והמחירים ששילם בעקבות זאת, נזהר יותר במעשיו.",גזירת העונש המתאים לנאשם במסגרת המתחם
SH-22-05-36033-112,"מאמצי הנאשם לחזור למוטב – כעולה מהתסקיר, הנאשם הופנה לשירות המבחן עת שהה במעצר בגין העבירות בתיק זה לשם בחינת חלופת מעצר. בשל גילו הצעיר וההתרשמות כי המעצר לראשונה בחייו והמחירים ששילם בעקבותיו היוו עבורו גורם מרתיע, משנמצאה חלופת מעצר מרוחקת ממקום מגוריו ולאור ההתרשמות מהמפקחים, הומלץ על שחרורו למעצר בית אצל אחותו והטלת צו פיקוח מעצר, במסגרתו היה אמור להשתלב בקבוצה טיפולית המיועדת לעצורי בית, אך לא שולב בקבוצה טיפולית. הנאשם שהה בבית אחותו עד פברואר 2023. במועד מתן הכרעת הדין, 7.3.23, שונו התנאים למעצר בית לילי בפיקוח ומעצר אדם במהלך שעות היום. ב""כ הנאשם תיאר מצב זה כקשה מאוד עבורו כלכלית ורגשית.",גזירת העונש המתאים לנאשם במסגרת המתחם
SH-22-05-36033-112,"הנאשם הביע אמביוולנטיות לגבי תהליך טיפולי. להתרשמות שירות המבחן, תגובתו הראשונית התאפיינה בזלזול ובשלילת נזקקות טיפולית, אך לאחר שהוסברו לו עיקרי ההליך הטיפולי, מסר שמעוניין להשתלב בו. אלא שלהתרשמות שירות המבחן מדובר במוטיבציה חיצונית בלבד, מתוך רצון להקל בגזר דינו. הנאשם הביע ספקנות לגבי יעילות התהליך הטיפולי ולא ראה צורך בשינוי, כשלדבריו עבר באופן עצמאי שינוי ולא זקוק לתמיכה חיצונית. מכל האמור לעיל עולה כי הנאשם לא עשה מאמצים לחזור למוטב.",גזירת העונש המתאים לנאשם במסגרת המתחם
SH-22-05-36033-112,"המלצת שירות המבחן והתרשמותו מהנאשם – להתרשמות שירות המבחן, גורמי הסיכוי הם: היעדר עבר פלילי; הבעת שאיפות נורמטיביות ביחס לעתיד; אחריות כלפי תפקודו המשפחתי (הגם שצויין כי בשל מות אביו נטל על עצמו, בשלבים מוקדמים בחייו, תפקידים הוריים שלא תואמים את שלבי התפתחותו); קיום גורמי תמיכה משפחתיים וחבריים. כן צוין, כי מאחר שמדובר במעורבותו הראשונה בפלילים, ניכר שההליך המשפטי מהווה עבורו טלטלה והוא בעל אפקט מרתיע עבורו.",גזירת העונש המתאים לנאשם במסגרת המתחם
SH-22-05-36033-112,"גורמי הסיכון הם: קושי לבטא עצמו בצורה טובה ורחבה ולהתבונן באופן מעמיק ברגשותיו; החזקה בדפוסים וערכים נוקשים לגבי תפקודו כגבר היחיד במשפחתו, באופן המקשה עליו להיעזר ולהיתמך באחרים ומהווה עבורו מעמסה רגשית; קושי לגלות יציבות במסגרות השונות בחייו (נשירה מוקדמת ממסגרת חינוכית ומעברים תכופים בין עבודות שונות); צמצום וטשטוש חלקיו הבעייתיים; התייחסותו לעבירה הנוכחית ונטילת אחריות חלקית, כשניכר שלא מבין לעומק את חומרת מעשיו; בעל מיקוד שליטה חיצוני (השליך אחריות על גורמים חיצוניים שלטענתו בעידודם ביצע העבירות); טשטוש והקטנת הבנתו ביחס להתנהגותו הבעייתית בביצוע העבירות ושימוש במנגנוני הגנה אלו באופן מודע ולא אותנטי; פועל באופן אימפולסיבי מבלי לצפות השלכת מעשיו. שירות המבחן התרשם, כי הנאשם התקשה להתבונן בדפוסיו הבעייתיים ולזהותם, טשטש דבריו ביחס לביצוע העבירות, והתקשה להבין חומרת מעשיו.",גזירת העונש המתאים לנאשם במסגרת המתחם
SH-22-05-36033-112,"לאור האמור – האחריות החלקית שנטל, צמצום דפוסיו הבעייתיים, טשטוש העבירה שביצע, גורמי הסיכון להישנות התנהגות עוברת חוק והמוטיבציה החיצונית בלבד שגילה בנוגע להשתלבות בתהליך טיפולי – לא בא שירות המבחן בהמלצה טיפולית בעניינו של הנאשם.",גזירת העונש המתאים לנאשם במסגרת המתחם
SH-22-05-36033-112,"הנזקים שנגרמו לנאשם מביצוע העבירות ומהרשעתו – לדברי ב""כ הנאשם, הנאשם היה עצור מ-13.5.22 עד 18.7.24, לטענתו בתנאים קשים. בהמשך שהה במעצר בית. כן נטען כי הנאשם נפגע מההליכים נפשית וכלכלית ואיבד את מקום עבודתו.",גזירת העונש המתאים לנאשם במסגרת המתחם
SH-22-05-36033-112,"השפעת העונש על הנאשם ועל משפחתו – לטענת ב""כ הנאשם, כיום הנאשם עובד בגינון, הוא בן יחיד לאמו המבוגרת עם רקע מחלתי, והוא המפרנס היחידי במשפחה. עוד נטען כי הנאשם הוא היחיד המחזיק ברכב וברישיון שיכול לסייע לו לפרנסתו ולפרנסת אמו. לדבריו המגורים הם שלא בסמיכות לתחבורה ציבורית והרכב הוא רגלי המשפחה.",גזירת העונש המתאים לנאשם במסגרת המתחם
SH-22-05-36033-112,"עבר פלילי – הנאשם נעדר עבר פלילי. לנאשם עבר תעבורתי, הכולל 11 הרשעות קודמות, בשנים 2021-2018, בגינן נדון לתשלום קנסות ולפסילת רישיון נהיגה בפועל ומותנית. ",גזירת העונש המתאים לנאשם במסגרת המתחם
SH-22-05-36033-112,חלוף הזמן – חלפו כשנתיים וחצי מאז ביצוע העבירות.  ,גזירת העונש המתאים לנאשם במסגרת המתחם
SH-22-05-36033-112,"לא מצאתי לקבלת עתירת המאשימה להכריז על הנאשם כסוחר סמים, שכן בהתאם לסעיף 36א(ב) ל-פקודת הסמים בית המשפט יקבע זאת בהכרעת הדין. במסגרת הצגת הסדר הטיעון ומתן הכרעת הדין בעקבותיו, לא היתה התייחסות מי מהצדדים לבקשה זו של המאשימה, שהובאה בכתב האישום וכב' הש' משעלי ביטון לא קבעה כי הנאשם הוא סוחר סמים. בנסיבות אלו, בחלוף כשנתיים ממועד מתן הכרעת הדין, לא ראיתי לנכון ליתן הכרעת דין משלימה ביחס לסוגיה זו, קל וחומר מבלי שהוסבר מדוע לא הובררה שאלה זו בעת הצגת הסדר הטיעון ומתן הכרעת הדין. האמור מקבל משנה תוקף שעה שבהתאם להסכמות הצדדים שהובאו בהסדר הטיעון, הוחזר לנאשם הטלפון הנייד ללא מגבלה כלשהי, ואף בוטל איסור השימוש בטלפון שהוטל עליו.",גזירת העונש המתאים לנאשם במסגרת המתחם
SH-22-05-36033-112,"נוכח כל המפורט לעיל, תוך התחשבות בצורך בהרתעה אישית ובהרתעת הרבים, בהתאם לסעיפים 40ו ו-40ז ל-חוק העונשין ומשלא מצאתי מקום לחרוג ממתחמי העונש ההולמים בשל שיקולי שיקום או הגנה על שלום הציבור לפי הוראות סעיפים 40ד ו-40ה ל-חוק העונשין – מצאתי כי יש למקם את הנאשם בחלקם התחתון של המתחמים, אך לא בתחתיתם ולהורות על חפיפה מסוימת בין העונשים ב-3 האירועים, אך אין מקום לחפיפה מלאה. הטעמים לכך הם גילו הצעיר, נסיבות חייו המורכבות, היעדר עבר פלילי, הודייתו, נטילת האחריות החלקית, עמדת שירות המבחן, התקופה בה שהה במעצר מאחורי סורג ובריח והשלכותיה, התקופה בה שהה בתנאים מגבילים וחלוף הזמן, במהלכו לא הורשע בביצוע עבירות נוספות. מכל המקובץ לעיל, תוך התחשבות במספר העבירות, תדירותן, בזיקה ביניהן, תוך שמירה על יחס הולם בין חומרת מכלול המעשים ומידת אשמו של הנאשם לבין תקופת המאסר שעליו לשאת, אני גוזרת על הנאשם את העונשים הבאים:",סוף דבר
SH-22-05-36033-112,"9 חודשי מאסר בפועל, אשר ירוצו בעבודות שירות, בהתאם לחוות דעת הממונה על עבודות שירות.",סוף דבר
SH-22-05-36033-112,"הנאשם יבצע את עבודות השירות - 5 ימים בשבוע, 8.5 שעות ביום.",תחילת בצוע עבודות השירות ביום 19.12.24.
SH-22-05-36033-112,"ביום 19.12.24, בשעה 8:00, יתייצב הנאשם לצורך קליטה והצבה ב-יחידת ברקאי - עבודות שירות - שלוחת דרום - סמוך לכלא באר שבע. אוטובוסים להגעה: 247, 350, 189.",תחילת בצוע עבודות השירות ביום 19.12.24.
SH-22-05-36033-112,"עליו לעדכן את משרד הממונה בכל שינוי, אם יחול, בכתובת מגוריו ובטלפון הנייד שלו.",הנאשם מוזהר:
SH-22-05-36033-112,"עליו לעמוד בתנאי הפיקוח, שכן כל הפרה או אי מילוי עבודות השירות על פי הנחיות המפקח, עלול להביא להפסקתן ולהמרתן בריצוי יתרת המאסר בפועל.",הנאשם מוזהר:
SH-22-05-36033-112,"במקום נערכות ביקורות, וכי אי עמידה בביקורת עלולה להביא להפסקת עבודות השירות ולהמרתן בריצוי יתרת המאסר בפועל.",הנאשם מוזהר:
SH-22-05-36033-112,מדובר בתנאי העסקה קפדניים וכי כל חריגה מכללים אלו עלולה להביא להפסקת עבודות השירות ולהמרתן בריצוי יתרת המאסר בפועל.,הנאשם מוזהר:
SH-22-05-36033-112,הממונה מתבקשת לדווח לבית המשפט עם תום ביצוען של העבודות.,הנאשם מוזהר:
SH-22-05-36033-112,"6 חודשי מאסר על תנאי, למשך 3 שנים מהיום, שלא יעבור כל עבירת פשע לפי פקודת הסמים.",הנאשם מוזהר:
SH-22-05-36033-112,"קנס בסך 5,000 ₪, או 50 ימי מאסר תמורתו. ",הנאשם מוזהר:
SH-22-05-36033-112,"הקנס ישולם ב-10 תשלומים שווים ורצופים, החל מיום 10.12.24 וכל 10 בחודש שלאחריו.",הנאשם מוזהר:
SH-22-05-36033-112,אם לא יבוצע תשלום במועדו - תעמוד כל יתרת הקנס לפירעון מיידי.,הנאשם מוזהר:
SH-22-05-36033-112,בכרטיס אשראי - באתר המקוון של רשות האכיפה והגבייהwww.eca.gov.il ,ניתן לשלם את הקנס באחת הדרכים הבאות:
SH-22-05-36033-112,מוקד שירות טלפוני (בשרות עצמי) מרכז גבייה - במספר *35592 או 073-2055000,ניתן לשלם את הקנס באחת הדרכים הבאות:
SH-22-05-36033-112,במזומן בכל סניף של בנק הדואר - בהצגת תעודת זהות בלבד (אין צורך בהצגת בשוברי תשלום).,ניתן לשלם את הקנס באחת הדרכים הבאות:
SH-22-05-36033-112,"5,000 ₪ התחייבות, למשך 3 שנים מהיום, שלא יעבור כל עבירה על פקודת הסמים.",לא תשמע טענה שהנאשם לא קיבל שוברי תשלום בדואר.
SH-22-05-36033-112,"על הנאשם להצהיר על ההתחייבות היום. לא יצהיר על ההתחייבות היום – יהיה על הנאשם     לרצות 30 ימי מאסר בפועל, במצטבר לכל עונש אחר, על מנת לכפות אותו לעשות כן.",לא תשמע טענה שהנאשם לא קיבל שוברי תשלום בדואר.
SH-22-05-36033-112,"הפסילה בפועל תחל היום, במצטבר לכל פסילה אחרת שטרם סיים לרצות.",5 חודשי פסילה מקבל או מלהחזיק רישיון נהיגה. 
SH-22-05-36033-112,"מובהר לנאשם כי עליו להפקיד רישיון הנהיגה, או תצהיר על העדרו, היום במזכירות בית המשפט.",5 חודשי פסילה מקבל או מלהחזיק רישיון נהיגה. 
SH-22-05-36033-112,"על הנאשם להפקיד רישיון נהיגה, גם אם תוקף רישיון הנהיגה פקע.",5 חודשי פסילה מקבל או מלהחזיק רישיון נהיגה. 
SH-22-05-36033-112,"לא יופקד הרישיון או תצהיר על העדרו – תחל הפסילה בפועל, הנאשם יחשב פסול מלנהוג, אך הפסילה לא תימנה כל עוד לא יופקד הרישיון או התצהיר, ולכן לא תסתיים.",5 חודשי פסילה מקבל או מלהחזיק רישיון נהיגה. 
SH-22-05-36033-112,מוסברת לנאשם חשיבות הפקדת הרישיון או מתן ההצהרה וחומרת העבירה של נהיגה בזמן פסילה.,5 חודשי פסילה מקבל או מלהחזיק רישיון נהיגה. 
SH-22-05-36033-112,11 חודשי פסילה מקבל או מהחזיק רישיון נהיגה על תנאי. התנאי הוא שבמשך 3 שנים מהיום לא יעבור כל עבירה על פקודת הסמים וכל עבירה תוך שימוש או הסתייעות ברכב.,5 חודשי פסילה מקבל או מלהחזיק רישיון נהיגה. 
SH-22-05-36033-112,המזכירות מתבקשת להעביר עותק גזר הדין לשירות המבחן ולממונה על עבודות שירות.,5 חודשי פסילה מקבל או מלהחזיק רישיון נהיגה. 
SH-22-05-36033-112,"5129371ניתן צו כללי למוצגים הנוספים: להשמיד, לחלט ולהשיב לבעלים, לפי שיקול דעת היחידה החוקרת.",ניתן צו להשמדת הסמים המסוכנים. 
SH-22-05-36033-112,"ניתן והודע היום, ג' חשוון תשפ""ה, 04 נובמבר 2024, במעמד הצדדים.",זכות ערעור לבית-המשפט המחוזי תוך 45 יום.
SH-22-05-36033-112,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
SH-22-05-36033-112,זהר דולב להמן 54678313-/,54678313
