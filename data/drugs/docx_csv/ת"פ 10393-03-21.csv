verdict,text,part
"ת""פ 10393-03-21","ע""י לשכת התביעות שלוחת רמלה",מדינת ישראל 
"ת""פ 10393-03-21","ע""י ב""כ עוה""ד גיורא זילברשטיין",חסן אבו חסונה 
"ת""פ 10393-03-21","פקודת הסמים המסוכנים [נוסח חדש], תשל""ג-1973: סע'  7(א), ג, 13, 19א, 36א(ב)",חקיקה שאוזכרה: 
"ת""פ 10393-03-21","פקודת ביטוח רכב מנועי [נוסח חדש], תש""ל-1970: סע'  2א",פקודת התעבורה [נוסח חדש]: סע'  10(א)
"ת""פ 10393-03-21","הנאשם הודה בעובדות כתב אישום מתוקן שהוגש במסגרת הסדר טיעון דיוני, והורשע בריבוי עבירות סחר ותיווך בסמים מסוג קנבוס ל-10 לקוחות שונים (ולשוטר), מתוכם שניים על סף קטינות, בתמורה ל-50 עד 200 ₪ לעסקה, שביצע במשך כשנה עובר ליום 23.2.2021, לפי סעיפים 13 ו-19א לפקודת הסמים המסוכנים [נוסח חדש], תשל""ג-1973 (להלן: ""פקודת הסמים""), ובהחזקת סמים לצריכה עצמית, לפי סעיפים 7(א) ו-(ג) סיפא לפקודת הסמים.",הרקע
"ת""פ 10393-03-21","הנאשם צירף כתב אישום מתוקן בו הודה והורשע בעבירות מדצמבר 2016 של הפרעה לשוטר ונהיגה ללא רישיון וללא ביטוח, והורשע בעבירות הפרעה לשוטר במילוי תפקידו לפי סעיף 275 לחוק העונשין, התשל""ז-1977 (להלן: ""חוק העונשין"") בנהיגה ללא רישיון נהיגה, משלא הוציא מעולם, לפי סעיף 10(א) לפקודת התעבורה (נוסח חדש), התשכ""א-1961, ובנהיגה ללא ביטוח, לפי סעיף 2א לפקודת ביטוח רכב מנועי (נוסח חדש), התש""ל-1970.",הרקע
"ת""פ 10393-03-21","המאשימה עתרה לגזירת עונש לנאשם למשך 36 חודשי מאסר בפועל ולענישה נלווית, הכוללת רכיבים כספיים ורכיבי פסילה מנהיגה. ההגנה עתרה לקבוע כי הנאשם עבר הליך שיקומי, וביקשה לגזור עונשו של""צ או לכל היותר עבודות שירות, משיקולי שיקום.",הרקע
"ת""פ 10393-03-21","בכתב האישום בתיק העיקרי ת""פ 10393-03-21 הודה הנאשם והורשע בעבירות כדלקמן:",פירוט העבירות בכתבי האישום המתוקנים
"ת""פ 10393-03-21","באישום הראשון, הודה הנאשם כי ביום 21.2.2021 בשעה 15:30, לאחר שתיאם מול השוטר ד' רכישת סמים הגיעו השניים לקיוסק ברחוב רגבים בלוד, אז הגיע למקום אדם אחר, שמסר לשוטר 1.5 גרם סם קנבוס, תמורת 100 ₪ ואז נעצרו הנאשם והאחר. בחיפוש שנערך בבית הנאשם ברחוב חידקל בלוד (להלן: ""הבית"") נתפסו משקל דיגיטלי, שקיות חלוקה קטנות, וסם מסוג קנבוס במשקל כולל של 5.94 גרם נטו. בגין מעשים אלו הורשע הנאשם בעבירות תיווך לסחר בסמים והחזקת סמים לצריכה עצמית.",פירוט העבירות בכתבי האישום המתוקנים
"ת""פ 10393-03-21","באישום השני, הודה הנאשם כי ביום 15.2.2021 בשעה 18:30 התקשר ד""ח ותיאם עמו רכישת סמים. בהמשך נפגשו השניים בפארק גני אביב בלוד (להלן: ""הפארק""), אז מכר לו הנאשם גרם קנבוס בתמורה ל-50 ₪. לפיכך הורשע הנאשם בסחר בסמים.",פירוט העבירות בכתבי האישום המתוקנים
"ת""פ 10393-03-21","באישום השלישי הודה הנאשם כי ביום 11.2.2021 בשעה 11:30 התקשר ל""ז (יליד 2003) לנאשם, תיאם מולו רכישת סמים, ובהמשך נפגש עמו בפארק, ומכר לו גרם קנבוס בתמורה ל-50 ₪. בגין מעשיו הורשע הנאשם בסחר בסמים.",פירוט העבירות בכתבי האישום המתוקנים
"ת""פ 10393-03-21","באישום הרביעי הודה הנאשם בעבירות סחר בסמים בכך שבשנה עובר לתאריך 23.2.2021 ב-5 הזדמנויות שונות, לאחר תיאום טלפוני, מכר למ""ר סם מסוג קנבוס במשקל של גרם תמורת 50 ₪ בכל פעם. בגין מעשים אלו הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום החמישי הודה הנאשם כי ב-5 הזדמנויות בחודשיים עובר ליום 23.2.2021, לאחר תיאום טלפוני, נפגש עם א""א (יליד 2003) בפארק, ומכר לו גרם קנבוס בתמורה ל-50 ₪ בכל פעם. בגין מעשים אלו הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום השישי הודה הנאשם בכך שבמשך שנה עובר לתאריך 23.2.2021 במספר הזדמנויות, מכר לד""ל גרם של קנבוס בתמורה ל-50 ₪ בכל פעם. בגין מעשים אלו הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום השביעי הודה הנאשם בכך שביום 15.2.2021 בשעה 21:43 התקשר אליו ג""ו, ותיאם רכישת סמים. בהמשך נפגשו השניים בפארק, אז מכר לו הנאשם גרם קנבוס בתמורה ל-120 ₪. כמו כן במהלך חודשים ינואר ופברואר 2021 במספר הזדמנויות שונות מכר הנאשם ל-ג""ו גרם קנבוס בתמורה ל-120-100 ₪ בכל פעם. בגין מעשים אלו הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום השמיני הודה הנאשם בכך שביום 14.2.2021 בשעה 19:20 התקשר אליו א""ש ותיאם רכישת סמים. בהמשך נפגשו השניים בפארק והנאשם מכר לו גרם קנבוס בתמורה לסכום לא ידוע. בכך הורשע הנאשם בעבירת סחר בסמים.",פירוט העבירות בכתבי האישום המתוקנים
"ת""פ 10393-03-21","באישום התשיעי הודה הנאשם בכך שתאריך 4.1.2021 עובר לשעה 18:00 התקשר אליו מ""ש, תיאם עמו רכישת סמים, אז נפגשו השניים בפארק והנאשם מכר לו גרם קנבוס בתמורה ל-200 ₪. כמו כן בתאריך 17.2.2021 בשעה 10:32 הגיע למקום עבודתו של מ""ש בלוד ומכר לו קנבוס בתמורה ל-500 ₪. כמו כן במהלך החודשים דצמבר 2020 ועד לינואר 2021 ב-5 הזדמנויות שונות, לאחר תיאום טלפוני נפגשו השניים בפארק והנאשם מכר לו גרם קנבוס בתמורה לבין 100 ל-200 ₪ בכל פעם. בכך הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום העשירי הנאשם הודה כי במשך כשנה במספר הזדמנויות שונות, לאחר תיאום טלפוני עם נ""צ, מכר לו הנאשם גרם קנבוס בתמורה ל-50-25 ₪ בכל פעם. בגין מעשים אלו הורשע הנאשם בריבוי עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","באישום האחד עשר הודה הנאשם בכך שבמשך חודשיים עובר ליום 23.2.2021 בשלוש הזדמנויות שונות, מכר הנאשם ל-ג""ל גרם של קנבוס בתמורה של 100 ₪ בכל פעם. בגין מעשים אלו הורשע הנאשם ב-3 עבירות סחר בסמים.",פירוט העבירות בכתבי האישום המתוקנים
"ת""פ 10393-03-21","בת""פ 16317-01-19  (להלן: ""התיק המצורף"") הודה הנאשם והורשע בכך שביום 7.12.2016 בסמוך לשעה 17:11 בלוד, הוא נהג ברכב מסוג מזדה במהירות בתוך חניון המיועד גם להולכי רגל והתנגש במדרכה. שוטר שהיה במקום ניגש אל הנאשם ושאל אותו מדוע נהג באופן מסוכן ובמהירות לא סבירה, והנאשם השיב לו ""מה אכפת לך בכלל, מי אתה בכלל"". אז הציג השוטר את תעודת המינוי שלו לנאשם, הזדהה כשוטר, וביקש מהנאשם להציג את רישיון הנהיגה שלו. אז טען הנאשם כי מי שנהגה ברכב היא נאשמת 2, והיא יצאה מרכב, ניגשה לדלת הנהג, הוציאה  את רישיון הנהיגה ומסרה אותו לשוטר. הנאשם חטף את תעודת המינוי שהחזיק השוטר בידו וצעק ""תחזיר לי את רישיון הנהיגה ואני אחזיר לך את התעודה שלך"". כשניסה השוטר לצלם את רישיון הנהיגה של נאשמת 2, חטף הנאשם את רישיון הנהיגה מידו ואמר שהוא לא שוטר וזה לא תפקידו כרגע. אז ניסה השוטר לצלם את מספר הרכב, אך הנאשם דחף אותו מספר פעמים ואמר לנאשמת 2 ""סעי סעי מפה מהר"", השוטר נעמד מאחורי הרכב והנאשם המשיך לדחוף אותו וגידף אותו כדי לאפשר לנאשמת 2 לנסוע לאחור, ולעזוב את המקום עד שהיא הצליחה. לנוכח האמור הודיע השוטר לנאשם כי הוא עצור בגין תקיפת שוטר, והנאשם החל ללכת לעבר היציאה, אז כרך השוטר את ידו סביב צווארו של הנאשם בעוד הנאשם נתן לו מכות אגרוף ודחף אותו. על מנת להפסיק את התנגדות הנאשם, ולאחר שנחלשו כוחותיו של השוטר מלהחזיק את הנאשם הוא נגח בראשו של הנאשם והלה המשיך לדחוף את השוטר בבטנו. ",פירוט העבירות בכתבי האישום המתוקנים
"ת""פ 10393-03-21","נאשמת 2 שבה למקום, משכה בידי השוטר, בעודו אוחז בנאשם וניסתה להכותו מהצד. אז לקחה את תעודת המינוי של השוטר והחלה לקפל אותה. בהמשך, בעת ששוחח השוטר עם מוקד 100 ובעודו אוחז בנאשם, המשיכה נאשמת 2 להכות את השוטר מהצד וניסתה לחטוף את הטלפון הנייד שלו מידו. בגין מעשים אלו הורשע הנאשם בהפרעה לשוטר במילוי תפקידו לפי סעיף 275 לחוק העונשין, בנהיגה ללא רישיון נהיגה, משלא הוציא מעולם, לפי סעיף 10(א) לפקודת התעבורה (נוסח חדש), התשכ""א-1961 ובנהיגה ללא ביטוח לפי סעיף 2א לפקודת ביטוח רכב מנועי (נוסח חדש), התש""ל-1970.",פירוט העבירות בכתבי האישום המתוקנים
"ת""פ 10393-03-21","בתסקיר מיום 7.9.2022 פירט שירות המבחן את נסיבותיו האישיות של הנאשם, אז כבן 31  נשוי, אשתו בת 26, אב לארבעה ילדים (בני 7-4), עובד עירייה ומתגורר בלוד. הנאשם בעל 9 שנות לימוד, עזב את לימודיו בגיל 15 כדי לעזור לפרנסת משפחתו, עבד בעבודות מזדמנות עד ששולב באגף התברואה בעיריית לוד, פוטר בתקופת הקורונה ולאחרונה שב לעבודתו. הורי הנאשם סובלים מבעיות בריאות ונכויות, והוא מסייע להם בכל צורכיהם. הנאשם נעדר הרשעות קודמות או דפוסים שוליים מגובשים, והרושם כי הוא התמודד עם קשיים אישיים וכלכליים, נחשף לגורמים שליליים בסביבת מגוריו, והתנהל בהסתרה מול אשתו. במסגרת הליכי המעצר שוחרר הנאשם לבית סבתה של אשתו בנצרת עלית, עמד בפיקוח מעצרים והשתתף בקבוצה טיפולית מאז מרץ 2021, אליה התמיד להגיע אך תיאר באופן מצומצם ביותר את התנהלות העבריינית. ",תסקירי שירות המבחן 
"ת""פ 10393-03-21","בנוגע לעבירות דנן לקח הנאשם אחריות על מעשיו, הביע חרטה, בושה והבנה לחומרת המעשים, וסיפר כי פנה לפתרון קל ומהיר להשגת כסף כדי לכלכל את משפחתו לאחר שפוטר מעבודתו. הוסיף וסיפר על התגובה הקשה של משפחתו והאכזבה ממנו, לצד הרתעה שחש מההליך הפלילי שהציב עבורו גבול ברור. הנאשם תיאר שימוש חברתי בקנבוס, לא התייצב למרבית בדיקות השתן אליהם זומן, ובשתיים אליהן התייצב נמצאו שרידי קנבוס. שירות המבחן התרשם מקיומו של סיכון להישנות עבירות והמליץ לדחות את הדיון לשם שילובו של הנאשם בטיפול.",תסקירי שירות המבחן 
"ת""פ 10393-03-21","המלצת שירות המבחן התקבלה, ואולם מתסקיר מיום 1.12.2022 נודע כי הנאשם לא הגיע לפגישות אליהן זומן ולא יצר קשר עם שירות המבחן, אך מסר בדיקת שתן שנמצאה נקייה מסמים, לפיכך הומלץ על סיום מעורבות שירות המבחן. עם זאת ב""כ הנאשם ביקש לדחות את הדיון פעם נוספת, וציין כי הנאשם מעוניין לשתף פעולה עם הליך טיפולי. לפנים משורת הדין והיות שהנאשם נעדר עבר פלילי, נדחה הדיון לקבלת תסקיר משלים.",תסקירי שירות המבחן 
"ת""פ 10393-03-21","בתסקיר מיום 2.2.2023 עלה כי הנאשם החל לשתף פעולה עם שירות המבחן, הצטרף לקבוצה טיפולית לגברים עוברי חוק, הגיע למפגשים ומסר לבדיקת שתן נוספת שהעידה על ניקיון מסמים. לנוכח השלב הראשוני בטיפול ביקש שירות המבחן דחייה נוספת. בתסקיר מיום 3.5.2023 תיאר שירות המבחן כי הנאשם שיתף פעולה בקבוצה הטיפולית, נתרם מהקבוצה והצליח להתבונן על דפוסיו הבעייתיים, ולכן מחשש שעונש מאסר יביא להתדרדרות במצבו, המליץ שירות המבחן להטיל על הנאשם צו מבחן ושל""צ. ב""כ הנאשם ביקש לדחות את הדיון לשם קבלת תסקיר נוסף.",תסקירי שירות המבחן 
"ת""פ 10393-03-21","בתסקיר האחרון מיום 20.9.2023 ציין שירות המבחן כי הנאשם לא התמיד בהגעתו לקבוצה הטיפולית, לא התייצב לבדיקות שתן אליהן זומן, התקשה לבחון את הבעייתיות בהתנהגותו והשליך אותן על בעיותיו הרפואיות. לפיכך שירות המבחן לא בא בהמלצה טיפולית עבור הנאשם, אך המליץ על הטלת של""צ בהיקף נרחב לנוכח חלוף הזמן, נסיבותיו האישיות ומשכליאתו תביא לרגרסיה במצבו.",תסקירי שירות המבחן 
"ת""פ 10393-03-21","הגב' שירין אבו חסונה אשת הנאשם, סיפרה כי הם הורים לארבעה ילדים והיא הרה. בנם בן ה-5 אובחן על הרצף האוטיסטי בתפקוד נמוך, וכהורים הם מנסים להתמודד עם התנהגותו ולסייע לו ככל הניתן. כן סיפרה כי בתחילה היא לא הייתה מודעת לעבירות, וכשגילתה זאת הגיבה על כך בתקיפות שכן הדבר אינו מקובל עליה, ועשתה כל שניתן כדי שהנאשם ישתקם. עוד סיפרה כי הנאשם הוא אב ובעל טוב שדואג לפרנסת המשפחה, אך לרוב הם מתקיימים מקצבאות מביטוח לאומי ועזרה בשכירות ממשרד השיכון. העדה הוסיפה ואמרה שהנאשם נפגע בתאונת עבודה, הוא סובל מבעיות בריאותיות והתקשה לקום מהמיטה, ביקשה את התחשבות בית המשפט, והבטיחה שהנאשם לא יחזור על טעויות העבר.",ראיות לעונש מטעם הנאשם
"ת""פ 10393-03-21","ב""כ המאשימה עוה""ד עדי בן חיים, הגישה את רישומו התעבורתי של הנאשם (טל/1), הפנתה לעובדות בהם הורשע הנאשם בשני כתבי האישום, לערכים המוגנים, וטענה לחומרה הרבה הגלומה בעבירות הסמים לנוכח ריבוי הקונים, העסקאות, משך התקופה והעובדה כי שניים מהקונים היו קטינים. אשר למתחם העונש ההולם עתרה המאשימה בתיק העיקרי למתחם כולל הנע בין 30 ל-50 חודשי מאסר בפועל, ובתיק המצורף למתחם עונש הולם הנע בין מספר חודשי מאסר ועד 12 חודשי מאסר, והפנתה לפסיקה לתמיכה.","תמצית טיעוני ב""כ הצדדים לעונש "
"ת""פ 10393-03-21","אשר לגזירת העונש, בהתחשב בהעדר עבר פלילי של הנאשם, בהודאתו ובתסקירי שירות המבחן, עתרה המאשימה להשית עליו 36 חודשי מאסר בפועל, מתוכם 30 חודשים בתיק העיקרי ו-6 חודשים בגין התיק המצורף. כמו כן עתרה למאסרים מותנים, קנס בסך 10,000 ₪, הכרזה על הנאשם כסוחר סמים וחילוט של 2,650 ₪, פיצוי לשוטר, פסילה בפועל ועל תנאי.","תמצית טיעוני ב""כ הצדדים לעונש "
"ת""פ 10393-03-21","ב""כ הנאשם עוה""ד גיורא זילברשטיין, טען בנוגע לנסיבות העבירות כי מדובר בסם ""קל"", משך התקופה של ביצוע העבירות קצר באופן יחסי, וחלפו 3 שנים מביצוע העבירות. בנוגע לנסיבותיו האישיות הפנה הסנגור להודאת הנאשם במיוחס לו ונטילת האחריות, העדר עבר פלילי, ולבעיותיו הבריאותיות והכלכליות של משפחתו והוריו, ולמצב הבריאותי של בנו (והגיש אסמכתא טל/2).","תמצית טיעוני ב""כ הצדדים לעונש "
"ת""פ 10393-03-21","כמו כן הפנה הסנגור לדברי אשת הנאשם ולחלקה הגדול בשיקומו, סיפר שהיא הציבה לו גבול ברור כי היא תסיים את הקשר הזוגי עמו אם יחזור לבצע עבירות, והיא עוזרת לו בהליך השיקום. כמו כן עמד ב""כ הנאשם על תסקירי שירות המבחן מהם עולה שהנאשם לקח אחריות על מעשיו, שיתף פעולה, ואינו סובל מבעיות בתחום ההתמכרות, השתתף בקבוצות טיפוליות, הוא נעדר דפוסים שוליים מגובשים ועונש מאסר יביא להידרדרות במצבו.","תמצית טיעוני ב""כ הצדדים לעונש "
"ת""פ 10393-03-21","אשר לתסקיר האחרון הסביר בא כוח הנאשם כי הנאשם היה חולה אז ומרותק למיטה, לכן אשת הנאשם התייצבה במקומו בפני הממונה על עבודות השירות והודיעה  על מחלתו. עם זאת הנאשם השתתף בקבוצה הטיפולית בהתאם ליכולותיו, וגם כיום הוא נכון להשתתף בכל קבוצה טיפולית נוספת. לפיכך נטען כי הנאשם עבר הליך שיקום במשך תקופה ארוכה ואין הצדקה כיום בחלוף 3 שנים מביצוע העבירות לגזור עליו מאסר בפועל.","תמצית טיעוני ב""כ הצדדים לעונש "
"ת""פ 10393-03-21","הנאשם בדברו לעונש הביע חרטה אמר כי הוא הודה במעשיו, סיפר שהוא שילם מחיר כבד, הוא עזב את עיר מגוריו למשך שנה, חזר לעבוד בפינוי אשפה בעירייה, עבר תאונת עבודה וסבל מבעיות בריאות. עוד סיפר כי הוא דואג למשפחתו, לפרנסה ולילדיו, ושיתף שאשתו דואגת לו והוא לא רוצה לשוב על מעשיו ומבין שהמשמעות תהייה איבוד משפחתו. הנאשם אמר שהוא עשה טעות כשהתעסק בסמים ויעשה כל מה שבית המשפט יטיל עליו.","תמצית טיעוני ב""כ הצדדים לעונש "
"ת""פ 10393-03-21","עבירות סחר בסמים פוגעות בבריאות הציבור, ונלוות להן לא פעם עבירות אלימות ורכוש ולכן יש בהן פגיעה גם בביטחון הציבור ורכושו, כפי שעמד על כך בית המשפט בפסיקה רחבה (ע""פ 7952/15 מדינת ישראל נ' שץ (15.2.2016); ע""פ 1274/16 עווד נ' מדינת ישראל (6.10.2016); ע""פ 4522/18 אסאבן נ' מדינת ישראל (11.11.2018)).",קביעת מתחם העונש ההולם
"ת""פ 10393-03-21","אשר לסוג הסמים, אומנם יש שוני בחומרתם ונזקיהם של סמים קשים מסוג הירואין, קוקאין ודומיהם לעומת סם הקנבוס, אך נקבע בפסיקה שאין להתייחס אל האחרון כאל סם ""קל"", כעולה מרע""פ 8759/21 קסלר נ' מדינת ישראל (23.12.2021), מפי כב' השופט אלרון, ומדברים עליהם חזר ברע""פ 1267/23 בלקר נ' מדינת ישראל (6.3.2023): ",קביעת מתחם העונש ההולם
"ת""פ 10393-03-21","וראו גם את דברי כב' השופט י' עמית בע""פ 2596/18 זנזורי נ' מדינת ישראל (12.8.2018). ",קביעת מתחם העונש ההולם
"ת""פ 10393-03-21","כפי שעתרו הצדדים, בהתאם למבחן ""הקשר ההדוק"" ומטעמי יעילות, ניתן לקבוע מתחם ענישה כולל, משום שהנאשם הורשע בביצוע עבירות סחר בסמים דומות, בשיטה דומה, בעבור קונים בודדים (ע""פ 4910/13 ג'אבר נ' מדינת ישראל (29.10.2014); ע""פ 1261/15 דלאל נ' מדינת ישראל (3.9.2015); ע""פ 5668/13 מזרחי נ' מדינת ישראל (17.3.2016), ודנ""פ 2999/16 מזרחי נ' מדינת ישראל (22.5.2016)). ",קביעת מתחם העונש ההולם
"ת""פ 10393-03-21","הפסיקה הנוהגת בעבירות דומות נסובה על מאסרים בפועל, כנלמד להלן:",קביעת מתחם העונש ההולם
"ת""פ 10393-03-21","ברע""פ 2302/22 חסיד נ' מדינת ישראל (6.4.2022), נדחתה בקשת רשות ערעור שהגיש מבקש שהורשע לפי הודאתו ב-16 אישומים, בגין ביצוע כ-50 עסקאות סחר בסמים, במשך כשנה וחצי, בכך שמכר קנבוס ל-15 לקוחות שונים וב-5 הזדמנויות לקטינה, בהיקף של גרם ועד 5 גרם בכל מקרה, והחזיק בביתו 150 גרם קנבוס שלא לצריכה עצמית במשקל. הנאשם נעדר עבר פלילי, נטל חלק בהליך טיפולי אך לא השלימו, עם זאת שירות המבחן המליץ על עונש של""צ. נקבע כי אין לחרוג לקולה ממתחם העונש שנקבע לכל מקרה בין מספר חודשי מאסר ועד 15 חודשי מאסר בפועל, ונגזרו עליו 24 חודשי מאסר בפועל. ",קביעת מתחם העונש ההולם
"ת""פ 10393-03-21","ברע""פ 3059/21 ימין נ' מדינת ישראל (5.5.2021), נדחתה בקשת רשות ערעור שהגיש נאשם שהורשע על פי הודאתו ב-5 עבירות של סחר בסם מסוג קנבוס בצוותא עם אחר באמצעות יישומון ה""טלגראס"", בכך שביצע את המכירות בפועל, בתמורה לשכר יומי בסך 500 ₪. עוד הורשע בהחזקת 50 גרם קנבוס שלא לצריכה עצמית ושקיות חלוקה. בית משפט השלום קבע מתחם עונש בגין כלל העסקאות הנע בין 10 ל-20 חודשי מאסר בפועל, ובגין עבירות ההחזקה של הסמים והכלים מספר חודשי מאסר ועד 12 חודשי מאסר בפועל. לאור גילו של הנאשם, תסקירי שירות המבחן החיוביים שהמליצו על של""צ, והעדר עבר פלילי, נגזר דינו ל-8 חודשי מאסר בעבודות שירות, בחריגה לקולה משיקולי שיקום.",קביעת מתחם העונש ההולם
"ת""פ 10393-03-21","בעפ""ג (מרכז-לוד) 36380-07-23 מוכתרי נ' מדינת ישראל (4.12.2023), נדחה ערעור שהגיש המערער על חומרת העונש בגין הרשעתו ב-6 עבירות סחר בסמים מסוג קנבוס במשך 10 חודשים, במשקל של 10 עד 15 גרם בכל הזדמנות, ובהחזקה של כ-145 גרם קנבוס שלא לצריכה עצמית ובשקיות חלוקה. אז קבעתי מתחם עונש הנע בין 12 ל-24 חודשים, ובהתחשב בהליך שיקומי שעבר המערער בן 52 נעדר עבר פלילי, שהודה במיוחס לו, נגזרו עליו 9 חודשי מאסר לריצוי בעבודות שירות. ",קביעת מתחם העונש ההולם
"ת""פ 10393-03-21","בעפ""ג (מרכז-לוד) 24923-01-20 מדינת ישראל נ' אלבאז (22.6.2020), התקבל ערעור המדינה על קולת העונש שהושת על נאשם שהורשע בהתאם להודאתו בסחר בסמים, לרבות באמצעות יישומון ה""טלגראס"", במשך כשלושה שבועות, ל-8 בגירים ו-5 קטינים, תמורת סכומים שנעו בין 150 ₪ ועד 2,000 ₪. הנאשם, צעיר נעדר עבר פלילי, עבר הליך טיפולי משמעותי, ועלה על מסלול שיקומי. ערכאת הערעור קיבלה את ערעור המדינה והשיתה עליו 15 חודשי מאסר. ",קביעת מתחם העונש ההולם
"ת""פ 10393-03-21","ברע""פ 6401/18 ספיר נ' מדינת ישראל (17.9.2018), נדחתה בקשת רשות ערעור שהגיש נאשם שהורשע בסחר בסמים ב-7 הזדמנויות, בהן מכר בין 5 גרם ועד 23 גרם קנבוס. בית משפט השלום קבע מתחם עונש כולל שנע 16 ל-36 חודשי מאסר, וגזר על הנאשם 12 חודשי מאסר, בהתחשב בעבר פלילי, מצבו הבריאותי והמלצת שירות המבחן מטעמי שיקום.",קביעת מתחם העונש ההולם
"ת""פ 10393-03-21","בעפ""ג (מרכז-לוד) 56241-03-19 בואהרון נ' מדינת ישראל (19.6.2019), נדחה ערעור שהגיש נאשם על חומרת העונש שנגזר עליו בגין הרשעתו ב-32 מקרים של סחר בקנבוס ל-17 קונים. המערער בן 28, נעדר עבר פלילי, ספורטאי מצטיין שחלה ואביו סובל ממחלה קשה, עבר הליך טיפולי ארוך, אך זנח אותו. נקבע מתחם הנע בין מספר חודשי מאסר בפועל ועד 12 חודשים, לכל אירוע של סחר, ונגזרו על הנאשם 17 חודשי מאסר בפועל. ",קביעת מתחם העונש ההולם
"ת""פ 10393-03-21","בעפ""ג (מרכז-לוד) 708-01-18 אברוס נ' מדינת ישראל (13.5.2018), הורשע נאשם לפי הודאתו בסחר בסם מסוג קנבוס, ב-40 עסקאות במשך כחודשיים, ללקוחות שונים, במשקלים של גרמים בודדים בכל הזדמנות. נקבע מתחם עונש כולל הנע בין 15 ועד 45 חודשי מאסר. נשקלו גילו של הנאשם בהיותו בן 27, עבר פלילי שלא בתחום הסמים, והעדר טיפול, ונגזרו עליו 36 חודשי מאסר. לנוכח תסקיר נוסף שהצביע על מגמה חיובית הוקל עונשו ל-31 חודשי מאסר.",קביעת מתחם העונש ההולם
"ת""פ 10393-03-21","ובחזרה לעניינו, הנאשם סחר בסמים מסוג קנבוס לכל הפחות בכ-30 עסקאות שונות (עסקה אחת של תיווך לסחר בסמים), ל-10 לקוחות שונים (ובמקרה נוסף לשוטר), במשך כשנה, כששניים מלקוחותיו היו על סף גיל הקטינות (בשים לב שתאריך הלידה לא צוין במדויק בכתב האישום). במכלול העבירות בהן הורשע הנאשם בנסיבותיהן ובראי הענישה הנוהגת, אני קובעת כי מתחם העונש ההולם הכולל נע בין 18 ל-36 חודשי מאסר בפועל.",קביעת מתחם העונש ההולם
"ת""פ 10393-03-21","בנוגע לתיק ההפרעה לשוטר, מדובר במעשים ברף בינוני מסוגם, ומתחם העונש ההולם נע בין מאסר מותנה ועד 6 חודשי מאסר שיכול שירוצו בעבודות שירות.",קביעת מתחם העונש ההולם
"ת""פ 10393-03-21","הנאשם בן 32, נשוי ואב לארבעה ילדים קטינים צעירים, ואשתו הרה (בנו בן ה-5 אובחן כאוטיסט בתפקוד נמוך) מתמודד עם בעיות בריאות שונות, לרבות תאונת עבודה שעבר. לאורך חייו התמודד הנאשם עם קשיים משפחתיים, בין היתר בשל מצבם הבריאותי של הוריו ודאגתו לפרנסתם וכל צרכיהם, כשכבר בגיל 15 עזב את בית הספר ויצא לעבוד כדי לפרנס את משפחתו.",נסיבות שאינן קשורות בביצוע העבירה 
"ת""פ 10393-03-21","הנאשם הודה במיוחס לו, נטל אחריות מלאה למעשיו, הביע צער בושה והבנה לחומרת המעשים, הוא נעדר דפוסים שוליים מושרשים, ומורתע מההליך המשפטי שהתנהל נגדו.",נסיבות שאינן קשורות בביצוע העבירה 
"ת""פ 10393-03-21","במשך כשנה התגורר הנאשם בצפון יחד עם משפחתו, לאחר ששוחרר בתנאים מגבילים והורחק מאזור מגוריו ומקום ביצוע העבירות, ובהמשך חזר לעיר לוד והשתלב בעבודה. מאז ביצוע העבירות האחרונות בכתב האישום חלפו כ-3 שנים, והנאשם לא הסתבך בעבירות נוספות.",נסיבות שאינן קשורות בביצוע העבירה 
"ת""פ 10393-03-21","בא כוח הנאשם טען כי הנאשם עבר הלכה למעשה שיקום שכן הוא עובד ומפרנס את משפחתו, נמנע מביצוע עבירות נוספות, אשתו הציבה לו גבולות ברורים שהוא נענה להם במטרה לשמור על משפחתו ושאיפותיו נורמטיביות. גם אני התרשמתי מתפקידה המרכזי של אשת הנאשם בחיזוק הנאשם וצדדיו החיוביים, בדאגה לו ולמשפחתם ובסיוע לשיקומו. מנגד, שיתוף הפעולה של הנאשם עם ההליך הטיפולי היה מוגבל, והוא אינו עולה לכדי שיקום המצדיק סטייה ממתחם העונש לקולה, לא כל שכן עד כדי עבודות שירות.",נסיבות שאינן קשורות בביצוע העבירה 
"ת""פ 10393-03-21","מהתסקיר מיום 1.12.2022 נלמד כי הנאשם חדל לשתף פעולה עם שירות המבחן, לא הגיע לראיון היכרות והתאמת טיפול בשירות המבחן ולא יצר קשר. חרף האמור, לפנים משורת הדין, ניתנה לנאשם הזדמנות נוספת. ואכן מתסקירים מיום 2.2.2023 ו-3.5.2023 עלה כי הנאשם מצוי בהליך טיפולי חיובי. ואולם, בתסקיר האחרון מיום 20.9.2023 שוב התקשה הנאשם להגיע לפגישות ולהתמיד בטיפול. הנאשם לא התייצב לבדיקת שתן, וטען כי הסיבה לכך הייתה מצבו הרפואי (לא הוגשו מסמכים רפואיים לתמיכה בטענתו, ב""כ הנאשם הפנה למסמך לא קריא שהגיש בזמנו בצירוף לאחת מהבקשות, אך גם לאחר ""פיענוחו"" התקשיתי למצוא בוא מענה).",נסיבות שאינן קשורות בביצוע העבירה 
"ת""פ 10393-03-21","שירות המבחן ציין אומנם כי הנאשם הפיק את הלקח המתאים, והמליץ על הטלת של""צ בהיקף נרחב, כדי למנוע רגרסיה במצבו, ואולם משעה שעסקינן בעבירות בתחום הסמים, לא כל שכן סחר בסמים בהיקף נרחב במשך שנה, אין בכך די והכלל הוא שחריגה ממתחם ענישה הולם מטעמי שיקום תעשה רק מקום שסיכויי השיקום מובהקים (ע""פ 126/22 מדינת ישראל נ' פלוני, פסקה 16 (27.4.2022); ע""פ 1229/19 סלומינסקי נ' מדינת ישראל, פסקה 13 (1.7.2019)). ",נסיבות שאינן קשורות בביצוע העבירה 
"ת""פ 10393-03-21","ראו בהקשר זה מקרה שנבחן לאחרונה עפ""ג (מרכז-לוד) 65220-05-23 דהאן נ' מדינת ישראל (18.9.2023), וערעור על חומרת העונש בגין סחר בסמים מסוג קנבוס ב-6 הזדמנויות והחזקת סמים שלא לצריכה העצמית מסוג נדחה, ונמצא כי ההליך הטיפולי שעבר המערער לא הצדיק חריגה מהעונש שנגזר עליו למשך 14 חודשים  - בתחתית המתחם שנקבע. ",נסיבות שאינן קשורות בביצוע העבירה 
"ת""פ 10393-03-21","בסופו של דבר, מכלול השיקולים לקולה מצדיק הטלת עונש בתחתית מתחם הענישה, אך בחלוף הזמן הרב והמאמצים שעשה הנאשם אתחשב בו מעט מעבר לכך בהקלה מסוימת מרצפת המתחם לקולה.",נסיבות שאינן קשורות בביצוע העבירה 
"ת""פ 10393-03-21",אשר על כן אני גוזרת על הנאשם את העונשים שלהלן:,נסיבות שאינן קשורות בביצוע העבירה 
"ת""פ 10393-03-21","מאסר בפועל למשך 16 חודשים, בניכוי ימי מעצרו בהתאם לרישומי שב""ס.",נסיבות שאינן קשורות בביצוע העבירה 
"ת""פ 10393-03-21","הנאשם יתייצב לריצוי עונשו בבית מעצר ""הדרים"" ביום 1.5.2024 כשברשותו עותק מגזר הדין ותעודת זהות.",נסיבות שאינן קשורות בביצוע העבירה 
"ת""פ 10393-03-21","מאסר מותנה למשך 7 חודשים, והתנאי הוא כי הנאשם לא יעבור עבירת סמים מסוג פשע למשך 3 שנים, מיום שחרורו ממאסר.",נסיבות שאינן קשורות בביצוע העבירה 
"ת""פ 10393-03-21","מאסר מותנה למשך 4 חודשים, והתנאי הוא כי הנאשם לא יעבור עבירת כלפי שוטרים, נהיגה ללא רישיון וללא ביטוח למשך 3 שנים, מיום שחרורו ממאסר.",נסיבות שאינן קשורות בביצוע העבירה 
"ת""פ 10393-03-21","הנאשם ישלם לנפגע העבירה (השוטר בתיק המצורף) פיצוי בסך של 2,000 ₪ שישולם עד ליום 1.5.2024. המאשימה תעביר את פרטי נפגע העבירה למזכירות בית המשפט עד ליום 3.3.2024, ותעדכן אותו על אודות תוצאות גזר הדין והפיצוי שנפסק.",נסיבות שאינן קשורות בביצוע העבירה 
"ת""פ 10393-03-21","הנאשם ישלם קנס בסך 7,500 ₪, או 50 ימי מאסר תמורתו. הקנס ישולם ב-3 תשלומים חודשיים, שווים ורצופים, החל מיום 1.6.2024, ובכל אחד בחודש שלאחריו.",נסיבות שאינן קשורות בביצוע העבירה 
"ת""פ 10393-03-21","תשלום הקנס והפיצוי ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט). או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000. או במזומן בסניפי הדואר, בהצגת תעודת זהות (ללא צורך בשוברים). ",נסיבות שאינן קשורות בביצוע העבירה 
"ת""פ 10393-03-21","בהתאם להוראת סעיף 36א(ב) לפקודת הסמים המסוכנים, לנוכח העבירות בהן הורשע הנאשם אני מכריזה עליו כעל ""סוחר סמים"", ומורה על חילוט הסכום שנתפס ברשותו, בסך 2,650 ₪, שיחולט לטובת קרן החילוט.",נסיבות שאינן קשורות בביצוע העבירה 
"ת""פ 10393-03-21","פסילה בפועל מלהחזיק או לקבל רישיון נהיגה לתקופה של 6 חודשים, שתחל  מיום שחרורו של הנאשם ממאסר, ותימנה במצטבר לכל פסילה אחרת. נרשמה הצהרת הנאשם כי אין ברשותו רישיון נהיגה בתוקף. הנאשם ימציא למזכירות מסמך המעיד על מועד שחרורו ממאסר, על מנת שהמזכירות תוכל להנפיק את אישור ההפקדה החל ממועד השחרור.",נסיבות שאינן קשורות בביצוע העבירה 
"ת""פ 10393-03-21","פסילה על תנאי למשך 6 חודשים, והתנאי הוא כי הנאשם לא יעבור עבירות נהיגה ללא רישיון, למשך שנתיים מסיום הפסילה בפועל.",נסיבות שאינן קשורות בביצוע העבירה 
"ת""פ 10393-03-21","פתוח הדלת בפני הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס: רכזת מיון מוקדם 074-7831077 או רשמת מאסרים נדחים 074-7831078 וכן להתעדכן באתר האינטרנט של שב""ס, ברשימת הציוד הראשוני שניתן להביא בעת ההתייצבות.",ניתן צו כללי למוצגים. 
"ת""פ 10393-03-21",זכות ערעור לבית המשפט המחוזי מרכז-לוד בתוך 45 ימים. ,המזכירות תשלח עותק מגזר הדין לשירות המבחן. 
"ת""פ 10393-03-21","ניתן היום,  ט""ז אדר א' תשפ""ד, 25 פברואר 2024, בנוכחות ב""כ המאשימה עוה""ד עדי סעדיה, הנאשם ובא כוחו עו""ד גיורא זילברשטיין.",54678313
"ת""פ 10393-03-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
