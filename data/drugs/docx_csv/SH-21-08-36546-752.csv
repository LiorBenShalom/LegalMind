verdict,text,part
SH-21-08-36546-752,"ת""פ 36546-08-21 מדינת ישראל נ' מחאמיד",בית משפט השלום בחדרה
SH-21-08-36546-752,"ת""פ 36546-08-21 מדינת ישראל נ' מחאמיד",בית משפט השלום בחדרה
SH-21-08-36546-752,"ת""פ 36546-08-21 מדינת ישראל נ' מחאמיד",בית משפט השלום בחדרה
SH-21-08-36546-752,"פקודת הסמים המסוכנים [נוסח חדש], תשל""ג-1973: סע'  13.א, 19",חקיקה שאוזכרה: 
SH-21-08-36546-752,"חוק העונשין, תשל""ז-1977: סע'  40ד', 40 ה', 40ט', 40יא'",חקיקה שאוזכרה: 
SH-21-08-36546-752,"הנאשם הורשע בהתאם להודאתו בכתב אישום מתוקן לפיו פעמיים סחר הנאשם בסם מסוכן שלא כדין. בתמצית, בתאריך 27.05.20 מכר הנאשם לסוכן משטרתי 2.53 גרם חשיש תמורת 100 ₪. זמן קצר לאחר מכן, בתאריך 08.06.20 מכר הנאשם לסוכן משטרתי 2.30 גרם קנביס תמורת 100 ₪.",מבוא 
SH-21-08-36546-752,"לאור האמור, הורשע הנאשם בשתי עבירות של יצוא, יבוא, מסחר, הספקה סמים מסוכנים – עבירה לפי סעיף 13+19א לפקודת הסמים המסוכנים [נוסח חדש] התשל""ג-1973.",מבוא 
SH-21-08-36546-752,"בתאריך 15.01.23 חזר בו הנאשם מכפירתו והודה במיוחס לו בכתב האישום המתוקן במסגרת הסדר טיעון עליו הסכימו הצדדים ללא גיבוש הסכמה עונשית. לאחר ששמעתי את טענות הצדדים, הופנה הנאשם לקבלת חוות דעת מאת הממונה על עבודות השירות שייבחן את שאלת כשירותו לבצע עבודות שירות ככל שכך יוחלט.",מבוא 
SH-21-08-36546-752,"בהמשך, הופנה הנאשם גם לעריכת תסקיר על ידי שירות המבחן וזאת בשל בקשת באת כוחו לחריגה מהמתחם מטעמי שיקום.",מבוא 
SH-21-08-36546-752,בתאריך 06.03.23 התקבלה חוות דעת הממונה על עבודות השירות לפיה הנאשם נמצא כשיר לביצוע עבודות שירות במגבלות במועצה מקומית ערערה.,חוות דעת הממונה על עבודות השירות ותסקיר שירות המבחן
SH-21-08-36546-752,"בתאריך 20.12.23 הוגש תסקיר שירות המבחן ממנו נלמד שהנאשם, בן 42, נשוי ואב לשתי בנות, שכיר מזה מספר חודשים בעבודות ניקיון.",חוות דעת הממונה על עבודות השירות ותסקיר שירות המבחן
SH-21-08-36546-752,"הנאשם בעל רקע התמכרותי לסמים ומזה שנים רבות מטופל בתחליף סם במרכז לטיפול בנפגעי סמים. בגיל 19, הנאשם עזב את כפר מגוריו, עבר לתל אביב והחל לקיים קשרים עם חברה שולית ולהשתמש בסמים. בעקבות כך, נדון למספר מאסרים בפועל, האחרון בשנת 2006. לאחר שחרורו, חזר להתגורר בכפר על מנת להתרחק מגורמי סיכון. הנאשם השתלב בעבודה בתחום הניקיון כשכיר.",חוות דעת הממונה על עבודות השירות ותסקיר שירות המבחן
SH-21-08-36546-752,"לנאשם אין הרשעות קודמות ולאחרונה השלים צו של""צ וצו מבחן שהוטלו עליו במסגרת תיק תעבורה. במהלך תקופת המבחן מסר הנאשם בדיקות שתן שהצביעו על שימוש במתדון בהתאם לטיפול אותו נוטל בפיקוח.",חוות דעת הממונה על עבודות השירות ותסקיר שירות המבחן
SH-21-08-36546-752,"בהתייחס לעבירות שביצע בתיק זה, הנאשם הודה במעשיו ובתחילה ביטא עמדות הנותנות לגיטימציה לשימוש בקנאביס אך בהמשך הצליח לערוך התבוננות על מעשיו ולהבין את החומרה שבהם. כאמור, הנאשם מטופל במרכז לטיפול בנפגעי סמים משנת 2004, שומר על קשר יציב ועקבי עם גורמי הטיפול, נקי משימוש בסמי רחוב ומציג בדיקות שתן תקינות.",חוות דעת הממונה על עבודות השירות ותסקיר שירות המבחן
SH-21-08-36546-752,"על אף ניקיונו של הנאשם משימוש בקנאביס, בשל העמדות המקלות בהן החזיק, התרשם שירות המבחן שהנאשם נזקק להתערבות בטיפולית בנושא זה במסגרת המרכז בו מטופל וזאת על מנת להפחית את הסיכון להישנות העבירות והנאשם הביע מוכנות לכך.",חוות דעת הממונה על עבודות השירות ותסקיר שירות המבחן
SH-21-08-36546-752,"סופו של דבר, המליץ שירות המבחן על הטלת צו מבחן למשך שנה והטלת צו של""צ בהיקף 250 שעות.",חוות דעת הממונה על עבודות השירות ותסקיר שירות המבחן
SH-21-08-36546-752,"המאשימה הפנתה לעובדות כתב האישום המתוקן וכן לפגיעה בערכים המוגנים של בריאות הציבור כאשר בתי המשפט עמדו על כך שיש לנהוג בחומרה עם מבצעי העבירות על מנת למגר אותן. לאחר שהפנתה למספר העסקאות והמשקלים בהן, המאשימה טענה לקביעת מתחם ענישה בין 8 חודשי מאסר בעבודות שירות לבין 18 חודשי מאסר בפועל תוך שהפנתה לפסק דין יחיד של בית משפט השלום.",טיעונים וראיות הצדדים לעונש
SH-21-08-36546-752,"אשר לנסיבותיו של הנאשם, אין לחובתו הרשעות קודמות ואולם, המאשימה התייחסה לתסקיר והפנתה לעמדותיו של הנאשם כפי שביטא בשירות המבחן וזאת למרות הטיפול שעבר בתחום הסמים. בנסיבות אלה, המאשימה סברה שהמלצת שירות המבחן איננה משקפת את מדיניות הענישה הנוהגת וביקשה להטיל עליו ענישה ברף התחתון של המתחם, דהיינו מאסר בעבודות שירות, מאסר על תנאי, קנס ופסילת רישיון נהיגה.",טיעונים וראיות הצדדים לעונש
SH-21-08-36546-752,"ב""כ הנאשם הפנתה בטיעוניה לכמות העסקאות שנעשו מול סוכן משטרתי וטענה שנעשו על רקע מצוקה כלכלית. הנאשם עבר דרך ארוכה בגמילה מסמים, שומר על ניקיונו ועל רצף תעסוקתי. בנסיבות הכלכליות של הנאשם ומשפחתו ומטעמי שיקום, ביקשה באת כוח הנאשם לאמץ את המלצות התסקיר, לסטות ממתחם הענישה משיקולי שיקום ולהטיל על הנאשם צו של""צ ולא מאסר בעבודות שירות.",טיעונים וראיות הצדדים לעונש
SH-21-08-36546-752,"הנאשם אמר שהוא עובד והכל בסדר בינתיים. יש לו שתי ילדות בנות 15 ו-13 והוא מתחייב לבצע את צו השל""צ ולעמוד בתנאי צו המבחן.",טיעונים וראיות הצדדים לעונש
SH-21-08-36546-752,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו. בהתאם לתיקון לחוק, על בית המשפט לקבוע את מתחם העונש ההולם למעשה העבירות שביצע הנאשם. לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה
SH-21-08-36546-752,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה
SH-21-08-36546-752,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה
SH-21-08-36546-752,"אין צורך להכביר מילים אודות חומרת העבירה בה הורשע הנאשם והפגיעה בערכים המוגנים לרבות בציבור בכללותו אפילו כאשר עסקינן בסם ""קל"" מסוג קנאביס שחומרתו פחותה בהשוואה לסוגי סמים אחרים, כגון הרואין או קוקאין. עם זאת, וחרף העובדה כי בשנים האחרונות ננקטת מדיניות ענישה מקלה עם משתמשי הסמים ה""קלים"", הרי מדיניות הענישה הנוהגת כלפי אלו החוטאים ונוטלים חלק בשרשרת ההפצה, נותרה ועודנה ממשית ומרתיעה (רע""פ 174/21 סויסה נ' מדינת ישראל (25.02.21); ע""פ 6299/20 חן נ' מדינת ישראל (04.02.21); ע""פ 5807/17 דרחי נ' מדינת ישראל (18.06.18)).",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בע""פ 2596/18 זנזורי נ' מדינת ישראל (12.8.2018) נכתב:",קביעת מתחם העונש ההולם – נסיבות הקשורות לביצוע העבירה
SH-21-08-36546-752,עוד הודגש בפסיקה כי אף שרשויות האכיפה מציגות מדיניות אכיפה מקלה יותר לגבי שימוש בקנבוס – השימוש בקנבוס אסור ויש להמשיך להילחם בתופעות של גידול והפצה של סם זה:,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"""לטעמי זה אינו סם קל אלא סם פחות חמור. ממילא, אין זו המסגרת לבחון את מדיניות רשויות האכיפה. מתוך הנחה שהיא ראויה, הרי שהיא נועדה בעיקר למשתמשים בסם זה לשימוש עצמי, ולא בתדירות גבוהה... מדיניות החדשה זו לא נועדה לעודד הספקה או ייצור של סם, ואין בה לגורע מהתכלית החברתית של מלחמה נגד התופעות אלו. עולה כי מדיניות הענישה למשתמש העצמי בסם מסוג קנבוס פעם ראשונה לחוד, ומדיניות הענישה למפיץ, לסוחר ולמגדל, ולמסייע להם – לחוד"" (ע""פ 5807/17 דרחי נ' מדינת ישראל (18.6.2018))",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"עבירות הסמים פוגעות בשלומו ובריאותו של הציבור. גידול סם, החזקה שלא לצריכה עצמית, יבוא סם וסחר בסם תורמות להפצת הסם. בתי המשפט עמדו על הצורך בענישה משמעותית בעבירות אלו, המביאה בחשבון בין היתר את כמות הסם ואת חלקו של הנאשם בביצוע העבירות (רע""פ 7906/19 אדרי נ' מדינת ישראל (03.12.19) וכן רע""פ 5494/19 רנד נ' מדינת ישראל (22.08.19)).",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בנוסף לשימוש בסם עצמו, ההתמכרות לסמים והצורך במימונם מגבירים ומהווים לעיתים את הסיבה העיקרית לביצוע עבירות פליליות אחרות כגון עבירות רכוש הפוגעות בקניינו של הפרט.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בע""פ 966/94 אמזלג נ' מדינת ישראל, ""נגע הסמים הפוגע קשות בחברתנו מחייב מלחמת חורמה והעונשים שיגזרו על ידי בתי המשפט בשל עבירות סמים צריכים להשתלב במאבק הכולל להדברת הנגע. על כן, יש ליתן משקל ממשי לשיקול ההרתעתי אל מול השיקולים האישיים, אשר משקלם יהיה נמוך יותר במקרים כגון אלה. 'עונש הולם למחזיקי סמים שלא לשימוש עצמי – קרי: למשולבים במערך ההפצה – מכוון לקבוע בהכרת הכל את החומרה היתירה שאנו מייחסים להפצת הסמים, ולהרתיע עבריינים בכוח מלשלוח ידם בפעילות ההפצה. שתי תכליות מרכזיות אלו ניתן להשיג רק על ידי הטלת עונשים חמורים"".",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ראו לעניין זה גם ע""פ 211/09 אזולאי נ' מדינת ישראל: ""הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד"".",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בענייננו הורשע הנאשם בעבירות סחר בסם. עם זאת, מעובדות כתב האישום המתוקן אכן עולה תמונה של מספר עסקאות בודדות. כך גם, כמות הסם שנסחרה נמוכה והתמורה הכספית שניתנה עבורה איננה גבוהה (כ- 5 גרם ומאתיים ש""ח).",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"סקירת מדיניות הענישה הנוהגת בתיקי סחר מלמדת על טווח ענישה רחב התלוי לרוב בנסיבותיו של כל מקרה ומקרה, זאת בהתחשב בכמות הסם שנסחרה, סוג הסם ומספר העסקאות.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 2309/21 ז'גסטיבסקי נ' מדינת ישראל (08.04.21) – נדחתה בקשת רשות לערער של נאשם שהורשע בשתי עבירות של אספקת סם לאחר שפעמיים סיפק חשיש לקטינות אותו רכש ב-50 שקל כל פעם. הנאשם נדון לחודשיים מאסר בעבודות שירות לצד ענישה נלווית. ערעור שהגיש למחוזי נדחה וכך גם בקשת הרשות לערער.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 7858/19 וקנין נ' מדינת ישראל (28.11.19) – הנאשם הורשע על פי הודאתו בשתי עבירות של סחר בסמים, כשמכר בשני מועדים סם מסוכן מסוג קנבוס וחשיש במשקל כולל של כ-5.8 גרם. נקבע מתחם ענישה ממאסר בפועל למספר חודשים ועד לשמונה חודשים שיכול וירוצו על דרך של עבודות שירות. הנאשם נידון ל- 12 חודשי מאסר בפועל הכוללים מאסר בפועל למשך 5 חודשים והפעלת 3 מאסרים מותנים בחופף, לצד רכיבי ענישה נוספים. ערעור לבית המשפט המחוזי נדחה כך גם בקשת רשות לערער. ",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 957/22 חבושה נ' מדינת ישראל (08.02.22) – הנאשם הורשע בחמש עסקאות סחר בקנאביס והחזקת עשרות יחידות סם. לאחר שהוגשו שני תסקירים חיוביים נגזר עונשו של המבקש ל-6 חודשי מאסר בעבודות שירות ועונשים נלווים. ערעורו לבית המשפט המחוזי נדחה, תוך שנקבע כי העונש מקל עמו. בית המשפט העליון חזר על קביעה זו, ודחה את בקשתו לרשות ערעור.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 8632/19 כהן נ' מדינת ישראל (05.01.20) – נדחתה בקשת ערעור של נאשם שבית המשפט השלום חרג ממתחם הענישה משיקולי שיקום ודן אותו לצו של""צ וצו מבחן תוך שהאריך את התנאי לאחר שהורשע בשלוש עבירות של סחר בסמים, עבירה של החזקת סם שלא לצריכה עצמית, וכן בעבירה של החזקת כלים להכנת סם. לאחר שהנאשם לא עמד בצו המבחן ולא ביצע את צו השל""צ נגזר עונשו מחדש לתשעה חודשי מאסר בעבודות שירות תוך הפעלת 8 חודשי מאסר מותנה בחופף. ערעור הנאשם לבית המשפט המחוזי נדחה וכך גם בקשתו לרשות ערעור.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 5494/19 רנד נ' מדינת ישראל (22.08.19) – נדחתה בקשת ערעור של נאשם שבית המשפט השלום דן אותו ל-6 חודשי מאסר בפועל בעבודות שירות לצד ענישה נלווית לאחר שהורשע בשתי עסקאות מכירת סם מסוכן מסוג ""קריסטל"" תמורת סך כולל של 750 ₪ והחזקה ברכבו 14 ""יחידות"" של סם מסוג הרואין במשקל כולל של כ-11 גרם, ו-8 ""יחידות"" של סם מסוג קוקאין במשקל כולל של כ-1.9 גרם. בית המשפט קבע מתחם ענישה בין 6-18 חודשי מאסר בפועל וגזר 6 חודשי עבודות שירות בשל נסיבותיו של הנאשם. המדינה לא ערערה על גזר הדין ובקשת ערעורו של הנאשם נדחתה כאמור.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 1183/18 דולב ששון נ' מדינת ישראל (21.03.18) – נדון עניינו של מי שבשני מועדים סיכם עם אחר למכור לו סמים מסוג LSD – פעם אחת ב-150 ₪ ובפעם השניה ב-500 ₪. נקבע כי מתחם העונש ההולם הוא בין מספר חודשי מאסר בפועל לשנה מאסר בפועל ונגזרו 5 חודשי מאסר בפועל (ערעור ובקשת רשות ערעור נדחו).",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"ברע""פ 747/14 אלי לוי נ' מדינת ישראל (11.02.14) – נדחתה בקשת רשות ערעור על עונשו של מי שהחזיק שלא לצריכה עצמית 5 גרם הרואין וכמות קטנה של קוקאין ונדון ל-8 חודשי מאסר בפועל שנקבעו כקצה התחתון של מתחם העונש ההולם שמגיע בקצהו העליון ל-18 חודשי מאסר בפועל.  ",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"לאור האמור, בהתחשב בשיקולים האמורים ובנסיבות המקרה דנא, אני קובע שמתחם העונש ההולם ביחס לעבירות בהן הורשע הנאשם, הינו מארבעה חודשי מאסר בפועל בעבודות שירות ועד 10 חודשי מאסר בפועל לצד ענישה נלווית.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,גזירת עונשו של הנאשם בתוך מתחם העונש ההולם – נסיבות שאינן קשורות לביצוע העבירה,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"על שיקולי ענישה, עמד בהרחבה כב' בית המשפט העליון בע""פ 11699/05 סרפו נ' מ""י (23/6/08):",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"       ""ביסוד הענישה אינו עומד שיקול אחד ויחיד, אלא מכלול של שיקולים. במלאכת הענישה בכל מקרה ומקרה חייב השופט למצוא את המשקל הראוי שיש להעניק לכל אחד מהשיקולים הנזכרים, תוך שהוא מודע לכך כי לעיתים קרובות שיקול אחד בא על חשבונו של שיקול אחר. מכאן, שהעונש אשר מוטל בסופו של דבר על הנאשם, אינו אלא תוצאה ""משוקללת"" – אם תרצה פשרה – של השיקולים השונים שיש להביאם בחשבון. מלאכת ""שקלול"" זו אינה מלאכה מדעית, אך היא אף אינה מלאכה שרירותית. היא ענין שבשיקול דעת, הנעשה על הרקע הכללי והאינדיבידואלי, במסגרת המדיניות העונשית הכללית כפי שהיא מתבצעת על-ידי בתי-המשפט"" (ע""פ 212/79 פלוני נ' מדינת ישראל, פ""ד לד(2) 421, 434 (1979))...."".",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בענייננו, כפי שעלה מתסקירי שירות המבחן ומטיעוני באת כוחו, הנאשם נשוי ואב לשתי ילדות קטנות והמשפחה מצויה במצב כלכלי רעוע כאשר הנאשם עשה מאמצים למצוא ולשמור על מקום עבודה. שליחת הנאשם למאסר, אפילו בעבודות שירות, באופן בו יאבד את פרנסתו מובן שישפיע לא רק על הנאשם עצמו אלא גם על משפחתו בכללותה.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,לנאשם אין הרשעות קודמות. העבירות בוצעו לפני כמעט ארבע שנים ומאז לא נפתחו כנגדו תיקים חדשים. נתון זה מעיד יותר מכל על שיקומו של הנאשם.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"נוסף על כך, לקחתי בחשבון את תסקירי שירות המבחן, המתאר הירתמות של הנאשם מדי יום מזה כעשרים שנה לטובת המשך ניקיונו מסמים כאשר ידוע שהתמכרות זו קשה היא ואכזרית ומצריכה התמודדות יומיומית. אכן, שירות המבחן ציין שהנאשם החזיק בעמדות מקלות כלפי שימוש בקנאביס ואולם, בבדיקות שנעשו לו, לא נמצא שהנאשם משתמש בסם זה ויש לחזק התנהלות זו.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,הנאשם נוטל חלק פעיל בטיפול במרכז ושירות המבחן התרשם שהנאשם ייתרם מטיפול פרטני בסוגית עמדותיו המקלות באופן בו יפחית את הסיכון להישנות העבירות.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"למרות ששירות המבחן התרשם שהנאשם מחזיק בעמדות מקלות בתחום הסמים, הרי ששירות המבחן המליץ להטיל צו מבחן וצו של""צ תוך שציין שהנאשם מעוניין להשתלב בטיפול, שיתף פעולה באופן מלא הן בהליך הנוכחי והן בהליך אחר במסגרתו מילא אחר צו מבחן וצו של""צ והראה מוטיבציה ונכונות להתמיד בטיפול. מובן כי בנסיבות אלה, בהן הנאשם השתקם, ומאז שחרורו ממאסרו האחרון לפני 20 שנה, לא הסתבך בעבירות נוספות ושמר על אורח חיים נקי, אינני סבור שיש מקום להטיל עליו עונש מאסר מאחורי סורג ובריח בו ייחשף מחדש לסביבה עבריינית ולסביבה של סמים.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בנוסף, יש לתת משקל להודאתו של הנאשם בכתב האישום המתוקן בהזדמנות הראשונה ולחיסכון בזמן השיפוטי.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"לנוכח האמור ובהתאם לעמדת המאשימה, יש למקם את הנאשם ברף התחתון של מתחמי העונש ההולם.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"עם זאת, ב""כ הנאשם ביקשה מבית המשפט לאמץ את המלצות שירות המבחן ולהטיל על הנאשם צו של""צ חלף עונש מאסר וזאת משיקולי שיקום.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"כידוע, שיקולי שיקום עשויים להצדיק סטייה ממתחם העונש, ומובן שהם מהווים שיקול אף כבד משקל בקביעת העונש בגדרי המתחם.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"על שיקום מוצלח ניתן ללמוד בין היתר, מהמוטיבציה שהפגין הנאשם להשתקם, מאינדיקציות לשינוי עמוק בהתנהגות ובדרך החשיבה, הבעת חרטה כנה על המעשים ונטילת אחריות, ועוד (ע""פ 6637/17 אליזבת קרנדל נ' מדינת ישראל (18.04.18), ע""פ 7459/12 שיבר נ' מדינת ישראל (20.06.13), ע""פ 779/15 פלוני נ' מדינת ישראל (12.04.15), ע""פ 3381/16 אלקרינאוי נ' מדינת ישראל (10.07.16), ע""פ 5611/16 סלב נ' מדינת ישראל (14.09.17), ע""פ 1288/17 מדינת ישראל נ' שנהר (03.10.17)).",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"וראה גם דברי כב' המשנה לנשיא בדימוס, כב' השופט אילון בע""פ 344/81 מדינת ישראל נ' סגל, פ""ד לה(4) 313, 321 (1981):",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"בנקודה זו שבה הנאשם עושה מאמצים להימנע מביצוע עבירות ואף נתמך בעניין זה בהמלצת שירות המבחן, הרי שיש להושיט לו יד ולו בשל הסיכוי לשיקומו.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"במקרה זה, התנהלות הנאשם טרם ביצוע העבירות ולאחריהן ושיתוף הפעולה המלא בהליך זה ובהליך אחר יש בהם כדי ללמד על שיקומו של הנאשם.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"סוף דבר, בית המשפט סבור כי במקרה זה יש ליתן לפן השיקומי משקל רב משיקולי ענישה אחרים כמו הגמול וההרתעה, שכן שליחת הנאשם למאסר בפועל, אפילו בעבודות שירות, עלולה בהסתברות גבוהה לסכל את שיקומו. לעניין זה יפים דברי בית המשפט העליון ברע""פ 262/14 נאשף נ' מ""י: ""במקרים שבהם נרתם הנאשם להליך שיקומו או מראה נכונות כנה לעשות כן – עשויים שיקולי השיקום אף לגבור על שיקולי ההרתעה והגמול"".",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"במסקנתי זו לא התעלמתי מטובת הכלל. ככל שהייתי קובע שאין לחרוג ממתחם העונש ההולם, הרי שהייתי גוזר על הנאשם, בנסיבות תיק זה בהן כמות העסקאות וכמות הסם בכל עסקה נמוכות, שבוצעו במשך כשבוע וחצי, בנסיבותיו של הנאשם – 4  חודשי מאסר בפועל בעבודות שירות. לכן, סבורני שבנסיבותיו של תיק זה והנאשם הספציפי, יש לקבל את עתירת ב""כ הנאשם לאמץ את המלצות שירות המבחן ולהסתפק אפוא בשל""צ משמעותי ובצו מבחן לצד מאסר מותנה וקנס.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"אני סבור כי זה אחד המקרים שבו ניתן להשיג את מטרת הענישה ואת אינטרס הציבור בדרך סבירה ומתונה יותר שפגיעתה בנאשם הינה פחותה. מחד, תועלת לציבור תצמח מהמשך שיקומו של הנאשם והפחתה כאמור משמעותית של הסיכון הנשקף ממנו, ומאידך צו מבחן, לצד עונשים צופי פני עתיד מהווים עונש מרתיע ומאוזן שמגלם בחובו גם שיקולי ענישה נוספים, כמו גמול והרתעה.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"יתר על כן, מובן כי ככל שלא ישכיל הנאשם לנצל את ההזדמנות שניתנת לו, ולשנות באמת את עמדותיו המקלות כלפי עבירות סמים, הרי שיהיה חשוף לעונשים כבדים וכואבים.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"לאור האמור, ולאחר שנשקלו כל השיקולים הרלוונטיים שצוינו, תוך עריכת איזון בין רכיבי הענישה השונים, אני מטיל על הנאשם את העונשים הבאים:",קביעת מתחם העונש ההולם – נסיבות הקשורות לביצוע העבירה
SH-21-08-36546-752,מאסר על תנאי של 6 חודשים שלא יעבור תוך 3 שנים מהיום על עבירות בהן הורשע בתיק זה או כל עבירה לפי פקודת הסמים המסוכנים מסוג פשע ויורשע בה.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"צו של""צ בהיקף 250 שעות שיבוצעו בהתאם לתוכנית אותה יבנה שירות המבחן ותוגש לאישור בית המשפט.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,צו מבחן למשך שנה.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"הוסבר לנאשם כי ככל שלא יבצע את עבודות השל""צ ו/או לא ימלא אחר צו המבחן, יכול ותוגש בקשה לביטולם ועניינו יובא לבית המשפט לצורך דיון מחודש ברכיבי הענישה של גזר הדין.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,אני פוסל את הנאשם מלהחזיק או לקבל רישיון נהיגה לתקופה של 6 חודשים. הפסילה תחושב מהיום וזאת ללא צורך בה פקדת רישיון או תצהיר ותרוצה במצטבר לכל פסילה אחרת שקיימת.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,אני פוסל את הנאשם מלקבל או מלהחזיק רישיון נהיגה לתקופה של 6 חודשים על תנאי למשך 3 שנים והתנאי הוא שהנאשם לא יעבור על עבירה לפי פקודת הסמים המסוכנים ויורשע בה או על עבירה של נהיגה בזמן פסילה.,קביעת מתחם העונש ההולם – נסיבות הקשורות לביצוע העבירה
SH-21-08-36546-752,"קנס בסך 1,500 ₪.",קביעת מתחם העונש ההולם – נסיבות הקשורות לביצוע העבירה
SH-21-08-36546-752,"יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 10/7/24 וזאת באחת מהדרכים הבאות:",קביעת מתחם העונש ההולם – נסיבות הקשורות לביצוע העבירה
SH-21-08-36546-752,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת מתחם העונש ההולם – נסיבות הקשורות לביצוע העבירה
SH-21-08-36546-752,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת מתחם העונש ההולם – נסיבות הקשורות לביצוע העבירה
SH-21-08-36546-752,זכות ערעור לבית המשפט המחוזי בחיפה תוך 45 ימים מהיום.,המזכירות תשלח העתק גזר הדין אל שירות המבחן.
SH-21-08-36546-752,"ניתן היום,  כ""ה שבט תשפ""ד, 04 פברואר 2024, במעמד הצדדים.",54678313
SH-21-08-36546-752,נוסח מסמך זה כפוף לשינויי ניסוח ועריכה,אלכס אחטר 54678313
SH-21-08-36546-752,"בעניין עריכה ושינויים במסמכי פסיקה, חקיקה ועוד באתר נבו – הקש כאן",אלכס אחטר 54678313
