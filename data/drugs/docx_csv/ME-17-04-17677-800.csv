verdict,text,part
ME-17-04-17677-800,"ת""פ 17677-04-17 מדינת ישראל נ' דוכן(עציר)",בית המשפט המחוזי מרכז-לוד
ME-17-04-17677-800,"חוק העונשין, תשל""ז-1977: סע'  40 ט', 400, 40 יא'","פקודת הסמים המסוכנים [נוסח חדש], תשל""ג-1973: סע'  6"
ME-17-04-17677-800,"ב""כ המאשימה: עו""ד שרה טל","פקודת הסמים המסוכנים [נוסח חדש], תשל""ג-1973: סע'  6"
ME-17-04-17677-800,"ב""כ הנאשם: עו""ד יוסי זילברברג","פקודת הסמים המסוכנים [נוסח חדש], תשל""ג-1973: סע'  6"
ME-17-04-17677-800,הנאשם הורשע בהתאם להודאתו בעובדות כתב האישום המתוקן בעבירות הבאות:,רקע
ME-17-04-17677-800,"יצור, הכנה והפקה של סם, עבירה לפי סעיף 6 לפקודת הסמים המסוכנים [נוסח חדש], תשל""ג-1973.",רקע
ME-17-04-17677-800,"גניבת חשמל, עבירה לפי סעיף 400 בחוק העונשין, תשל""ז – 1977.",רקע
ME-17-04-17677-800,"על-פי המתואר בעובדות כתב האישום המתוקן, החל מיום 19.1.16 ועד למעצרו ביום 4.4.17 שכר הנאשם בית בן 5 חדרים, ממ""ד ומרתף בעלות של 6,000 ₪ לחודש. במהלך השנים 2016-2017 הקים הנאשם בבית מעבדה לגידול קנבוס. לשם כך רכש הנאשם שתילי קנבוס, חומרי דישון, אדניות ואמצעים רבים לצורך גידול הסם. הנאשם צייד את המעבדה ב- 26 בתי מנורה ומנורות, 3 מדי טמפרטורה, 2 משקלים, מסור חשמלי, מכשיר ""קונגו"" מברגה, דליים, סלים, צינורות מים, מכלי מים, טפטפות, מאווררים, מפזר חום, מד לחות, שואב אבק, שנאי חשמל, ועוד. ",רקע
ME-17-04-17677-800,במהלך התקופה הרלוונטית הפיק הנאשם במעבדה סם מסוג קנבוס וזאת לרבות גידול הצמחים וייבוש העלים.,רקע
ME-17-04-17677-800,"ביום 4.4.17 החזיק הנאשם במעבדה עציצי ושתילי קנבוס בשלבי צמיחה שונים, כמפורט להלן: א. בחדר אחד בבית נמצאו 235 עציצי קנבוס בגדלים שונים; ב. בחדר אחר נמצאו מתקני ייבוש ובהם עלי קנבוס מיובשים.",רקע
ME-17-04-17677-800,"בסך הכל החזיק הנאשם במעבדה סם מסוג קנבוס בכמות כוללת של 72.8 ק""ג נטו, בשווי מליוני ₪.",רקע
ME-17-04-17677-800,"במהלך התקופה ביצע הנאשם מעקף במפסק החשמל בבית, וסילוף של הנתיך, על מנת למנוע קריאה מלאה של החשמל וקריסתו בעומס גבוה. באופן זה במשך תקופה של מספר חודשים גנב הנאשם חשמל בהיקף כולל של 18,838 ₪ .",רקע
ME-17-04-17677-800,"הצדדים הגיעו להסדר טיעון שבמסגרתו הוסכם כי המאשימה תעתור לעונש של 30 חודשי מאסר בפועל כרף עליון, לצד מאסר על תנאי, קנס וחילוט. ההגנה תעתור באופן פתוח לעונש.",רקע
ME-17-04-17677-800,"על פי תסקירי שירות המבחן, הנאשם כבן 40, מקיים זוגיות מזה כשש שנים. טרם מעצרו התגורר עם בת זוגו ובנו ביחידת דיור הצמודה לבית הוריו. מזה כשלוש שנים עובד באופן לא מסודר בעבודות מזדמנות שונות, וכן עוסק בציור ושואף להתפרנס מתחום זה. סיים 10 שנות לימוד, ועזב את הלימודים על רקע קשיים בלימודים ורצונו לעבוד. שירת שירות צבאי מלא כלוחם במשמר הגבול. בתחום התעסוקה עבד במשך שש שנים כמאבטח בבית חולים, מהן חמש שנים כאחראי משמרת. בשלוש השנים האחרונות עבד באופן לא יציב. תיאר קושי בהתמודדות עם חוויות טראומטיות להן נחשף בתקופת שירותו הצבאי ובמסגרת עבודתו בבית החולים, בתקופה בה היו פיגועי טרור.",תסקיר שירות המבחן
ME-17-04-17677-800,"הנאשם החל להשתמש בסמים מגיל 16 ועד לגיוסו לצבא. במהלך השירות הצבא חזר לשימוש, שהפך לאינטנסיבי וכלל סמים מסוג חשיש, גראס, קוקאין ו- LSD. השימוש נמשך עד למעצרו בהליך קודם, בשנת 2011. לחובתו הרשעה אחת בגין עבירות מתחום הסמים, כולל גידול יצור והכנת סמים, וכן החזקת נשק, בגינן ריצה מאסר של תשעה חודשים בשנת 2012. בהליך הקודם הופנה ליחידה לטיפול בהתמכרויות, אך הדבר הופסק לנוכח תוצאת גזר הדין שכללה מאסר בפועל. הנאשם לא השתלב בטיפול בכלא, וגם לאחר שחרורו ממאסר לא פנה לטיפול.",תסקיר שירות המבחן
ME-17-04-17677-800,"בהתייחסו לעבירות, קיבל אחריות למעשיו והביע חרטה. את ביצוע העבירות משייך לצריכת קנאבוס למטרות ""טיפול עצמי"" של הפחתת הכאבים הנפשיים מהם סובל, ולכן בחר לגדל את הסם בכוחו עצמו. שלל כוונות גידול לשם מטרות סחר, וכיום מגלה הבנה לחומרת המעשים מבחינה פלילית. הסביר כי באותה עת פעל מתוך עיסוק בצרכיו האישיים ולא לקח בחשבון את ההשלכות של מעשיו על סביבתו ועל משפחתו. הנאשם בעל רקע התמכרותי לסמים מסוגים שונים, ורקע פסיכיאטרי פוסט-טראומטי. מדובר בהליך טיפולי ראשוני בלבד, שמטרתו לטיפול גמילה אינטנסיבי במסגרות שב""ס או מחוצה לו. מגורמי הטיפול נמסר כי הוא עומד בדרישות הפרויקט, ומסר שש בדיקות שתן נקיות. הנאשם מביע מוטיבציה ראשונית לשנות את אורחות חייו, וזקוק לתמיכה ולווי לצורך שינוי כאמור. בפני שירות המבחן הנאשם ביטא נכונות לערוך שינוי בחייו וביטא שביעות רצון מההליך הטיפולי שהחל במסגרת המעצר ורצון להמשיך את התהליך הטיפולי במסגרת השב""ס.",תסקיר שירות המבחן
ME-17-04-17677-800,"שירות המבחן התרשם מאדם שמגיל צעיר מתמודד עם קשיים אובייקטיביים של קשיי למידה והתנהגות שלא אובחנו באופן מלא, אשר חווה מצוקה רגשית ומתקשה בוויסות עצמי. נראה כי השימוש בסם מהווה עבורו גורם שמסייע בהתמודדות עם קשייו הרגשיים וכאמצעי לריפוי עצמי, כשחשיפה לאירועים טראומתיים, בשילוב עם מאפייני אישיותו, הובילה להעמקה ולהסלמה של דפוסי הצריכה. לאורך השנים פיתח שימוש התמכרותי. לאורח חייו הבוגרים התקשה לגלות אחריות ומחויבות בתפקידים שמילא בתעסוקה ומשפחה. שירות המבחן מבין את ביצוע העבירות על רקע שימוש בסמים, ונראה כי הנאשם פעל ללא שיקול דעת אודות השלכות מעשיו על עצמו ועל סביבתו. עם זאת, בעת הנוכחית הנאשם החל לערוך שינוי בחייו, כפי שהדבר בא לידי ביטוי בהפסקת השימוש בסמים, ושילובו בטיפול ייעודי בתחום הגמילה במסגרת כותלי כלא.",תסקיר שירות המבחן
ME-17-04-17677-800,"שירות המבחן התרשם כי הנאשם מתקשה בביסוס גבולות פנימיים וזקוק לגבולות חיצוניים ולסמכות ברורה כדי לערוך שינוי בחייו. לכן, שהותו במסגרת סגורה כבית מעצר מאפשרת לו להתמקד בהליכי הטיפול ולבסס סדר יום שיקומי שעשוי להוביל להפחתת הסיכון. לאור זאת המליץ שירות המבחן על ענישה שתאפשר מיצוי הליכי השיקום בכלא.",תסקיר שירות המבחן
ME-17-04-17677-800,"לטענת ב""כ המאשימה, עו""ד שרה טל, הערכים שנפגעו הם שמירה על הציבור מפני פגיעת הסמים המסוכנים. מידת הפגיעה היא גבוהה מאוד נוכח כמות הסם שנתפסה כ- 72.8 ק""ג, בשווי של מיליוני ₪. נסיבות ביצוע העבירה כוללות את גודלה של המעבדה, כמות השתילים שהייתה בה, הידע התכנון המוקדם וההשקעה הכספית שנדרשה לבניית המעבדה, הציוד הרב שהחזיק לצורך גידול המעבדה, והעובדה שנטל חשמל, חיבר עצמו לרשת החשמל באופן לא מוסדר. המאשימה הפנתה לפסקי-דין שבהם בגין גידול כמויות קטנות בהרבה של סם הושתו עונשי מאסר משמעותיים. לטענת המאשימה מתחם העונש ההולם הינו בין 32 ל- 40 חודשי מאסר. המאשימה הגבילה את עצמה לעונש של 30 חודשי מאסר בפועל, וסבורה כי יש לגזור על הנאשם את העונש לו עתרה, שכן לקחה בחשבון את העובדה שהנאשם הודה, לקח אחריות, ואת נסיבותיו האישיות. עם זאת, מדובר בנאשם שהורשע בעבר בעבירה דומה בשנת 2012, ונדון ל- 9 חודשי מאסר לאחר שבית-המשפט המחוזי בערעור החמיר בעונשו. הנאשם לא השתלב בטיפול בכלא בהליך הקודם. לנאשם יש בעיית סמים, ורק כעת החל להשתלב בטיפול ראשוני, והביע מוטיבציה לכך. שירות המבחן מציין כי עליו לעבור את הטיפול בכלא. העונש בתיק הקודם לא הרתיע את הנאשם, והעבירה הנוכחית היא בגדר ""קפיצת מדרגה"" לעומת העבירה הקודמת. בפני שירות המבחן שלל הנאשם כוונה לגידול לשם מטרות סחר, אך לאור כמות הסם הגדולה טענה זו אינה יכולה להתקבל. כמות של 72 ק""ג הינה רק למטרות סחר ורווח כלכלי. לאור זאת עתרה ב""כ המדינה להשית על הנאשם מאסר בפועל לתקופה של 30 חודשים, לצד קנס משמעותי וגבוה וכן עתרה לחלט את הרכב ששימש לביצוע העבירה, כסף מזומן שנתפס עליו בסך 5,650 ₪ ועוד 200 דולר, וכן את הציוד שנתפס. ב""כ המאשימה עתרה להכריז על הנאשם סוחר סמים.",טיעוני הצדדים
ME-17-04-17677-800,"לטענת ב""כ הנאשם, עו""ד יוסי זילברברג, המאשימה נתלית בטיעוניה בפסק-דין אחד שבו אושר עונש של 36 חודשים, אך קיימת אף פסיקה מקלה יותר בנסיבות דומות. מדובר באדם בן 40, עצור מיום 4.4.17. מקיים זוגיות, יש לו ילד בן שנתיים, הוא עוסק בציור. בת זוגו מחזיקה במשרה נורמטיבית. הנאשם לוקה בדיסלקציה והפרעת קשב וריכוז. התגייס ושירת במשמר הגבול, עבד כמאבטח בבית חולים כ- 5 שנים, וכאחראי משמרת, שמר על יציבות. בתיק הקודם נדון בבית משפט השלום ל- 6 חודשי מאסר, ולאחר מכן הוחמר עונשו ל- 9 חודשים. החזקת הנשק הייתה של דברים שנותרו אצלו מתקופת שירותו הצבאי. במאסרו הקודם לא קיבל טיפול וגם לאחר שחרורו לא קיבל טיפול. הנאשם כלל לא ידע על נושא החשמל. הנאשם מנסה להשתקם במעצר, והחל בפרויקט ""צעד ראשון"" במעצר, אין לו הפרות משמעות, מוסר בדיקות שתן נקיות, נמצא בטיפול ומגיע לכל המפגשים. הנאשם עובר טיפול גמילה בכלא. לנאשם יש תינוק בן שנתיים. יש לנהוג בו במידת הרחמים. לגבי החילוט באף תיק בנסיבות האלה לא מחלטים. המצב הכלכלי בבית קשה, ולא היה כסף אף לעתור להחזרת התפוס, הרכב, שהוא משנת 2004 אינו שווה הרבה אך מסייע בהסעת התינוק של הנאשם ואשתו. לפיכך, עתר ב""כ הנאשם להקל בעונשו של הנאשם להימנע מחילוט הרכב.",טיעוני הצדדים
ME-17-04-17677-800,"הנאשם הביע צער על מעשיו. מסר כי הוא נמצא בשיקום וטיפול, והביע תקווה שלא יחזור יותר לסמים. לדבריו הדברים נבעו מלחצים, וחוסר בעבודה מסודרת.",טיעוני הצדדים
ME-17-04-17677-800,"כתב האישום מתאר סדרה של מעשים אשר קיים ביניהם קשר ענייני הדוק, אשר מהווים אירוע אחד, ומכאן שיש לקבוע בגינו מתחם עונש הולם אחד.",דיון - קביעת מתחם העונש ההולם
ME-17-04-17677-800,"הערך המוגן הינו הגנה על הציבור מפני הנזקים הישירים והעקיפים אשר נגרמים עקב השימוש בסמים. לעבירות הסמים פוטנציאל נזק גדול, שכן השימוש בסמים גורר במקרים רבים אף ביצוע עבירות נלוות, אם כי במקרה דנן מדובר בסם מסוג קנבוס, אשר הינו ""סם קל"" בהשוואה לסמים אחרים. לא בכדי קבע המחוקק לצד העבירה של גידול, הפקת והכנת סמים, עונש מרבי של עד עשרים שנות מאסר.",דיון - קביעת מתחם העונש ההולם
ME-17-04-17677-800,"תופעת המעבדות או המשתלות לגידול סמים הפכה בשנים האחרונות לתופעה נפוצה, אשר טמון בחובה פוטנציאל נזק רב, בשל החשש שהסם אשר מגודל במקום יתגלגל לשוק הסמים, לגורמים עבריינים ומשם לציבור. עם זאת, קיים שוני משמעותי בין תיקים שונים של גידול סמים, החל מהרף הנמוך של גידול עציצים בודדים של סם בביתו של אדם לצריכה עצמית, דרך הרף הבינוני של גידול מספר עשרות שתילים, במשקל של קילוגרמים בודדים, תוך שימוש באמצעי עזר לגידול שנרכשו לשם כך, ועד לרף הגבוה של הקמת והחזקת מעבדות מתוחכמות לגידול סמים, בדירות ייעודיות שנשכרו למטרה זו, אשר כוללות ציוד בשווי רב מאוד, וכמות של עשרות קילוגרמים של סמים, ואף למעלה מכך, למטרות סחר בסמים ורווח כספי.",דיון - קביעת מתחם העונש ההולם
ME-17-04-17677-800,"בחינת מידת הפגיעה בערך המוגן מובילה למסקנה כי הפגיעה בערך המוגן הינה ברף גבוה. זאת בשים לב לכך שמדובר בדירה ייעודית אשר נשכרה לשם כך, וגידול בהיקף של 72.8 ק""ג, אשר כולל 235 עציצים בגדלים שונים, לצד מתקני ייבוש וציוד רב, ותוך ביצוע עבירה נלווית של גניבת חשמל.",דיון - קביעת מתחם העונש ההולם
ME-17-04-17677-800,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,דיון - קביעת מתחם העונש ההולם
ME-17-04-17677-800,"בע""פ 8988/16 בן סימון נ' מדינת ישראל (8.3.17) נדחה ערעורו של נאשם אשר הורשע לפי הודאתו בעבירות של ייצור הכנה והפקה של סם, סחר והספקת סם ונטילת חשמל. הנאשם הקים מעבדה לגידול סם מסוג קנבוס בביתו. גידל בה 282 שתילים, וגנב חשמל בשווי של עשרות אלפי ₪. הנאשם גידל כמות של 87.25 ק""ג. נקבע במתחם שבין 28 ל- 48 חודשי מאסר בפועל. מאסר ראשון של הנאשם. הנאשם נדון ל- 36 חודשי מאסר בפועל, מאסר על תנאי, וקנס בסך 40,000 ₪. ",דיון - קביעת מתחם העונש ההולם
ME-17-04-17677-800,"בת""פ (מח' מרכז) 46662-04-15 מדינת ישראל נ' סגל (3.2.16) הורשע הנאשם בעבירות של ייצור הכנה והפקה של סמים. הנאשם שכר דירה והקים מעבדה לגידול שתילי קנבוס. במקום נמצאו עציצים רבים במשקל נטו של 78.8 ק""ג. נקבע מתחם עונש הולם שבין 24 ל- 48 חודשי מאסר בפועל. על הנאשם, צעיר ללא עבר פלילי, נגזרו 30 חודשי מאסר בפועל, קנס בסך 20,000 ₪, וחילוט. ",דיון - קביעת מתחם העונש ההולם
ME-17-04-17677-800,"בת""פ (מח' ת""א) 22570-03-17 מדינת ישראל נ' בן שטרית (24.9.17) הורשע נאשם על פי הודאתו בעבירה של ייצור הכנה והפקת סם מסוכן, החזקת סם שלא לצריכה עצמית ועבירה נלוות. הנאשם החזיק בדירה כ- 70 ק""ג קנאבוס תלוי לייבוש על גבי חבלים וכן ציוד נלווה. בנוסף החזיק 115 גרם סם מסוג MDMA  ו- 49 גרם סם נוסף. בית-המשפט קבע מתחם שבין 30 ל- 52 חודשי מאסר בפועל, וגזר על הנאשם 30 חודשי מאסר בפועל, לצד הפעלת מאסר על תנאי (סה""כ 36 חודשים), לצד קנס בסך 5,000 ₪. ",דיון - קביעת מתחם העונש ההולם
ME-17-04-17677-800,"בת""פ (מח' חי') 13739-03-09 מדינת ישראל נ' ואן אוסט (11.1.10) הורשעו שני נאשמים בעבירות של יצור הכנה והפקה של סם מסוכן, יבוא סם ועבירות נוספות. נאשם 1 קיבל בדואר זרעי קנבוס מחו""ל, ובהמשך הקים מעבדה בדירה ששכר. הנאשם קטף את צמחי הקנבוס שגידל במשקל של 87.4 ק""ג והעבירם לדירה אחרת. בדירה הקודמת נותרו 224 עציצים ובהם שתילים. במסגרת ""הסדר טיעון סגור"" הוטל על הנאשם 1 אשר נעדר עבר פלילי, עונש של 27 חודשי מאסר בפועל, לצד קנס בסך 60,000 ₪. ",דיון - קביעת מתחם העונש ההולם
ME-17-04-17677-800,"בת""פ (מח' מרכז) 24323-04-13 מדינת ישראל נ' גואטה (28.11.13) הורשעו שלושה נאשמים בעבירות של ייצור, הכנה והפקת סמים בצוותא, גניבת חשמל ועבירות נוספות. הנאשמים הפיקו בצוותא סם מסוג קנבוס במשקל כולל של 57 ק""ג נטו. כמו-כן, הנאשם 3 ניהל מעבדת סמים נוספת במקביל, שבה נמצאו סמים במשקל כולל של 17 ק""ג. נאשם 1 נעדר עבר פלילי. שלושת הנאשמים נדונו על-פי הסדר טיעון ""סגור"" לעונשים כמפורט להלן: נאשם 1 נידון ל- 21 חודשים; נאשמים 2-3 נדונו ל- 39 חודשי מאסר בפועל, כולל הפעלת מאסרים על תנאי בחופף. ",דיון - קביעת מתחם העונש ההולם
ME-17-04-17677-800,"בעפ""ג (מח' מרכז) 971-05-10 עדוי נ' מדינת ישראל (1.6.10) נדחה ערעורו של נאשם אשר הורשע בעבירה של גידול סם והחזקת סם שלא לצריכה עצמית. הנאשם גידל 25 שתילים של סם מסוג קנבוס במשקל של כ- 38 ק""ג. לחובת הנאשם עבר פלילי משמעותי. הנאשם נדון ל- 26 חודשי מאסר בפועל. ",דיון - קביעת מתחם העונש ההולם
ME-17-04-17677-800,"בעפ""ג (מח' ת""א) 46738-09-14 מדינת ישראל נ' צקבאשווילי (31.12.14) החמיר בית-המשפט המחוזי בעונשם של נאשמים אשר הורשעו בעבירות של גידול והכנת סמים. הנאשמים קשרו קשר להקים מעבדה לגידול סם מסוג קנבוס, ושכרו מבנה וציוד לשם כך. במקום נתפסו 435 שתילים של סם במשקל כולל של 18 ק""ג. בית-המשפט המחוזי קבע מתחם בין 18 ל- 36 חודשים, והעמיד את עונשם על 24 חודשי מאסר בפועל. ",דיון - קביעת מתחם העונש ההולם
ME-17-04-17677-800,"בת""פ (מח' מרכז) 30278-05-12 מדינת ישראל נ' בן שמעון (20.2.14) הורשע נאשם על-פי הודאתו בעבירות של גידול סם מסוכן ועבירות נלוות. הנאשם גידל בדירה ששכר לשם כך סם מסוג קנבוס במשקל כולל של 33.5 ק""ג, וכן ציוד לגידול. לחובתו הרשעה קודמת אחת בגין גידול סם שבגינה נדון לצו של""צ. בית-המשפט קבע מתחם שבין 18 ל- 30 חודשי מאסר בפועל, וגזר על הנאשם 23 חודשי מאסר בפועל, לצד הפעלת מאסר על תנאי (סה""כ 27 חודשים), לצד עונשים נלווים. ",דיון - קביעת מתחם העונש ההולם
ME-17-04-17677-800,"בת""פ (מח' חי') 16958-01-14 מדינת ישראל נ' חייק (30.4.14) הורשע נאשם על-פי הודאתו בעבירות של יצור הכנה והפקת סמים, ועבירות נלוות. הנאשם גידל שתילים של סם מסוג קנבוס במשקל של כ- 60 ק""ג, במבנה באזור תעשיה, וכן החזיק בציוד נללוה. לחובתו שתי הרשעות קודמות. לא ריצה עונש מאסר קודם. בית המשפט קבע מתחם שבין 12 ל- 36 חודשי מאסר בפועל, והטיל על הנאשם 18 חודשי מאסר בפועל, לצד קנס בסך 10,000 ₪ ועונשים נלווים. ",דיון - קביעת מתחם העונש ההולם
ME-17-04-17677-800,"בחנתי את פסקי-הדין הנוספים שהוצגו על-ידי ב""כ הנאשם, ואולם לא שוכנעתי כי יש בהם כדי לסייע. בת""פ (מח' ב""ש) 5148-04-17 מדינת ישראל נ' שם טוב (28.9.17) דובר על עבירה של סיוע לייצור הפקה והכנת סמים, ולא בביצוע עיקרי, ובת""פ 58031-03-15 מדינת ישראל נ' ברק (2.11.15) דובר בהסדר טיעון ""סגור"" שנבע מקשיים ראייתים, אשר אף בית-המשפט ציין כי מדובר בהסדר מקל. ",דיון - קביעת מתחם העונש ההולם
ME-17-04-17677-800,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לנסיבות הבאות: מדובר בעבירה שבוצעה לאחר תכנון מוקדם, ותוך השקעת כסף ומחשבה. הנאשם שכר בית ייעודי לשם כך בעלות של 6,000 ₪ חודש, רכש את שתילי הקנבוס, חומרי דישון, אדניות ואמצעים רבים לצורך גידול הסמים. שכירת הדירה הייעודית, כמות של 235 שתלים, כמות הסמים במשקל של 72.8 ק""ג, כמו גם הציוד הנלווה הרב וגניבת החשמל, מעידים כולם על גודלה של המעבדה, ועל התכנון בהקמתה. הנאשם ביצע את העבירה בעצמו, וגם אם היו אחרים מעורבים בפרשה, אשר אינם ידועים, אין בכך כדי להפחית מחלקו. הנזק שהיה צפוי להיגרם מביצוע העבירה הינו רב. סמים בהיקף כה משמעותי עלולים היו להיות מופצים לציבור, ויש בהם פוטנציאל נזק רב.",דיון - קביעת מתחם העונש ההולם
ME-17-04-17677-800,"בהתאם לתיקון 113 לחוק העונשין (סעיף 40 יג'), סבורני כי מתחם העונש ההולם הינו החל  מ-22 חודשי מאסר בפועל ועד 46 חודשי מאסר בפועל.",דיון - קביעת מתחם העונש ההולם
ME-17-04-17677-800,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולא. הנאשם החל אמנם בהליך שיקומי-טיפולי במסגרת פרויקט ""צעד ראשון"" במעצר, מוסר בדיקות שתן נקיות ומגיע למפגשים, אך כשמו של הפרויקט, כן הוא - מדובר בשלב ראשוני בדרך לשיקומו של הנאשם, כאשר דרכו לשיקום עדיין ארוכה.",דיון - קביעת מתחם העונש ההולם
ME-17-04-17677-800,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא'). במסגרת זו מן הראוי לתת את הדעת לנסיבות הבאות:",גזירת העונש המתאים לנאשם
ME-17-04-17677-800,"הפגיעה של העונש בנאשם, לרבות בשל גילו; הנאשם יליד 1977, בן להורים נורמטיביים, נמצא בקשר זוגי עם בת זוג נורמטיבית, ואב לתינוק בן שנתיים. מובן הדבר כי עונש מאסר בפועל לתקופה ממושכת יפגע בנאשם ובמשפחתו.",גזירת העונש המתאים לנאשם
ME-17-04-17677-800,הנזקים שנגרמו לנאשם מביצוע העבירה ומהרשעתו; עקב ביצוע העבירה נתון הנאשם במעצר מזה קרוב לשבעה חודשים.,גזירת העונש המתאים לנאשם
ME-17-04-17677-800,"הנאשם הודה במיוחס לו ונטל אחריות למעשיו. עם זאת בפני שירות המבחן הציג הנאשם מצג שבו שייך את ביצוע העבירות לצריכת קנבוס למטרות ""טיפול עצמי"" של הפחתת כאבים נפשיים מהם סובל, ולכן לטענתו בחר לגדל את הסם בכוחות עצמו. הנאשם שלל בפני שירות המבחן כוונת גידול לשם מטרות סחר, ולדעת שירות המבחן כיום מגלה הבנה לחומרת המשים. מובן הדבר כי גידול של למעלה מ- 70 ק""ג סמים אינו בגדר ""גידול לטיפול עצמי"", וסבורני כי עמדתו של הנאשם בפני שירות המבחן גורעת מנטילת האחריות המלאה.",גזירת העונש המתאים לנאשם
ME-17-04-17677-800,"עברו הפלילי של הנאשם או העדרו; לחובת הנאשם הרשעה קודמת אחת משנת 2012 (בגין עבירה משנת 2011) בהחזקת סמים שלא לצריכה עצמית, וכן גידול ייצור והכנת סמים מסוכנים, לפי סעיף 6 לפקודה, לצד עבירת נשק, אשר בגינה נדון ל- 9 חודשי מאסר בפועל (לאחר שעונשו הוחמר בערעור לבית-המשפט המחוזי, ובקשת רשות ערעור נדחתה). בכתב האישום בתיק הקודם שבו הורשעה הנאשם, החזיק הנאשם בבית סמים מסוכנים מסוג קנבוס במשקל כולל של 756 גרם נטו, וגידל 18 שתילי קנאבוס.",גזירת העונש המתאים לנאשם
ME-17-04-17677-800,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לכך שהנאשם כבר נדון בעבר עונש מאסר בפועל של תשעה חודשים בגין עבירות של גידול סמים (לצד עבירת נשק). לא רק שלא היה בעונש הקודם כדי להרתיעו מלשוב לסורו, אלא הנאשם אף שכלל את מעשיו, וכעת גידל כמויות גדולות בהרבה של סמים.",גזירת העונש המתאים לנאשם
ME-17-04-17677-800,"באיזון בין השיקולים השונים, סבורני כי יש לגזור על הנאשם עונש מאסר בפועל, בשליש התחתון של המתחם, אך לא ברף התחתון שלו, ותוך התחשבות בהסדר הטיעון שבו הגבילה עצמה המאשימה  לרף עליון של 30 חודשי מאסר בפועל, לצד עונשים נלווים.",גזירת העונש המתאים לנאשם
ME-17-04-17677-800,"בכל הנוגע לרכיב הקנס נתתי דעתי לכך שמדובר בהחזקת סמים אשר לפי כתב האישום שווים מיליוני ₪. כמו- כן, הנאשם גנב חשמל בהיקף של למעלה מ- 18,000 ₪. מנגד נתתי דעתי לתקופת המאסר שיהיה עליו לרצות.",גזירת העונש המתאים לנאשם
ME-17-04-17677-800,"בכל נוגע לחילוט, בשים לב לכך שהמאשימה ציינה את בקשתה לחלט כבר בכתב האישום המקורי, וכן בכתב האישום המתוקן, ואף ביקשה לקבוע בהכרעת הדין כי הנאשם סוחר סמים, סבורני כי יש לקבוע שהנאשם הינו סוחר סמים, ולהורות על החילוט האמור. אכן, ראוי היה להכריז כבר בהכרעת הדין כי הנאשם סוחר סמים, אך אין בכך כדי למנוע אפשרות מלעשות זאת בשלב זה, לאחר שהצדדים התייחסו לכך בטיעונים לעונש.",גזירת העונש המתאים לנאשם
ME-17-04-17677-800,"בשולי הדברים יוער כי מתחם העונש ההולם שאליו עתרה המאשימה, בין 32 ל- 40 חודשי מאסר אינו סביר בשל היותו מתחם צר מידי. כידוע מתחם העונש ההולם אמור לאחוז בחלקו התחתון מקרים שבהם הנסיבות שאינן קשורות בביצוע העבירה הינן קלות מאוד, כגון נאשם צעיר-בגיר, נעדר עבר פלילי, אשר הודה באשמה ונטל אחריות מלאה למעשיו. בחלקו העליון צריך המתחם לאחוז מקרים שבהם הנסיבות שאינן קשורות בביצוע העבירה הינן לחומרה, כגון נאשם בעל עבר פלילי משמעותי, אשר ניהל את ההליך, וכיוב'. פער של 8 חודשים בין הרף התחתון של 32 חודשים לרף העליון של המתחם של 40 חודשים, הינו צר מידי, כדי להכיל בתוכו את כל קשת המקרים האפשרית בגדרי המתחם.",גזירת העונש המתאים לנאשם
ME-17-04-17677-800,27 חודשי מאסר בפועל אשר מניינם מיום מעצרו 4.4.17. ,"אשר על-כן, הנני גוזר על הנאשם את העונשים הבאים:"
ME-17-04-17677-800,"12 חודשי מאסר על תנאי, לבל יעבור הנאשם במשך שלוש שנים מיום שחרורו מן המאסר על עבירה מסוג פשע לפי פקודת הסמים.","אשר על-כן, הנני גוזר על הנאשם את העונשים הבאים:"
ME-17-04-17677-800,"קנס כספי בסך של 20,000 ₪ או ארבעה חודשי מאסר תמורתו. הקנס ישולם ב- 10 תשלומים חודשיים שווים ורצופים, שהראשון שבהם ביום 1.4.19. לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
ME-17-04-17677-800,"אני מכריז על הנאשם סוחר סמים, ומורה על חילוט רכב מסוג טיוטה מ.ר. 3392056 השייך לנאשם, כסף מזומן בסך של 6,650 ₪ ו- 200 דולר, וכן את הציוד המפורט בסעיפים 2-3 לכתב האישום. ","אשר על-כן, הנני גוזר על הנאשם את העונשים הבאים:"
ME-17-04-17677-800,"תשומת לב השב""ס לצורך לבחון את שילובו של הנאשם בהליך טיפולי במסגרת מאסרו.","אשר על-כן, הנני גוזר על הנאשם את העונשים הבאים:"
ME-17-04-17677-800,"לאחר היות גזר הדין חלוט, הסמים יושמדו. ","אשר על-כן, הנני גוזר על הנאשם את העונשים הבאים:"
ME-17-04-17677-800,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
ME-17-04-17677-800,	זכות ערעור לבית-המשפט העליון תוך 45 ימים. ,"אשר על-כן, הנני גוזר על הנאשם את העונשים הבאים:"
ME-17-04-17677-800,"54678313ניתן היום,  י""ג חשוון תשע""ח, 02 נובמבר 2017, בנוכחות הצדדים.",5129371
ME-17-04-17677-800,נוסח מסמך זה כפוף לשינויי ניסוח ועריכה,עמי קובו 54678313
ME-17-04-17677-800,"בעניין עריכה ושינויים במסמכי פסיקה, חקיקה ועוד באתר נבו – הקש כאן",עמי קובו 54678313
