verdict,text,part
SH-23-03-20257-157,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",חקיקה שאוזכרה: 
SH-23-03-20257-157,"הנאשם הורשע על פי הודאתו בביצוע 3 עבירות של סחר בסמים לפי סעיפים 13 ו-19א לפקודת הסמים המסוכנים, ובעבירה של החזקת סמים שלא לצריכה עצמית, לפי סעיפים 7(א)(ג) רישא לפקודת הסמים. מהאישום הראשון עולה, כי ביום 27.2.2023 נתפס הנאשם במונית כשהוא מחזיק למעלה מ-700 גרם קנביס מחולק ל-124 שקיות, וכן למעלה מ-60 גרם חשיש אף הוא במספר אריות. מהאישום השני עולה, כי ביום 13.2.2023 תיאם הנאשם בטלגרם עסקת סמים במסגרתה מכר לי""ד 10 גרם קנביס תמורת 600 ₪. מהאישום השלישי עולה, כי הנאשם מכר בשתי הזדמנויות לנ""י קנביס במשקל מצטבר של 20 גרם תמורת סכום כולל של 1,000 ₪ וזאת בימים 7.2.2023 ו-20.2.2023.",כתב האישום המקורי בו הודה הנאשם
SH-23-03-20257-157,"הנאשם נעצר ביום 27.2.2023 ושוחרר למעצר בית מלא ביום 9.3.2023. בחודש מאי 2023 הותר לנאשם לצאת לעבודה ובמועד הכרעת הדין בחודש ספטמבר 2023, הותרתי אותו בתנאי מעצר בית לילי, שבוטלו בחודש יולי 2024. במעמד הכרעת הדין ביקש הסניגור לשלוח את הנאשם לשירות המבחן להכנת תסקיר, וביקש לבחון את שאלת ביטול הרשעת הנאשם, שהוא נהג מונית. כמו כן נשלח הנאשם לממונה על עבודות השירות.",מהלך הדיון
SH-23-03-20257-157,"מהתסקיר שהוגש בעניינו של הנאשם עולה כי מדובר באדם כבן 54, גרוש ואב לשלושה ילדים, כולם בגירים, בן הזקונים התגייס לאחרונה. הנאשם מגיע מרקע נורמטיבי, סיים 12 שנות לימוד ושירת שירות צבאי מלא. לאחר מכן ובמשך למעלה מ-30 שנה עבד כנהג מונית. לאורך כל חייו התפרנס הנאשם בכבוד ממשלח ידו עד שבשנת 2018, עקב סיבות שונות התדרדר מצבו הכלכלי, והוא הסתבך בחובות, לרבות לשוק האפור, שהובילוהו לביצוע העבירות. עוד ברקע, גירושיו המפתיעים, מבחינתו, שאף הם העמיקו את המשבר אליו נקלע. יצוין, כי הנאשם דיווח כי הוא מצוי ביחסים תקינים וחיוביים עם גרושתו, התומכת בו גם לאורך הליך זה. הנאשם קיבל אחריות מלאה למעשים, והביע נכונות לטיפול ששירות המבחן סבר שצריך להתמקד בשיפור יכולותיו של הנאשם להתמודד עם משברים וכן ביחס להתנהלות כלכלית מיטיבה. הנאשם הביע חשש מאובדן רישיון נהיגת המונית, לאחר שבפועל לדבריו, נשלל בעקבות ההליך הפלילי (הוצג מסמך). לדבריו, בגילו, יתקשה למצוא משלח יד אחר ולכן הביע חשש מהותרת הרשעתו על כנה. במכלול השיקולים סבר שירות המבחן כי ניתן להסתפק במקרה זה בעונש של של""ץ בהיקף 300 שעות, וצו מבחן להבטחת הטיפול. שירות המבחן המליץ על ביטול ההרשעה נוכח הנזק שנגרם לנאשם ביחס לעבודתו כנהג מונית.",תסקיר שירות המבחן
SH-23-03-20257-157,"הממונה הגיש חוות דעת על אודות כשירות הנאשם לבצע מאסר בעבודות שירות. מחוות הדעת עולה, כי הנאשם נמצא כשיר לבצע עבודות שירות ב""מפעל חיים"" בירושלים.",חוות הדעת של הממונה על עבודות השירות
SH-23-03-20257-157,"הצדדים לא הגיעו להסכמה עונשית. מחד גיסא, ב""כ המאשימה עתרה לשלושה מתחמי ענישה נפרדים בגין כל מעשה שבין 4-6 חודשים ועד לשנת מאסר. המאשימה סברה כי יש להטיל על הנאשם מאסר בעבודות שירות וענישה נלווית ועמדה על הותרת הרשעתו על כנה בין היתר נוכח  העובדה שהעבירות בוצעו במוניתו ומתוך מוניתו של הנאשם. מאידך גיסא , ב""כ הנאשם הדגיש את נסיבותיו האישיות של הנאשם, את היעדר עברו הפלילי וחייו הנורמטיביים, את המשברים אליהם נקלע ושעל רקעם ביצע את העבירות, ואת העובדה שנשלל רשיונו (הוצגה אסמכתא ממשרד הרישוי)",טיעונים לעונש
SH-23-03-20257-157,"מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, נסיבות ביצוע העבירה ומידת אשמו של הנאשם, ומדיניות הענישה.",קביעת מתחם הענישה
SH-23-03-20257-157,"אשר לערכים המוגנים, במעשיו פגע הנאשם בערכים המוגנים של שלום הציבור בריאותו וביטחונו, כל זאת במידה בינונית-נמוכה.",קביעת מתחם הענישה
SH-23-03-20257-157,"אשר לנסיבות הקשורות בביצוע העבירה, בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר בעבירות מתוכנות שבוצעו ע""י הנאשם על-מנת להתמודד עם חובות כספיים. ביצוע עבירות ממניע כספי מהווה נסיבה לחומרה יחד עם ביצוע מספר עבירות מתוכננות בתקופת זמן קצרה. לקולה, סוג הסם וכמותו הלא גדולה. הנאשם אחראי למעשיו, גרם נזקים ללקוחות שרכשו ממנו את הסם, כשפוטנציאל הנזק עלול היה להיות משמעותי יותר.",קביעת מתחם הענישה
SH-23-03-20257-157,"אשר למדיניות הענישה הנוהגת, זו מגוונת ונעה בין של""ץ למאסר בפועל.",קביעת מתחם הענישה
SH-23-03-20257-157,"רע""פ 5478/19 לוין נ' מ""י (מיום 25.8.2019) – ריבוי מקרים של סחר בקנביס וחשיש לרבות לקטינים. אושר עונש של של""ץ.",קביעת מתחם הענישה
SH-23-03-20257-157,"רע""פ 6401/18 ספיר נ' מ""י (מיום 17.9.2018) – ריבוי מקרי סחר בקנביס בכמויות גדולות ממקרנו וכן הפרעה לשוטר והחזקת סם שלא לצריכה עצמית. אושר מתחם שבין 16 ל-36 חודשים ושנת מאסר בפועל.",קביעת מתחם הענישה
SH-23-03-20257-157,"עפ""ג (ירושלים) 27783-03-20 מ""י נ' אבן צור (מיום 30.10.2020) – ריבוי עסקאות בכמויות קטנות של קנביס, לרבות לקטינים, הסתיים בשל""ץ מאסר מותנה, התחייבות ומבחן. ",קביעת מתחם הענישה
SH-23-03-20257-157,"עפ""ג (ירושלים) 13953-09-19 מדינה נ' מ""י  (מיום 14.6.2020) – מקרה חמור בהרבה ממקרנו של ריבוי מקרי סחר בטלגרם ותפיסת סכום כסף גדול אצל הנאשם. אושר עונש של 8 חודשי מאסר בעבודות שירות.",קביעת מתחם הענישה
SH-23-03-20257-157,"עפ""ג (ירושלים) 33947-10-17 מ""י נ' קרוקוצקי (מיום 20.3.2018) (ענין קרוקוצקי) – אושר ביטול הרשעה והטלת של""ץ נרחב, במקרה של 6 עבירות סחר בקנביס, וזאת נוכח תהליך שיקומי. ",קביעת מתחם הענישה
SH-23-03-20257-157,"מתחם הענישה – לפיכך, מתחם הענישה צריך לעמוד על מאסר קצר או של""ץ נרחב ועד ל-8 חודשי מאסר. יש להתייחס לכלל המעשים כאל אירוע אחד, שכן מתקיים בין חלקי האירוע קשר הדוק נוכח טיב הסם, שיטת הפעולה והמועדים הקרובים שבהן בוצעו העבירות.",קביעת מתחם הענישה
SH-23-03-20257-157,"ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: מדובר בנאשם שנעצר לראשונה בחייו, שהה בתנאים מגבילים ולאורך זמן לא הפר אותם. הוא קיבל אחריות למעשיו והביע נכונות להירתם לטיפול במוקדי הסיכון להישנות עבירות. הנאשם ניהל לאורך חייו אורח חיים נורמטיבי, פרנס בכבוד את משפחתו, שירת שירות צבאי קרבי ולא הסתבך בפלילים. מבלי להצדיק את העבירות שביצע, אלו בוצעו בעקבות משבר כלכלי ואישי אליו נקלע, שהובילו לטעות בהתנהלותו. יש למקם את הנאשם בתחתית המתחם.",נסיבות שאינן קשורות בביצוע העבירה והמיקום במתחם
SH-23-03-20257-157,"בידוע, שעה שנמצא כי נאשם ביצע את העבירות המיוחסות לו, יש להרשיעו. זהו הכלל. אי-הרשעה הוא היוצא מן הכלל. בע""פ 2083/96 כתב נ' מ""י (מיום 21.8.1997) קבע בית המשפט העליון כי אי-הרשעה תיתכן בהינתן שני תנאים מצטברים: הראשון, כאשר טיב העבירה מאפשר אי-הרשעה מבחינת שיקולי הענישה ליחיד ולרבים; השני, כאשר הנזק העלול להיגרם לנאשם מעצם הרשעתו הוא קונקרטי ובלתי מידתי בנסיבות העניין. ראו בהקשר זה גם את ע""פ 5985/13 אבן נ' מ""י (מיום 2.4.2014) בפסקאות 6 ו-7.  אשר לתנאי הראשון, הגם שסחר בסמים הוא פסול וחמור מעצם טיבו יש לבחון כל מקרה לגופו, ואין כלל הפוסל עבירות סחר מביטול הרשעה. עינינו רואות זאת, לדוגמה בעניין קרוקוצקי שהוזכר לעיל, וכן בעפ""ג (ירושלים) 67452-12-18 מ""י נ' בוזגלו (מיום 7.4.2019) אליו היפנה הסניגור, שם דובר בעבירות בסמים קשים יותר מסוג MDMA. כמו כן היפנה הסניגור לעפ""ג (ירושלים) 11045-09-18 אליאסיאן נ' מ""י (מיום 3.3.2019) שם בוטלה הרשעה בסחר בסמים בנסיבות חמורות ממקרנו, על אף שלא הוכח נזק קונקרטי אלא בשל נסיבות אישיות. לפיכך, הנאשם עומד בתנאי הראשון. אשר לתנאי השני, הנאשם הוכיח כי איבד את רישיון המונית בעקבות מעורבותו בפלילים ומכאן שהנזק התממש והוא אינו בגדר ""נזק פוטנציאלי"". בהקשר זה ראו את תקנה 15ב(1) לתקנות התעבורה, התשכ""א-1962. נוכח גילו של הנאשם, נוכח העובדה שמשלח ידו לאורך שלושה עשורים היה נהיגה במונית ולא סביר שיצליח למצוא משלח יד אחר, נוכח היעדר עבר, נוכח קבלת אחריות ונכונות להירתם לטיפול, ובהינתן הנזק המוכח, אני מורה על ביטול ההרשעה.",ביטול הרשעה
SH-23-03-20257-157,"לפיכך, אני מחליט לגזור על הנאשם את העונשים הבאים:",גזירת הדין
SH-23-03-20257-157,"300 שעות שירות לתועלת הציבור (של""ץ), אשר ירוצו החל מיום 1.1.2025 על-פי תוכנית שיכין שירות המבחן ויגיש לבית המשפט עד ליום 1.11.2024;",גזירת הדין
SH-23-03-20257-157,צו מבחן לתקופה של 12 חודשים מהיום;,גזירת הדין
SH-23-03-20257-157,"פיצוי לעמותת ""אל סם"" בסך 2,000 ₪. הפיצוי ישולם עד ליום 1.11.2024;",גזירת הדין
SH-23-03-20257-157,"התחייבות בסך 10,000 ₪ שלא לעבור כל עבירת פשע לפי פקודת הסמים בתוך שנה מהיום. הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס;",גזירת הדין
SH-23-03-20257-157,"מורה על השמדת הסמים ועל חילוט הטלפונים והמזומן בסך 5,810 ₪ שנתפסו בעת מעצרו של הנאשם.",גזירת הדין
SH-23-03-20257-157,"הנאשם הוזהר כי אי ביצוע צו המבחן וצו השל""ץ עלול להוביל להפקעתם ולהטלת כל עונש חלופי לרבות מאסר.",גזירת הדין
SH-23-03-20257-157,קנסות ופיצויים ניתן לשלם כעבור 3 ימים מיום מתן גזר הדין בחשבון המרכז לגביית קנסות בדרכים הבאות:,גזירת הדין
SH-23-03-20257-157,במזומן בכל סניף של בנק הדואר בהצגת תעודת זהות בלבד,בטלפון: 35592* או 073-2055000
SH-23-03-20257-157,"ניתן לקזז מכל הפקדה שבתיק או בתיק קשור על אף הודעת עיקול. ככל שקיימות יתרות זכות ואין עיקולים ניתן להשיב למפקיד. מובהר כי ככל שבוצעו חילוטים, לא יושבו הכספים.",לא יונפקו שוברי תשלום.
SH-23-03-20257-157,5129371זכות ערעור כחוק לבית המשפט המחוזי בירושלים בתוך 45 יום מהיום.,יש לשלוח לשירות המבחן ולממונה על עבודות שירות.
SH-23-03-20257-157,"ניתן היום,  י""ב אלול תשפ""ד, 15 ספטמבר 2024, במעמד הצדדים.",54678313
SH-23-03-20257-157,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
SH-23-03-20257-157,דוד שאול גבאי ריכטר 54678313-/,54678313
