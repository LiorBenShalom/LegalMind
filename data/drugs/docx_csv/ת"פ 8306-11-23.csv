verdict,text,part
"ת""פ 8306-11-23","ת""פ 8306-11-23 מדינת ישראל נ' אלקיים(עציר)",בית משפט השלום בבאר שבע
"ת""פ 8306-11-23","ת""פ 8306-11-23 מדינת ישראל נ' אלקיים(עציר)",בית משפט השלום בבאר שבע
"ת""פ 8306-11-23","ת""פ 8306-11-23 מדינת ישראל נ' אלקיים(עציר)",בית משפט השלום בבאר שבע
"ת""פ 8306-11-23","פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",חקיקה שאוזכרה: 
"ת""פ 8306-11-23","חוק העונשין, תשל""ז-1977: סע'  34ה, 34ז, 40ג(א), 40ט, 275, 40יא",חקיקה שאוזכרה: 
"ת""פ 8306-11-23","הנאשם הורשע על פי הודאתו בעבירות סחר בסם מסוכן והחזקת סמים מסוכנים שלא לצריכה עצמית לפי סעיפים 13 + 19א וכן 7(א) + 7(ג) רישא לפקודת הסמים המסוכנים [נוסח חדש], תשל""ג-1973 (להלן: ""פקודת הסמים""), בהתאמה. בנוסף, הורשע הנאשם בעבירת הפרעה לשוטר במילוי תפקידו לפי סעיף 275 לחוק העונשין, התשל""ז-1977 (להלן: ""חוק העונשין"").",רקע
"ת""פ 8306-11-23","על פי עובדות כתב האישום המתוקן, סחר הנאשם ביום 30.10.23 בסם מסוכן מסוג קנביס במשקל של 9.84 גרם, בכך שמסר לאחר את הסם שלא בתמורה. במעמד זה, החזיק הנאשם בכיסו בסם מסוכן מסוג קנביס במשקל של 0.78 גרם.",רקע
"ת""פ 8306-11-23","צוין כי הדברים האחרונים נאמרו אך 23 ימים לאחר יום 7.10.23, אז פלשו לשטחי מדינת ישראל מחבלים רבים מרצועת עזה וביצעו, בין היתר, מעשי טבח בשוטרי מדינת ישראל.",רקע
"ת""פ 8306-11-23","בדיון שנערך ביום 16.5.24, הגישה המאשימה רישום פלילי (ת/1); פרוטוקול גזר דין מהליך ת""פ 56051-03-21 (ת/2) להוכחת מאסרים מותנים; וטיעונים לעונש בכתב (ת/3). ב""כ הנאשם הגישה פלט מסמך רפואי של הנאשם ממערכת שב""ס (נ/1).",טיעונים לעונש
"ת""פ 8306-11-23","ב""כ המאשימה הפנתה לערכים המוגנים אשר נפגעו מהמעשים, ובראשם הגנה על שלומו, בריאותו וביטחונו של הציבור מפני נגע הסם, ומפני הנזקים הישירים והעקיפים הנגרמים כתוצאה מהשימוש בסמים. כן נטען כי נפגעו ערכי שלטון החוק, הסדר הציבורי, שמירה על אנשי החוק ושלמות גופם וכבודם של השוטרים.",טיעונים לעונש
"ת""פ 8306-11-23","ב""כ המאשימה עתרה לקביעת מתחם עונש הולם כולל לשלושת העבירות, אשר הנע בין 10 ל-20 חודשי מאסר בפועל.",טיעונים לעונש
"ת""פ 8306-11-23","נוכח קיומו של עבר פלילי מכביד במגוון עבירות, לרבות בתחום הסמים והעבירות כלפי שוטרים, עתרה המאשימה לענישה ברף העליון של המתחם. זאת לצד מאסרים מותנים ארוכים ומרתיעים, קנס משמעותי ופסילת רישיון נהיגה.",טיעונים לעונש
"ת""פ 8306-11-23","כן עתרה ב""כ המאשימה להפעיל את שני המאסרים המותנים אשר נגזרו על הנאשם במסגרת ת""פ 56051-03-21.",טיעונים לעונש
"ת""פ 8306-11-23","ב""כ הנאשם טענה כי מדובר בנסיבות קלות של אספקת סם, בכמות קטנה וללא כל תמורה.",טיעונים לעונש
"ת""פ 8306-11-23","ב""כ הנאשם הפנתה לכך שהנאשם מאובחן כחולה באפילפסיה (נ/1), וטענה כי הנאשם אמר את שאמר לשוטרים בהיותו נתון בהתקף אפילפטי, ובהמשך ולאחר קבלת טיפול רפואי התנצל והביע חרטה על כך.",טיעונים לעונש
"ת""פ 8306-11-23","ב""כ הנאשם עתרה לקביעת מתחם ענישה כולל אשר נע בין מספר חודשי מאסר ועד ל-12 חודשי מאסר, והפנתה לת""פ (שלום ב""ש) 1746-01-23 מדינת ישראל נ' בראהים הואשלה (נבו 03.03.2024) אשר ניתן על ידי מותב זה.",טיעונים לעונש
"ת""פ 8306-11-23","ב""כ הנאשם טענה לקרבה לסייג היעדר שליטה ביחס לעבירת ההפרעה לשוטרים נוכח אמירת הדברים על ידי הנאשם תחת התקף אפילפטי, והגישה לעיון בית המשפט את פרוטוקול תפ""ח (מחוזי ת""א) 1021-05 מדינת ישראל נ' אמיר מאירי (נבו), כתמיכה לטענתה.",טיעונים לעונש
"ת""פ 8306-11-23","ב""כ הנאשם עתרה לקביעת עונשו של הנאשם בשליש התחתון של מתחם העונש ההולם ולהפעלת המאסרים המותנים באופן החופף במחציתו לעונש המאסר.",טיעונים לעונש
"ת""פ 8306-11-23","ב""כ הצדדים הגישו פסיקה אשר תומכת לשיטתם במתחם הענישה לו עתרו.",טיעונים לעונש
"ת""פ 8306-11-23","בדבריו האחרונים, מסר הנאשם:",טיעונים לעונש
"ת""פ 8306-11-23","מתחם העונש ייקבע בהתאם לעקרון ההלימה (סעיף 40ג(א) לחוק העונשין) תוך מתן משקל לערכים החברתיים שנפגעו מביצוע העבירות, למידת הפגיעה בהם ולמדיניות הענישה הנהוגה, והכל בנסיבות הקשורות בביצוע העבירה.",מתחם העונש ההולם
"ת""פ 8306-11-23","הערכים החברתיים שנפגעו ממעשי הנאשם הם שמירה על בריאות הציבור ובטחונו מפני נגע הסמים ונזקים חברתיים, כלכליים וגופניים אשר נגרמים בעטיו. זאת, גם בבחינת נזקים ישירים למשתמשים עצמם וגם נזקים עקיפים אשר נגרמים לציבור בכללותו, למשל בדמות עבירות רכוש אותן עוברים חלק לא מבוטל מהמכורים לסמים.",מתחם העונש ההולם
"ת""פ 8306-11-23","ר' לעניין זה את דברי כב' השופט נ' סולברג בע""פ 6990/13 מוסא ח'טיב נ' מדינת ישראל (נבו 24.02.2014) ",מתחם העונש ההולם
"ת""פ 8306-11-23","""קשה להגזים בהערכת הנזק הנגרם מייצור, הפצה, סחר ושימוש בסמים. נזק ממוני, גופני ונפשי, המקיף את החברה בכללותה, ואיננו נעצר במשתמש או במעורבים הישירים בביצוע העבירות: ""לעולם נזכור עבירת סמים מה היא, ומה הם ערכי-החברה שאנו נדרשים להגן עליהם. מעבר מזה עומדים המערערים – הם ואחרים שכמותם – אנשים שעיניהם אל בצע-כסף, ומעבר מזה עומדים צרכני הסם, אנשים אומללים שגופם ונפשם מכורים לסם. אותם עלובים תלו עצמם בסם, ואנשים רעים כמערערים מנצלים תלות זו עד-תום לגריפת כסף-רע לכיסיהם. המערערים מוכרים סם-מוות למי שמכרו את גופם לסם, ועל יסקאות-מכר אלו זוכים הם בתמורה כספית. למותר להזכיר את שרשרת העבירות הנדרשת מעסקאות הסם: צרכנים שאין הפרוטה מצויה בכיסם פושטים על אחרים, שודדים אותם, פורצים לבתיהם, תוקפים אותם, והכול כדי להשיג מימון לרכישתו של הסם. המערערים אינם חבים, כמובן, מבחינה משפטית בעבירות שעוברים אחרים, אך לעת גזירת העונש נביא כל אלה במניין"" (ע""פ 4998/95 מדינת ישראל נ' קרדוסו, פ""ד נא(3) 769, 787 (1997)""",מתחם העונש ההולם
"ת""פ 8306-11-23",העבירה המרכזית בה הורשע הנאשם היא מהסוג החמור שבפקודת הסמים – עבירות הסחר בסמים. סוג זה של עבירות מרחיב באופן ניכר את מידת הפגיעה בערכים המוגנים נוכח מרכזיותם של הסוחרים והמייבאים בתוך המערך הלוגיסטי ממנו ניזונים צרכני הסם.,מתחם העונש ההולם
"ת""פ 8306-11-23","באשר לסוג זה של עבירות, יפים גם דבריו הבאים של כב' השופט נ' סולברג:",מתחם העונש ההולם
"ת""פ 8306-11-23","""יבואני סמים וסוחריו המרכזיים הם אלו שיוזמים ומניעים את התהליך, אולם תפקיד חשוב וממשי בפגיעה בערכים המוגנים מסור גם לכל יתר חברי החוליות המרכיבות את השרשרת, מגדול ועד קטן: ""וידענו מכבר כי בלא חוליות-הביניים המרכיבות את השרשרת יתקשו עברייני הסמים העיקריים לבצע את זממם. כנדרש מכאן, חובה היא המוטלת עלינו להיאבק בכל חוליה וחוליה ולנתק את השרשרת"" (ע""פ 7757/04 בורשטיין נ' מדינת ישראל, פ""ד נט(5) 218, 232 (2005)""",מתחם העונש ההולם
"ת""פ 8306-11-23","עבירה נוספת בה הורשע הנאשם היא החזקת סמים שלא לצריכה עצמית. ככלל, נקבע זה מכבר שעבירה זו היא תאומתה של עבירת הסחר בסמים.",מתחם העונש ההולם
"ת""פ 8306-11-23","ר' בעניין זה ע""פ 1345/08 ארקדי איסטחרוב נ' מדינת ישראל (נבו 18.05.2009)‏‏:",מתחם העונש ההולם
"ת""פ 8306-11-23","בענייננו, הגם שמדובר בהחזקת סמים שלא לצריכה עצמית במשקל קטן מאוד, עצם החזקתם תוך כדי ביצוע פעולת הפצת סמים מסוג זה, מחזקת את המסקנה המשפטית שלעיל.",מתחם העונש ההולם
"ת""פ 8306-11-23","רע""פ 5731/21 אבו סרחאן נ' מדינת ישראל (22.08.2021) ",פסיקה נוהגת:
"ת""פ 8306-11-23","הנאשם הורשע ביחד עם אחרים על פי הודאתו ב-13 אירועי סחר סם קנביס, כשבכל אחד מהם, המדובר בעסקות שנעות בין 5 ל-10 גרם סם. המתחם שנקבע לכל אירוע בנפרד נע בין מספר חודשי מאסר לבין 12 חודשי מאסר. על הנאשם נגזרו 12 חודשי מאסר. ערעור הנאשם ובקשת הרשות לערעור נדחתה אף כן.",פסיקה נוהגת:
"ת""פ 8306-11-23","רע""פ 7810/20 שלום אלדרוב נ' מדינת ישראל (31.12.2020) ",פסיקה נוהגת:
"ת""פ 8306-11-23",הנאשם הורשע על פי הודאתו בארבעה אישומים אשר היוו ארבעה אירועים נפרדים. הרלוונטי לענייננו הוא אישום 3 שעניינו ביצוע שתי מכירות של כ-0.5 גרם קנביס תמורת 100 ₪ ועוד גרם חשיש תמורת 100 ₪. המתחם שנקבע לאירוע זה נע בין מספר חודשים בודדים לבין 12 חודשי מאסר. בקשת הרשות לערעור נדחתה.,פסיקה נוהגת:
"ת""פ 8306-11-23","עפ""ג (מח' ב""ש) 58296-05-19 אלהואשלה נ' מדינת ישראל (10.07.2019)",פסיקה נוהגת:
"ת""פ 8306-11-23","הנאשם הורשע על פי הודאתו בסחר בסם קנביס, בכך שמכר לשוטר סמוי 7.3 גרם קנביס בתמורה ל-300 ₪. המתחם שנקבע נע בין 7 ל-18 חודשי מאסר בפועל ובשל היעדר עבר פלילי גזר עליו 9 חודשי עבודות שירות. בית-המשפט המחוזי קבע שיש מקום להקלה מסוימת בהתחשב בכך שלא נוכו ימי מעצרו של הנאשם (קרוב לחודש) והפחית חודשיים מעונשו.",פסיקה נוהגת:
"ת""פ 8306-11-23","עפ""ג (מח' מרכז) 27465-01-10 חוסני נ' מדינת ישראל (03.03.2010)",פסיקה נוהגת:
"ת""פ 8306-11-23","הנאשם הורשע על פי הודאתו בסחר והחזקת סם שלא לצריכה עצמית, בכך שמכר 1.67 גרם חשיש והחזיק בעוד 21 גרם חשיש. בשל גילו הצעיר, היעדר עבר פלילי, חרטה ונסיבות אישיות מקלות, נדון ל-8 וחצי חודשי מאסר בפועל. במסגרת ערעורו, הוקל עונשו לכדי 6 חודשי מאסר לריצוי בפועל.",פסיקה נוהגת:
"ת""פ 8306-11-23","עפ""ג (מח' י-ם) 52299-07-18 ויזמן נ' מדינת ישראל (10.10.2018) ",פסיקה נוהגת:
"ת""פ 8306-11-23","הנאשם הורשע על פי הודאתו בעבירת סחר בסמים, בכך שמכר לסוכן משטרתי 11 גרם חשיש. הצדדים הגיעו להסדר ראשון לפיו ככל שיתקבל תסקיר ""חיובי"", המאשימה תגביל טיעוניה לכדי 6 חודשי מאסר, ולאחר שהתקבל התסקיר, הציגו הצדדים הסדר מוסכם הכולל ענישה של 3 חודשי עבודות שירות. בית-המשפט דחה את ההסדר השני, קבע מתחם ענישה שנע בין 5 ל-15 חודשי מאסר ודן את הנאשם ל-6 חודשי עבודות שירות.",פסיקה נוהגת:
"ת""פ 8306-11-23","עפ""ג (מח' מרכז) 32958-01-19 אזברגה נ' מדינת ישראל (11.6.19) ",פסיקה נוהגת:
"ת""פ 8306-11-23",הנאשם (1) הורשע בסחר בסם בצוותא בכך שמכר ביחד עם הנאשם השני בתיק 20 גרם קנביס. המתחם שנקבע נע בין מספר חודשי מאסר בפועל ועד 18 חודשים ונגזרו על הנאשם 8 חודשי מאסר בפועל. הערעור נדחה בהסכמת הנאשמים ובהמלצת בית-המשפט המחוזי.,פסיקה נוהגת:
"ת""פ 8306-11-23","ע""פ (מחוזי חי') 7319-08-12 סבח נ' מדינת ישראל (25.10.2012) ",פסיקה נוהגת:
"ת""פ 8306-11-23","הנאשם (1) הורשע על פי הודאתו בביצוע שתי עבירות של סחר בסם, בכך שמכר בצוותא באישום אחד 5 גרם חשיש בתמורה ל-200 ₪ ובאישום נוסף, מכר 3 גרם חשיש בתמורה ל-100 ₪. בית-המשפט קבע מתחם נפרד לכל עבירה שעניינו החל מ-7 חודשי מאסר ועד ל-18 חודשי מאסר. הנאשם הצעיר שבעברו הפלילי רשומה עברת אלימות יחידה, נדון ל-18 חודשי מאסר. ערעורו נדחה.",פסיקה נוהגת:
"ת""פ 8306-11-23","ת""פ (שלום ב""ש) 14614-06-18 מדינת ישראל נ' מזגאונקר (1.1.19)",פסיקה נוהגת:
"ת""פ 8306-11-23","הנאשם הורשע על פי הודאתו בעבירת סחר והחזקת סם לצריכה עצמית, בכך שמכר 1.7 גרם חשיש תמורת 100 ₪ והחזיק בביתו 0.6 גרם חשיש לשימושו העצמי. המתחם שנקבע נע בין 6 ל-18 חודשי מאסר. בשים לב להרשעה קודמת רלוונטית, נגזרו על הנאשם 9 חודשי מאסר והופעלו מאסרים מותנים.",פסיקה נוהגת:
"ת""פ 8306-11-23","ת""פ (שלום ב""ש) 1507-05-21 מדינת ישראל נ' פנספורקר (24.10.21) ",פסיקה נוהגת:
"ת""פ 8306-11-23","הנאשם הורשע על פי הודאתו בעבירת סחר בסמים, בכך שמכר לסוכנת משטרתית 4 גרם חשיש תמורת 200 ₪. המתחם שנקבע נע בין מספר חודשים קצר לבין 12 חודשי מאסר בפועל. בשל שלל נסיבות לקולה, נגזרו על הנאשם 4.5 חודשי עבודות שירות.",פסיקה נוהגת:
"ת""פ 8306-11-23","ת""פ (שלום ב""ש) 17215-10-21 מדינת ישראל נ' יצחקי (22.12.21) ",פסיקה נוהגת:
"ת""פ 8306-11-23","הנאשם הורשע על פי הודאתו בעבירת סחר בסמים, בכך שמכר לסוכן משטרתי 0.65 גרם חשיש ו-2 גרם קנביס תמורת 300 ₪. המתחם שנקבע נע בין מספר חודשים קצר שניתן לרצותם בעבודות שירות לבין 12 חודשי מאסר בפועל. בשל שלל נסיבות לקולה, נגזרו על הנאשם 3 חודשי מאסר בפועל.",פסיקה נוהגת:
"ת""פ 8306-11-23",להלן מספר פסקי דין  המלמדים על מתחם הענישה ההולם בביצוע עבירות הפרעה לשוטר:,פסיקה נוהגת:
"ת""פ 8306-11-23","עפ""ג (מחוזי ב""ש) 31728-09-15 אלקסאסי נ' מדינת ישראל (לא פורסם) ",פסיקה נוהגת:
"ת""פ 8306-11-23","הנאשם הורשע במסגרת הסדר טיעון בשתי עבירות איומים והפרעה לשוטר בכך שאיים על שוטרים בעודו מחזיק חפץ חד, ובהמשך נמלט מהם כשביקשו לעצרו. הערכאה הדיונית קבעה שני מתחמים שונים: האחד, לעבירת ההפרעה לשוטר- מאסר מותנה עד 6 חודשי מאסר בפועל,  ומתחם כולל לכלל העבירות יחדיו: בין 8 ל-18 חודשי מאסר. נגזרו על הנאשם 9 חודשי מאסר בפועל. בהמשך, בית-המשפט המחוזי קיבל הערעור בהסכמה, בשים לב לתסקירים משלימים חיוביים שהתקבלו במסגרת הערעור, הופחת העונש ל- 6 חודשי מאסר בעבודות שירות (המקסימום שניתן היה לגזור לריצוי בעבודות שירות באותה העת).",פסיקה נוהגת:
"ת""פ 8306-11-23","עפ""ג (מחוזי מרכז) 16233-05-15 חדידה נ' מדינת ישראל (נבו 08.12.2015) ",פסיקה נוהגת:
"ת""פ 8306-11-23","המתחם הכולל לשתי העבירות נקבע בין מאסר מותנה  ל-9 חודשי מאסר בפועל. בשים לב להיעדר  עבר פלילי ותסקיר הממליץ על אי-הרשעה, התמקד הדיון בסוגית הרשעתו של הנאשם. הערכאה הדיונית החליטה להרשיעו ולגזור עליו 4 חודשי מאסר מותנה, ואילו בית-המשפט המחוזי קיבל את ערעור הנאשם וסיים את ההליך בגמר דין ללא הרשעה.",פסיקה נוהגת:
"ת""פ 8306-11-23","ת""פ (שלום ב""ש) 23764-08-12 מדינת ישראל נ' איצחייק (נבו 18.12.2019) ",פסיקה נוהגת:
"ת""פ 8306-11-23","הנאשם הורשע בעבירות הפרעה לשוטר והעלבת עובד ציבור, בכך שהגיע לתחנת משטרה והפריע לשוטרים במהלך חקירתו ועלב בהם בביטויים קשים. מתחם העונש שנקבע הוא בין מאסר על תנאי לבין מספר חודשי מאסר בפועל שניתן לרצות בעבודות שירות. בשים לב להיעדר עבר פלילי, פגיעה קונקרטית ומוחשית והמלצת שירות מבחן, דינו של הנאשם הסתיים באי-הרשעה.",פסיקה נוהגת:
"ת""פ 8306-11-23","ת""פ (שלום ב""ש) 20277-09-18 מדינת ישראל נ' אמיר אל עוברא (28.4.2021)",פסיקה נוהגת:
"ת""פ 8306-11-23","נאשם (1) הורשע בביצוע עבירות הפרעה לשוטר והתנגדות למעצר, בכך שסירב למסור לשוטר מספר ת""ז, סירב להתלוות עם השוטר בהיותו מעוכב לצורכי זיהוי, ומשביקש השוטר לעצרו, הנאשם השתחרר מתפיסת השוטר בחולצתו ונמלט מהמקום ברגל. מתחם העונש שנקבע לשתי העבירות הוא בין מאסר קצר שניתן לרצותו בעבודות שירות לבין 6 חודשי מאסר בפועל. בית-המשפט חרג ממתחם הענישה מטעמי שיקום וגזר על הנאשם 10 חודשי מאסר על תנאי.",פסיקה נוהגת:
"ת""פ 8306-11-23","יש לזכור כי מדיניות הענישה הנהוגה הינה אך חלק ממכלול השיקולים הנשקלים בבואו של בית-המשפט לקבוע את מתחם העונש ההולם, זאת לצד מידת הפגיעה בערכים החברתיים המוגנים ונסיבות הקשורות בביצוע העבירה.",פסיקה נוהגת:
"ת""פ 8306-11-23",בבחינת נסיבות הקשורות בביצוע העבירה (סעיף 40ט לחוק העונשין) נשקלו הבאים:,פסיקה נוהגת:
"ת""פ 8306-11-23","התכנון והתחכום הקשורים בביצוע העבירות: בענייננו, עובדות כתב האישום מלמדות על נאשם אשר עולם הסמים איננו זר לו, וברי כי סחר בסם או הספקתו לאחר מצריכים חשיבה מוקדמת והיערכות. יחד עם זאת מדובר בעבירת סחר פשוטה בהיקף קטן ללא תחכום וללא תמורה בצידה.",פסיקה נוהגת:
"ת""פ 8306-11-23","הנזק ופוטנציאל הנזק מביצוע העבירות: רכיבים אלו נגזרים מסוג וכמות הסם בהם סחר והחזיק הנאשם, ומהיקף עסקאות הסחר. עסקינן בעסקת סחר יחידה, בכמות קטנה יחסית של מעט פחות מ-10 גרם. סוג הסם הוא קנביס, אשר קיבל מחד מוניטין של סם ""קל"", ומאידך, ר' ברע""פ 3059/21 בר ימין נ' מדינת ישראל (נבו 5.5.2021):",פסיקה נוהגת:
"ת""פ 8306-11-23","נסיבות עבירת ההפרעה לשוטר: דברי הנאשם כלפי השוטרים במהלך ביצוע עבודתם קשים ומקוממים במיוחד. הדברים נאמרו בחלוף זמן קצר מאוד מאז מתקפת הטרור הרצחנית של השבעה באוקטובר, במהלכה שוטרים רבים היו אלו שהגיבו ראשונים והגנו על אזרחים רבים. במסגרת מתקפה זאת אשר התרחשה בדרום הארץ, נהרגו שוטרים רבים אשר נלחמו בגבורה במחבלים, חלק ניכר מהם מהמחוז המשטרתי בו משרתים השוטרים כלפיהם השמיע הנאשם את דברי הבלע הקשים.",פסיקה נוהגת:
"ת""פ 8306-11-23",הסיבות שהביאו את הנאשם לבצע את העבירות: עובדות כתב האישום אינן מלמדות על קבלת תמורה כספית בעבור הסמים שסיפק הנאשם לדור כהן.,פסיקה נוהגת:
"ת""פ 8306-11-23","אשר לעבירת ההפרעה לשוטר, נטען לקרבה לסייג העדר שליטה בשים לב למחלת האפילפסיה בה לוקה הנאשם. נטען כי בעת אמירת הדברים לשוטרים היה נתון הנאשם תחת התקף אפילפטי.",פסיקה נוהגת:
"ת""פ 8306-11-23",להוכחת הנטען הוגש מסמך (נ/1) מתוך מערכת בריאות וטיפול בשבס (מבט) ממנו עולה כי הנאשם מאובחן משנת 2019 כלוקה באפילפסיה.,סעיף 34ה לחוק העונשין:
"ת""פ 8306-11-23","כתמיכה לטיעוניה הגישה ההגנה לעיון בימ""ש את תפח 1021-05 מדינת ישראל נ' אמיר מאירי, במסגרתו זוכה הנאשם מהמיוחס לו נוכח התקף אפילפטי בו היה נתון בשעת המעשים מכוח סייג העדר שליטה.",סעיף 34ה לחוק העונשין:
"ת""פ 8306-11-23","עיון בפסיקה זאת מלמד כי ביהמ""ש נחשף במהלך ניהול המשפט לעדויות ביחס להתנהגות הנאשם בשעת המעשים, התקבלו חוות דעת רפואיות אשר למחלת הנאשם והשלכותיה על התנהגותו, ונחקרו מומחים משני הצדדים ביחס לקשר בין מחלת הנאשם למעשיו. בסופו של יום נקבע כי ההגנה הצליחה להוכיח קיומו של  ספק סביר אם פעולות הנאשם באירוע נשוא כתב האישום היו פעולות מדעת ולא פעולות אוטומטיות כתוצאה ממחלתו.",סעיף 34ה לחוק העונשין:
"ת""פ 8306-11-23","במקרה דנן, הנאשם הודה והורשע על פי הודאתו בכתב אישום מתוקן. טענת הקרבה לסייג עלתה בשלב הטיעונים לעונש, לא נשמעו עדים בענין (מלבד הנאשם) ולא הוגשו חוות דעת מומחים. הוגש לבית המשפט מסמך פלט כללי של שב""ס ביחס לאבחונים רפואיים ותרופות אותן נוטל הנאשם, וביניהם אבחון הנאשם כלוקה באפילפסיה משנת 2019. הא ותו לא. אין מדובר במסמך אשר יש בו כדי לבסס כל קביעה ביחס לשאלת היות הנאשם נתון תחת התקף אפילפטי בשעת המעשים המיוחסים לו ובדבר הקשר או השפעת התקף שכזה על מעשיו. משכך, סבורני כי אין כל בסיס לקביעה כי יש לקבוע בענייננו של הנאשם קרבה לסייג העדר השליטה.",סעיף 34ה לחוק העונשין:
"ת""פ 8306-11-23","בהתאם לאמור לעיל סבורני כי הפגיעה בערכים המוגנים אשר נפגעו כתוצאה ממעשי הנאשם הינה בינונית, ומצאתי לקבוע מתחם ענישה כולל הנע בין 6 ל-14 חודשי מאסר בפועל.",סעיף 34ה לחוק העונשין:
"ת""פ 8306-11-23","בגזירת העונש המתאים לנאשם בתוך מתחם העונש, נשקלו הנסיבות הבאות שאינן קשורות בביצוע העבירה (סעיף 40יא לחוק העונשין):",שיקולי הענישה בתוך מתחם העונש
"ת""פ 8306-11-23","עבר פלילי: לחובת הנאשם 8 הרשעות קודמות, האחרונה שבהן מיום 20.9.22, אז צירף הנאשם 7 תיקים בגין עבירות סמים, אלימות, לרבות כלפי שוטרים ועוד. הנאשם ""ניקה שולחן"" ונדון לענישה מוסכמת של 33 חודשי מאסר. כנגד הנאשם עומדים ותלויים מאסרים מותנים בני  6 חודשים בגין ביצוע עבירות סמים מסוג פשע ו-4 חודשים בגין ביצוע עבירות כלפי שוטרים.",שיקולי הענישה בתוך מתחם העונש
"ת""פ 8306-11-23","נטילת האחריות של הנאשם על מעשיו, וחזרתו למוטב או מאמציו לחזור למוטב: הודאת נאשם מגלמת (בדרך כלל) קבלת אחריות על ביצוע המעשים, נלווה לה חסכון משמעותי מזמנם של עדי התביעה ובהם שוטרים, ובזמן שיפוטי יקר. בענייננו, לא התבקש תסקיר שירות מבחן אשר עשוי היה לשפוך אור על מידת מעורבותו של הנאשם בעולם הסמים ומידת הפנמתו את הפסול במעשיו בכלל העבירות.",שיקולי הענישה בתוך מתחם העונש
"ת""פ 8306-11-23","בשים לב לאמור, סבורני כי יש למקם את עונשו של הנאשם בחלקו האמצעי של מתחם הענישה.",שיקולי הענישה בתוך מתחם העונש
"ת""פ 8306-11-23","נוכח האמור, אני דן את הנאשם לעונשים הבאים:",סוף דבר
"ת""פ 8306-11-23",10 חודשי מאסר בפועל.,סוף דבר
"ת""פ 8306-11-23","מורה על הפעלת עונש  מאסר מותנה של 6 חודשי מאסר מת""פ 56051-03-21 (שלום אילת) בגין ביצוע עבירות סמים מסוג פשע, וכן על הפעלת עונש מאסר מותנה של 4 חודשי מאסר מאותו תיק, בגין ביצוע עבירות כלפי שוטרים. ",סוף דבר
"ת""פ 8306-11-23","המאסרים יופעלו באופן מצטבר חלקית לעונש המאסר, כך שסך הכל ירצה הנאשם 16 חודשי מאסר בפועל בניכוי ימי מעצרו.",סוף דבר
"ת""פ 8306-11-23","9 חודשי מאסר על תנאי, לתקופה של 3 שנים מתום ריצוי מאסרו, שלא יעבור כל עבֵרה מסוג פשע שבפקודת הסמים.",סוף דבר
"ת""פ 8306-11-23","6 חודשי מאסר על תנאי, לתקופה של 3 שנים מתום ריצוי מאסרו, שלא יעבור כל עבֵרה כלפי שוטרים.",סוף דבר
"ת""פ 8306-11-23","קנס כספי בסך 3,000 ₪ או 30 ימי מאסר תמורתו. הקנס ישולם ב- 5 תשלומים חודשיים שווים ורצופים, החל מיום 1.10.24 ובמשך כל 01 לחודש שלאחריו. לא ישולם אחד התשלומים במועדו, תעמוד כל היתרה לפירעון מידי ויתווספו תוספות פיגור כחוק, וזאת מעבר לזכותה של המאשימה לבקש הפעלת מאסר חלף הקנס.",סוף דבר
"ת""פ 8306-11-23","פסילה מלקבל או להחזיק רישיון נהיגה למשך 6 חודשים מיום השחרור מהמאסר. על הנאשם להפקיד את רישיון הנהיגה במזכירות בית-המשפט ולחלופין למלא תצהיר מתאים במזכירות בית-המשפט. הפסילה תהיה במצטבר לכל פסילה אחרת, אם קיימת.",סוף דבר
"ת""פ 8306-11-23",פסילה מלקבל או מלהחזיק רישיון נהיגה על תנאי למשך 6 חודשים.,סוף דבר
"ת""פ 8306-11-23","הפסילה תופעל אם תוך תקופה של 3 שנים מיום השחרור מהמאסר, יעבור הנאשם עבירת סמים מסוג פשע, או נהיגה ללא רישיון, או נהיגה בפסילה.",סוף דבר
"ת""פ 8306-11-23",את הקנס / הפיצוי ניתן לשלם כעבור 3 ימים מהיום באחת מהדרכים הבאות:,סוף דבר
"ת""פ 8306-11-23",תשלום בכרטיס אשראי באמצעות האתר המקוון של רשות האכיפה והגבייה בכתובת: www.eca.gov.il.,סוף דבר
"ת""פ 8306-11-23","תשלום בשירות עצמי באמצעות מוקד שירות טלפוני של מרכז הגבייה, בטלפון שמספרו 35592* או, 073-205-5000.",סוף דבר
"ת""פ 8306-11-23","תשלום במזומן בכל סניף של בנק הדואר, בהצגת תעודת זהות בלבד (אין צורך בהצגת שוברי תשלום)",סוף דבר
"ת""פ 8306-11-23",המזכירות תסגור את התיק.,מוצגי הסם יושמדו.
"ת""פ 8306-11-23","ניתן היום,  א' תמוז תשפ""ד, 07 יולי 2024, בנוכחות הצדדים.",54678313זכות ערעור בתוך 45 יום לבית המשפט המחוזי.
"ת""פ 8306-11-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313זכות ערעור בתוך 45 יום לבית המשפט המחוזי.
"ת""פ 8306-11-23",יריב בן דוד 54678313-/,54678313זכות ערעור בתוך 45 יום לבית המשפט המחוזי.
