verdict,text,part
SH-22-01-16014-223,"ת""פ 16014-01-22 מדינת ישראל נ' דעאיף",בית משפט השלום בחדרה
SH-22-01-16014-223,"ת""פ 16014-01-22 מדינת ישראל נ' דעאיף",בית משפט השלום בחדרה
SH-22-01-16014-223,"ת""פ 16014-01-22 מדינת ישראל נ' דעאיף",בית משפט השלום בחדרה
SH-22-01-16014-223,"ע""י ב""כ עוה""ד מוחמד מואסי ממשרדו של עו""ד עאדל בויארת",מחמוד דעאיף 
SH-22-01-16014-223,"ע""י ב""כ עוה""ד מוחמד מואסי ממשרדו של עו""ד עאדל בויארת",מחמוד דעאיף 
SH-22-01-16014-223,"ע""י ב""כ עוה""ד מוחמד מואסי ממשרדו של עו""ד עאדל בויארת",מחמוד דעאיף 
SH-22-01-16014-223,"פקודת הסמים המסוכנים [נוסח חדש], תשל""ג-1973: סע'  13, 19א",חקיקה שאוזכרה: 
SH-22-01-16014-223,"פקודת ביטוח רכב מנועי [נוסח חדש], תש""ל-1970: סע'  2א","פקודת התעבורה [נוסח חדש]: סע'  10(א), 67"
SH-22-01-16014-223,"חוק העונשין, תשל""ז-1977: סע'  ו40 ה', 40ד', 40ט', 40יא'","פקודת התעבורה [נוסח חדש]: סע'  10(א), 67"
SH-22-01-16014-223,"הנאשם הורשע על פי הודאתו, בעבירות המיוחסות לו בכתב אישום מתוקן (במסגרת הליך גישור שנוהל בפני סגנית הנשיאה דאז כב' השופטת ארגמן), בעבירות של הספקת סם מסוכן (ריבוי עבירות) – לפי סעיפים 13 + 19א לפקודת הסמים המסוכנים, (נוסח חדש) תשל""ג – 1973, נהיגה בזמן פסילה – לפי סעיף 67 לפקודת התעבורה (נוסח חדש) תשכ""א – 1961, נהיגה ברכב ללא ביטוח – לפי סעיף 2א לפקודת ביטוח רכב מנועי (נוסח חדש) תש""ל – 1970 ונהיגה ללא רישיון נהיגה (פקיעה מעל שנתיים) – לפי סעיף 10(א) לפקודת התעבורה (נוסח חדש) תשכ""א - 1961.",גזר דין
SH-22-01-16014-223,"בתמצית עובדות כתב האישום המתוקן המכיל 6 אישומים, במועדים שונים מכר הנאשם לשוטרים מביימים סמים מסוכנים – 31 גרם לערך מסוג חשיש ו-11 טבליות MDMA וזאת תמורת 2,100 ₪.",גזר דין
SH-22-01-16014-223,"בנוסף, בתאריך 07.04.21 אותר הנאשם כשהוא נוהג במכונית וזאת על אף שרישיון נהיגתו פקע בשנת 2014 ובהיותו פסול לנהיגה מתאריך 11.07.18 מתוקף גזר דין שניתן בעניינו בתיק 11816-01-17.",גזר דין
SH-22-01-16014-223,"בתאריך 16.03.23 הנאשם הודה בעבירות המיוחסות לו בכתב האישום המתוקן והורשע בהן ולבקשת בא כוחו, הופנה עניינו לשירות המבחן לצורך קבלת תסקיר בעניינו.",גזר דין
SH-22-01-16014-223,"בתאריך 07.12.23 נתקבל תסקיר שירות המבחן בו צוין שהנאשם, רווק בן 28 המתגורר עם בת זוגתו ועובד עצמאי בעסק לגידול בקר. הנאשם שיתף שעזב את ערערה מאחר והסביבה החברתית משפיעה עליו ופוגעת בהליך שיקומו. בשנת 2019, נרצח אחיו הצעיר של הנאשם בשל טעות בזיהוי על רקע סכסוך משפחות שנפתר בשנת 2021 בהליך סולחה רשמי.",תסקירי שירות המבחן וחוות דעת הממונה על עבודות השירות
SH-22-01-16014-223,"הנאשם השתלב בשוק העבודה מגיל צעיר בשל קשיים כלכליים במשפחתו. במסגרת עבודתו נחשף לגורמים שוליים והיה מעורב בקטטות, שוד וסחר בסמים. לאחר שחרורו ממאסרו האחרון בשנת 2020, השתלב בעבודות מזדמנות ועקב מצוקה כלכלית פנה למעורבות פלילית. לאחר ביצוע העבירות, התערבות גורמי אכיפת החוק וההליך המשפטי, ניהל מסעדה, אותה סגר בשל הקורונה וכיום מנהל עסק לגידול בקר. הנאשם חש סיפוק בעבודתו מאחר שמצליח לפרנס אותו, את בת זוגו ואת הוריו.",תסקירי שירות המבחן וחוות דעת הממונה על עבודות השירות
SH-22-01-16014-223,"לחובת הנאשם 2 הרשעות קודמות בהן נדון למאסר בפועל בגין עבירת שוד, עבירות אלימות וגניבת רכב, האחרונה משנת 2018. בעת מאסרו השני הבין את ההשפעה השלילית של סביבתו וניתק את הקשר עם גורמים שוליים אך עקב הקושי להשתלב בשוק העבודה והמצוקה הכלכלית חיפש דרך להשגת רווחים מהירים. בעקבות השפעות החברה השולית על חייו ועל חיי משפחתו, עזב את ערערה ועבר להתגורר בחיפה.",תסקירי שירות המבחן וחוות דעת הממונה על עבודות השירות
SH-22-01-16014-223,"שירות המבחן התרשם שהנאשם מגלה הבנה של חומרת העבירות, לוקח אחריות על ביצוען, מביע חרטה ומגלה מוטיבציה התחלתית להשתלבות בהליך שיקומי. לאור הסכמת הנאשם להשתלב בהליך טיפולי, הומלץ על דחיית הדיון.",תסקירי שירות המבחן וחוות דעת הממונה על עבודות השירות
SH-22-01-16014-223,"בתאריך 28.03.24 הוגש תסקיר משלים, ממנו עולה כי הנאשם שולב בהליך טיפולי ומשתף פעולה. מאחר שלא נפתחו כנגד הנאשם תיקים חדשים ושירות המבחן התרשם שהנאשם ייתרם מהליך טיפולי, הומלץ על הטלת צו מבחן למשך 12 חודשים במסגרתו ימשיך בהליך הטיפולי וכן צו של""צ בהיקף של 300 שעות.",תסקירי שירות המבחן וחוות דעת הממונה על עבודות השירות
SH-22-01-16014-223,"בתאריך 25.06.24 הוגש תסקיר סופי בו צוין שלא נפתחו כנגד הנאשם תיקים חדשים. הנאשם הגיע למרבית המפגשים הקבוצתיים של ההליך הטיפולי, לחלקם באיחור, על רקע לחצים בעבודה וקשיים אישיים. שירות המבחן התרשם שהתנהלות זו נובעת מקושי של הנאשם לזהות את צרכיו הטיפוליים וסבור שזה תואם את השלב הטיפולי בו הוא מצוי. יחד עם זאת, במפגשים בהם נכח, הנאשם לקח חלק פעיל וערך התבוננות עצמית בהקשר לתכנים שעלו. הנאשם התייחס למעורבותו החזרתית בעבירות, לקח אחריות מלאה על התנהלותו וזיהה את הגרומים שעמדו ברקע להתנהלותו.",תסקירי שירות המבחן וחוות דעת הממונה על עבודות השירות
SH-22-01-16014-223,"שירות המבחן התרשם שהנאשם מסתייע ונענה להליך הטיפולי, מתבונן על מצבי הסיכון, רוכש כלים להתמודדות יעילה במצבים אלה ובמצב זה פוחת הסיכון להישנות העבירות. לאור האמור, שב שירות המבחן על המלצתו להטלת ענישה שיקומית חינוכית בדמות צו מבחן למשך 12 חודשים וצו של""צ בהיקף 300 שעות.",תסקירי שירות המבחן וחוות דעת הממונה על עבודות השירות
SH-22-01-16014-223,בתאריך 22.08.24 נתקבלה חוות דעת הממונה על עבודות השירות לפיה הנאשם נמצא לא כשיר לבצע עבודות שירות וזאת בשל התנגדות משטרת ישראל.,תסקירי שירות המבחן וחוות דעת הממונה על עבודות השירות
SH-22-01-16014-223,"המאשימה הפנתה בטיעוניה לעובדות כתב האישום המתוקן ועתרה להטלת ענישה מחמירה לאור הפגיעה בערכים המוגנים של שמירה על שלום הציבור ובריאותו וכן פגיעה בביטחונם של משתמשי הדרך. זאת, במיוחד כאשר עונש מאסר מותנה של 6 חודשים, בר הפעלה בהליך זה, לא היווה הרתעה כלשהי ולא היה בו כדי להרתיעו מלחזור לסורו. המאשימה הפנתה לפסיקה רלוונטית וביקשה לקבוע מתחם ענישה בין 15 ל-30 חודשי מאסר בפועל.",טיעוני הצדדים לעניין העונש
SH-22-01-16014-223,"המאשימה הגישה מטעמה גיליון רישום פלילי ותעבורתי של הנאשם (ת/1) ואת גזר דינו של בית משפט המחוזי בחיפה בת""פ 17443-12-17 (ת/2). המאשימה ביקשה שלא לאמץ את המלצות שירות המבחן ולהשית על הנאשם עונש במרכז מתחם הענישה, הפעלת המאסר המותנה במצטבר, מאסר על תנאי, קנס, פסילה בפועל, פסילה על תנאי וצו להשמדת המוצגים.",טיעוני הצדדים לעניין העונש
SH-22-01-16014-223,"מנגד, ב""כ הנאשם ביקש מבית המשפט לאמץ את המלצות שירות המבחן. לטענתו, הנאשם סחר בסמים קלים, בכמות קטנה ולמשך כחודש ימים. כתב האישום הוגש לאחר כשנתיים ובינתיים לא נפתחו תיקים חדשים כנגד הנאשם.",טיעוני הצדדים לעניין העונש
SH-22-01-16014-223,"נטען כי במסגרת פרשייה זו נדונו נאשמים אחרים באישומים זהים, שהופללו אף הם על ידי אותו סוכן, לרבות אחיו של הנאשם. נאשמים אלה נידונו לעבודות שירות ולשל""צ.",טיעוני הצדדים לעניין העונש
SH-22-01-16014-223,"ב""כ הנאשם הפנה לפסיקה רלוונטית לעמדתו וביקש לאמץ את המלצות שירות המבחן ולסטות ממתחם הענישה משיקולי שיקום.",טיעוני הצדדים לעניין העונש
SH-22-01-16014-223,הנאשם אף הוא ביקש לומר את דברו וציין שהיה קטן ועכשיו הוא בדרך חדשה. הנאשם ציין שהוא הוציא רישיון חדש והוא זקוק לו לשם עבודתו.,טיעוני הצדדים לעניין העונש
SH-22-01-16014-223,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו. בהתאם לתיקון לחוק, על בית המשפט לקבוע את מתחם העונש ההולם למעשה העבירות שביצע הנאשם. לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה
SH-22-01-16014-223,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה
SH-22-01-16014-223,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה
SH-22-01-16014-223,"אין צורך להכביר מילים אודות חומרת העבירות בהן הורשע הנאשם והפגיעה בערכים המוגנים לרבות בציבור בכללותו וודאי כאשר עסקינן בסמים שונים מסוג חשיש וMDMA וכן הפגיעה בביטחון המשתמשים בדרך בעת שהנאשם נהג ברכב וזאת למרות שלא החזיק ברישיון נהיגה בתוקף, למרות שרישיון נהיגתו נפסל על ידי בית המשפט ובהיעדר ביטוח.",דיון והכרעה
SH-22-01-16014-223,"בענייננו אין חולק שהנאשם מכר את הסם לשוטרים מביימים לשם רווח כספי כמפורט בסעיף 3 לעובדות כתב האישום המתוקן. כך גם אין חולק כי מדובר בסמים מסוכנים, מסוג חשיש וMDMA אשר החזקתם פוגעת בבריאות הציבור, בשלומו, בפגיעה הפיזית והנפשית אשר עלולה להיגרם כתוצאה ממנו, הן בטווח המידי והן בטווח הממושך, וודאי כאשר מדובר בנזקים שנגרמים לחברה כתוצאה מהשימוש בסם גם על ידי הפרט, מאחר שגם המשתמש הבודד מהווה סכנה מידית ומוחשית לסביבתו ולחברה בכללותה.",דיון והכרעה
SH-22-01-16014-223,לא ניתן להתעלם גם מהעובדה שעבירות הסמים מגבירות ומהוות לעיתים את הסיבה העיקרית לביצוע עבירות פליליות אחרות כגון עבירות רכוש הפוגעות בקניינו של הפרט.,דיון והכרעה
SH-22-01-16014-223,"על אחת כמה וכמה, כאשר מדובר בשימוש בסם שהוגדר בפסיקה כסם קשה ומסוכן, כפי שעסקינן בענייננו בסם מסוג MDMA, ולעניין זה אפנה לת""פ (מחוזי חי') 69783-10-18 מדינת ישראל נ' אברמסון (07.06.20), שם נאמר לעניין זה:",דיון והכרעה
SH-22-01-16014-223,דברים אלה יפים לטעמי בענייננו וודאי ככל שנוגעים להספקת סם מסוג הסם שמכר הנאשם.,דיון והכרעה
SH-22-01-16014-223,"לעניין חומרת העבירה של הספקת סמים והצורך בענישה מחמירה כלפי מי שהורשע בביצועה, יובאו הדברים הבאים שנאמרו בע""פ 8048/19 פיצ'חזדה נ' מדינת ישראל (04.06.20) על ידי בית המשפט העליון:",דיון והכרעה
SH-22-01-16014-223,"""בית משפט זה הדגיש לא אחת את חומרתן של עבירות הסמים, וקבע כי יש צורך בהטלת ענישה מחמירה ומרתיעה על מבצעיהן, אשר תתמוך במאבק למיגורן (ראו למשל ע""פ 8283/17 עבאסי נ' מדינת ישראל, [פורסם בנבו] פסקה 12 (10.6.2018)). בפרט, נקבע כי: ""אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים. עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונש זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ש""ח [...] יידעו המעורבים בסמים שלא לצריכה עצמית, כי יד המשפט תכבד עליהם"" (ע""פ 1345/08 איסטרחוב נ' מדינת ישראל, [פורסם בנבו] פסקה כ""ג (18.5.2009))"".",דיון והכרעה
SH-22-01-16014-223,"וכן בע""פ 966/94 אמזלג נ' מדינת ישראל: ""נגע הסמים הפוגע קשות בחברתנו מחייב מלחמת חורמה והעונשים שיגזרו על ידי בתי המשפט בשל עבירות סמים צריכים להשתלב במאבק הכולל להדברת הנגע. על כן, יש ליתן משקל ממשי לשיקול ההרתעתי אל מול השיקולים האישיים, אשר משקלם יהיה נמוך יותר במקרים כגון אלה. 'עונש הולם למחזיקי סמים שלא לשימוש עצמי – קרי: למשולבים במערך ההפצה – מכוון לקבוע בהכרת הכל את החומרה היתירה שאנו מייחסים להפצת הסמים, ולהרתיע עבריינים בכוח מלשלוח ידם בפעילות ההפצה. שתי תכליות מרכזיות אלו ניתן להשיג רק על ידי הטלת עונשים חמורים"". ",דיון והכרעה
SH-22-01-16014-223,"ראו לעניין זה גם ע""פ 211/09 אזולאי נ' מדינת ישראל: ""הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד"".",דיון והכרעה
SH-22-01-16014-223,"בעבירות סחר בסמים קיים מנעד ענישה רחב שנגזר בין היתר מסוג הסם המעורב, מנסיבות הסחר בו ומהכמות שלו (ע""פ 8436-20 אמסלם נ' מדינת ישראל (07.06.21)).",מדיניות הענישה הנוהגת 
SH-22-01-16014-223,"בחינת מדיניות הענישה הנוהגת מלמדת כי בעניינם של נאשמים אשר הורשעו בעבירות דומות, הוטלו על נאשמים עונשים במנעד רחב, כמפורט להלן:",מדיניות הענישה הנוהגת 
SH-22-01-16014-223,"ברע""פ 7570/21 אבו סוילם נ' מדינת ישראל (11.11.21) נדחתה בקשת ערעור של נאשם שהורשע בהחזקת סמים שלא לשימוש עצמי מסוג קנביס במשקל של למעלה מ-4 ק""ג. הנאשם, נעדר עבר פלילי ונתמך בהמלצת שירות המבחן לצו של""צ, נדון ל-8 חודשי מאסר בפועל לאחר שנקבע מתחם עונש הולם שנע בין 8-24 חודשי מאסר. כאמור, ערעורו נדחה.",מדיניות הענישה הנוהגת 
SH-22-01-16014-223,"בעפ""ג (מח' י-ם) 29138-07-17 מדינת ישראל נ' ג'ית (17.08.17) התקבל ערעור המדינה על קולת העונש. הנאשם הורשע בהחזקת 12 פלטות חשיש במשקל 1.199 ק""ג וכן 408 טבליות MDMA שלא לצריכה עצמית ונדון ל-9 חודשי מאסר. בית המשפט המחוזי החמיר בעונשו, קבע את מתחם הענישה בין 10 לבין 32 חודשי מאסר בפועל והטיל על הנאשם 14 חודשי מאסר בפועל.",מדיניות הענישה הנוהגת 
SH-22-01-16014-223,"בת""פ (מחוזי י-ם) 19469-12-13 מדינת ישראל נ' מסוודא (12.01.22) הורשע הנאשם בתיווך של 991 כדורי MDMA לסוכן משטרתי. נקבע מתחם ענישה הנע בין 9 לבין 20 חודשי מאסר בפועל. על הנאשם, בעל עבר פלילי, הוטלו 9 חודשי עבודות שירות משיקולי שיקום.",מדיניות הענישה הנוהגת 
SH-22-01-16014-223,"בת""פ 55035-10-18 מדינת ישראל נ' שהאב (11.03.20) הורשע הנאשם בהחזקת סם שלא לצריכה עצמית של 98 כדורי MDMA וסחר ב-352 כדורים. נקבע מתחם ענישה שנע בין 18 לבין 48 חודשי מאסר בפועל. על הנאשם, נעדר עבר פלילי הוטלו 18 חודשי מאסר בפועל.",מדיניות הענישה הנוהגת 
SH-22-01-16014-223,"לאחר שמיעת טיעוני הצדדים ועיון בפסיקה שאוזכרה על ידם במסגרת טיעוניהם, לרבות בפסק הדין של האחרים שהורשעו בפרשה זו, וכן לאור נסיבותיו של מקרה קונקרטי זה כאשר לפי עובדות כתב האישום המתוקן הסמים שנמכרו היו בכמות מעטה ותמורת סכום כסף מועט, אני קובע שמתחם העונש ההולם לעבירות בהן הורשע הנאשם בהליך זה שלפני נע בין 9-24 חודשי מאסר בפועל לצד ענישה הצופה פני עתיד, פסילה בפועל, פסילה על תנאי וקנס. ",מדיניות הענישה הנוהגת 
SH-22-01-16014-223,"הנאשם הודה בעבירות המיוחסות לו בכתב האישום המתוקן בהזדמנות הראשונה, לקח אחריות על מעשיו וחסך זמן שיפוטי יקר.",קביעת העונש המתאים לנאשם
SH-22-01-16014-223,"לקחתי בחשבון את העובדה שלחובת הנאשם 3 הרשעות פליליות קודמות וכן 6 הרשעות תעבורה קודמות, בגינן נשא בעונשי מאסר וכן הוטל עליו עונש מאסר מותנה למשך 6 חודשים בר הפעלה בתיק זה (ת""פ 17443-12-17 בית המשפט המחוזי חיפה, גזר דין מתאריך 19.06.18). ",קביעת העונש המתאים לנאשם
SH-22-01-16014-223,"נראה שעונש המאסר המותנה, לא הרתיע את הנאשם מלחזור לסורו ולנהוג ללא רישיון תקף. הנאשם היה מודע לחומרת מעשיו, לנזק אותו הוא מסב לחברה, כך גם היה מודע לעונש בו יצטרך לשאת במידה וייתפס ויורשע בעבירה של נהיגה ללא רישיון תקף. אציין כי עונש המאסר המותנה הינו בר הפעלה בתיק זה ולעניין זה אני דוחה את טענת הסניגור ביחס לאופן ניסוח סעיף התנאי בגזר הדין של בית המשפט המחוזי וקיומו של ספק ביחס להפעלתו בהליך זה.",קביעת העונש המתאים לנאשם
SH-22-01-16014-223,"מנגד, נתתי דעתי גם להמלצות שירות המבחן אשר שב על המלצתו והתרשמותו מן הנאשם בשלושת תסקיריו ולעמדתו, לראשונה הנאשם מעוניין לעשות שינוי אמיתי בחייו, מסוגל להיתרם מטיפול בשירות המבחן וככל שיתמיד בטיפול זה, יקטן הסיכון להישנות העבירות.",קביעת העונש המתאים לנאשם
SH-22-01-16014-223,"למעשה, לאור העבירות אותן ביצע הנאשם וריבוין, היה מקום לגזור על הנאשם תקופת מאסר בפועל מאחורי סורג ובריח. אולם, במקרה זה, לאור ההליך השיקומי אותו עובר הנאשם ולאור התרשמות שירות המבחן, סבורני שזהו המקרה בו יש לאפשר לנאשם להוכיח את רצינות כוונותיו, לחרוג ממתחם העונש משיקולי שיקום, לאמץ את המלצת שירות המבחן ולהטיל על הנאשם צו מבחן וצו של""צ.",קביעת העונש המתאים לנאשם
SH-22-01-16014-223,"אדגיש כי בעת קביעת העונש המתאים, בתוך מתחם הענישה, בהתאם לתיקון 113 לחוק העונשין אשר ביקש להבנות את שיקול הדעת השיפוטי, יש לקחת בחשבון ולבדוק האם במקרה הקונקרטי הטלת מאסר בפועל מאחורי סורג ובריח, גם אם מדובר בתקופה קצרה, יהיה בה כדי לקבוע שהנזק עולה על התועלת.",קביעת העונש המתאים לנאשם
SH-22-01-16014-223,"דו""ח הוועדה הציבורית לבחינת מדיניות הענישה והטיפול בעבריינים (""ועדת דורנר""), התייחס לעניין זה ומסקנתו מצדיקה בחינה מחודשת של שיקולי הענישה. במקרה הנ""ל, לאור נתוני הנאשם, אני סבור שפחותה התועלת בשליחתו של הנאשם למאסר בפועל מהנזק שייגרם לנאשם וזאת, כאשר ניתן אולי להקטין את הסיכון להישנות העבירות על ידי צו מבחן תחת עינו הפקוחה של שירות המבחן. שליחת הנאשם, למאסר בפועל מאחורי סורג ובריח בו ייחשף פעם נוספת לתרבות עבריינית איננה מאינטרס הציבור ומנגד, אם יתמיד הנאשם לשקם עצמו ייתרם מכך לא רק הוא עצמו אלא גם החברה תצא נשכרת (עפ""ת 6597-09-15 מ""י נ' עוקר [פורסם בנבו] [ניתן ביום 21.1.16]).",קביעת העונש המתאים לנאשם
SH-22-01-16014-223,"בפסיקה נאמר כי הרתעת הציבור אינה חזות הכול ו""יש לשקול כל מקרה על פי נסיבותיו המיוחדות ונסיבותיו האישיות של הנאשם כאינדיבידואל ולאזן בצורה ראויה ביניהן לבין מדיניות הענישה האמורה"" (עפ""ת 1267-05-16 חיזגילוב נ' מ""י) [פורסם בנבו].",קביעת העונש המתאים לנאשם
SH-22-01-16014-223,"למסקנתי, השיקולים הפרטניים בענייננו מצדיקים במקרה הנוכחי את העדפת השיקול השיקומי- טיפולי. בית המשפט מודע לכך שבענישה האמורה המעדיפה את הפן השיקומי אין משום מיצוי הדין עם הנאשם ביחס לעבירות החמורות שביצע אך לאור ההליך השיקומי המשמעותי בו נתון הנאשם, אני מוצא לנכון  לתת משקל להיבט זה בענישה, מתוך תקווה כי חזרתו של הנאשם למסלול נורמטיבי תסב תועלת רבה הן לו כאדם, והן לחברה (ע""פ 9911/07 פלוני נ' מדינת ישראל [פורסם בנבו] (ניתן ביום 17.8.2009). במקרה זה – ולא בלי התלבטות – אני סבור כי יש מקום לאפשר לנאשם להמשיך ולשמר את תהליך הטיפול והשיקום.",קביעת העונש המתאים לנאשם
SH-22-01-16014-223,"יתר על כן, מובן כי ככל שלא ישכיל הנאשם לנצל את ההזדמנות שניתנה לו, לתקן את דרכיו ולשנות באמת מעמדותיו ותפיסותיו המוטעות, הרי שלא יינתנו לו הזדמנויות נוספות, צו המבחן יופקע ועניינו יוחזר למתן גזר דין מחדש בפני לרבות האפשרות של הטלת מאסר בפועל בהתאם לעמדתה העונשית של המאשימה.",קביעת העונש המתאים לנאשם
SH-22-01-16014-223,"לאחר ששקלתי את מכלול השיקולים האמורים ונתתי את דעתי לטיעוני הצדדים, כמו גם לאור אחידות הענישה והעונשים שהוטלו על האחרים בפרשה, באתי לכלל מסקנה כי במקרה קונקרטי זה, יש לאמץ את המלצות שירות המבחן, להטיל על הנאשם ענישה שיקומית וזאת לצד חידוש את המאסר המותנה בר ההפעלה.",קביעת העונש המתאים לנאשם
SH-22-01-16014-223,"לאור האמור, אני מטיל בזאת על הנאשם את העונשים הבאים:",קביעת העונש המתאים לנאשם
SH-22-01-16014-223,"אני מורה על חידוש עונש המאסר המותנה שהוטל על הנאשם בת""פ 17443-12-17 בבית המשפט המחוזי בחיפה בגר דין מתאריך 19.06.18 בשנתיים נוספות החל מהיום.",קביעת העונש המתאים לנאשם
SH-22-01-16014-223,צו מבחן למשך 12 חודשים אשר יבוצע ויפוקח בידי שירות המבחן.,קביעת העונש המתאים לנאשם
SH-22-01-16014-223,"הוסבר לנאשם כי ככל שלא יעמוד בתנאי הצו, יכול ותוגש בקשה להפקעתו ועניינו יובא לבית המשפט לצורך דיון מחודש ברכיבי הענישה של גזר הדין.",קביעת העונש המתאים לנאשם
SH-22-01-16014-223,"צו של""צ בהיקף של 300 שעות וזאת בהתאם לתוכנית של""צ שתגובש עבור הנאשם באמצעות שירות המבחן.",קביעת העונש המתאים לנאשם
SH-22-01-16014-223,"קנס בסך 5,000 ₪. ",קביעת העונש המתאים לנאשם
SH-22-01-16014-223,"יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, הקנס ישולם ב – 5 תשלומים החל מיום 10/11/24 ובכל 10 לכל חודש עוקב שאחריו.  ניתן גם לשלם את הקנס באחת מהדרכים הבאות:",קביעת העונש המתאים לנאשם
SH-22-01-16014-223,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת העונש המתאים לנאשם
SH-22-01-16014-223,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת העונש המתאים לנאשם
SH-22-01-16014-223,"אני פוסל את הנאשם מלהחזיק או לקבל רישיון נהיגה לתקופה של 15 חודשים. הנאשם יפקיד את רישיון הנהיגה במזכירות בית המשפט עד ולא יאוחר מיום 15/10/24 ובהעדרו יופקד על ידו תצהיר, כך שהמזכירות תנפיק לנאשם אישור הפקדה מתאים. פסילה זו תרוצה במצטבר לכל פסילה אחרת ככל שקיימת, באחריות הנאשם להגיש בקשה מתאימה למשרד הרישוי לצורך ביצוע חישוב הפסילות. ",קביעת העונש המתאים לנאשם
SH-22-01-16014-223,אני פוסל את הנאשם מלקבל או מלהחזיק רישיון נהיגה לתקופה של 10 חודשים על תנאי למשך 3 שנים והתנאי הוא שהנאשם לא יעבור בפרק זמן זה על עבירה לפי פקודת הסמים המסוכנים ויורשע בה או על עבירה של נהיגה בזמן פסילה.,קביעת העונש המתאים לנאשם
SH-22-01-16014-223,5129371זכות ערעור לבית המשפט המחוזי בחיפה  תוך 45 ימים מהיום.,המזכירות תשלח העתק מגזר הדין לשירות המבחן.
SH-22-01-16014-223,"ניתן היום,  ו' אלול תשפ""ד, 09 ספטמבר 2024, במעמד הצדדים.",54678313
SH-22-01-16014-223,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
