verdict,text,part
SH-22-01-30506-413,תיק חיצוני: 14012/2022,"ת""פ 30506-01-22 מדינת ישראל נ' אטיאס"
SH-22-01-30506-413,תיק חיצוני: 14012/2022,"ת""פ 30506-01-22 מדינת ישראל נ' אטיאס"
SH-22-01-30506-413,תיק חיצוני: 14012/2022,"ת""פ 30506-01-22 מדינת ישראל נ' אטיאס"
SH-22-01-30506-413,תיק חיצוני: 14012/2022,"ת""פ 30506-01-22 מדינת ישראל נ' אטיאס"
SH-22-01-30506-413,"מדינת ישראל – תביעות נגב
ע""י ב""כ עו""ד גל קנדלקר-דהן ועו""ד דניאל פריינטי",המאשימה
SH-22-01-30506-413,"מדינת ישראל – תביעות נגב
ע""י ב""כ עו""ד גל קנדלקר-דהן ועו""ד דניאל פריינטי",המאשימה
SH-22-01-30506-413,"מדינת ישראל – תביעות נגב
ע""י ב""כ עו""ד גל קנדלקר-דהן ועו""ד דניאל פריינטי",המאשימה
SH-22-01-30506-413,"נסים בן מרדכי אטיאס
ע""י ב""כ עו""ד הילה טל",הנאשם
SH-22-01-30506-413,"נסים בן מרדכי אטיאס
ע""י ב""כ עו""ד הילה טל",הנאשם
SH-22-01-30506-413,"נסים בן מרדכי אטיאס
ע""י ב""כ עו""ד הילה טל",הנאשם
SH-22-01-30506-413,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א, 29(א), 31, 37א(א)",חקיקה שאוזכרה: 
SH-22-01-30506-413,"פקודת התעבורה [נוסח חדש]: סע'  10(א), 43, 62(3)",חקיקה שאוזכרה: 
SH-22-01-30506-413,הנאשם שלפני נותן את הדין בגין עבירות כדלקמן:,כתב האישום והסדר הטיעון
SH-22-01-30506-413,"סחר בסמים מסוכנים, בניגוד לסעיף 13 ו- 19א ביחד עם סעיף 29(א) לפקודת הסמים המסוכנים [נוסח חדש], תשל""ג – 1973 (שש עבירות);",כתב האישום והסדר הטיעון
SH-22-01-30506-413,"סיוע לסחר בסמים מסוכנים, בניגוד לסעיף 13 ו- 19א ביחד עם סעיף 31 לאותה הפקודה (שלוש עבירות);",כתב האישום והסדר הטיעון
SH-22-01-30506-413,"אחזקת סם מסוכן שלא לצריכה עצמית, בניגוד לסעיף 7(א) ו-(ג) רישא לאותה הפקודה (עבירה אחת);",כתב האישום והסדר הטיעון
SH-22-01-30506-413,"נהיגה ללא רשיון (רשיון הנהיגה פקע יותר מ- 12 חודשים), בניגוד לסעיף 10(א) לפקודת התעבורה [נוסח חדש], תשכ""א – 1961 (עבירה אחת);",כתב האישום והסדר הטיעון
SH-22-01-30506-413,"נהיגה תחת השפעת סמים, בניגוד לסעיף 62(3) לאותה הפקודה (עבירה אחת).",כתב האישום והסדר הטיעון
SH-22-01-30506-413,"בהתאם לעובדות כתב האישום המתוקן כא/1, בהן הורשע הנאשם במסגרת הסדר טיעון, Telegram הינה תוכנת העברת מסרונים, הניתנת להתקנה על מכשיר טלפון נייד כישומון ו/או מחשב (להלן: ""טלגרם"").",כתב האישום והסדר הטיעון
SH-22-01-30506-413,"במועדים הרלוונטיים לעובדות כתב האישום, היה הנאשם בעל מנוי הטלפון הבא: 052-7027390 (להלן: ""הטלפון"").",כתב האישום והסדר הטיעון
SH-22-01-30506-413,"עובר למועדים הרלוונטיים לעובדות אישומים מספר 2 – 11 דיבר הנאשם עם אחר, שזהותו אינה ידועה למאשימה, בכך שתיאמו ביניהם לסחור בסמים, באופן שבו לקוחות היו פונים לאחר במטרה לרכוש סמים (להלן: ""ההזמנה""). מיד ובהמשך, היה שולח האחר לנאשם הודעה בטלגרם, ובה פרטי ההזמנה, אז הנאשם היה יוצר קשר עם הלקוחות ופוגש אותם בכתובת אותה היה מקבל ואז מגיע למקום המפגש שתואם, ובמעמד האמור מעביר את ההזמנה ובתמורה מקבל תשלום (להלן: ""השיטה"").",כתב האישום והסדר הטיעון
SH-22-01-30506-413,במועדים הרלוונטיים לכתב האישום נשלל רשיונו של הנאשם על ידי משרד התחבורה.,כתב האישום והסדר הטיעון
SH-22-01-30506-413,"בתאריך 03.01.22 בשעה 20:11 או בסמוך לכך, ברחוב יהודה פינת חברון ערד, בעיר ערד, נהג הנאשם ברכבו מסוג פולקסווגן ל.ז 05596473 (להלן: ""הרכב"") אך בשלב מסוים התבקש לעצור את רכבו על ידי השוטרים אבו רביעה זאיד, מתן בן חמו ודרך עומר (להלן: ""השוטרים"") לצורך בדיקת רישיונות וזאת לאחר שהשוטרים בדקו את פרטי לוחית הרישוי של הרכב במסגרת מילוי תפקידם כרכב אשר נוסע ללא היתרים כדין.",אישום ראשון
SH-22-01-30506-413,"במועד המתואר לעיל, במהלך בדיקה שערכו השוטרים המוזכרים הבחינו השוטרים כי הנאשם החזיק ברכב, במספר מקומות, בסם מסוכן מסוג קנבוס, במשקל כולל של 160 גרם נטו שלא לצריכתו העצמית וזאת מבלי שהותר לו בתקנות או אישור המנהל (להלן: ""הסם"").",אישום ראשון
SH-22-01-30506-413,"הסמים שתוארו לעיל, הוחזקו על ידי הנאשם במועד ובמעמד המתוארים לעיל באופן הבא:",אישום ראשון
SH-22-01-30506-413,"במושב האחורי של הרכב, ב- 15 שקיות המכילות סם מסוכן מסוג קנבוס במשקל כולל של 128.97 גרם נטו.",אישום ראשון
SH-22-01-30506-413,"בדלת הנהג, ב- 6 שקיות המכילות סם מסוכן מסוג קנבוס במשקל כולל של 31.03 גרם נטו.",אישום ראשון
SH-22-01-30506-413,"במועד המתואר לעיל נהג הנאשם בהיותו שיכור, תחת השפעת סמים מסוכנים, בכך שעל פי בדיקת שתן אשר בוצעה לו כדין נתגלו תוצרי חילוף חומרים של החומר הפעיל קנבוס.",אישום ראשון
SH-22-01-30506-413,במועד המתואר לעיל נהג הנאשם כשרישיון הנהיגה שלו לא בתוקף.,אישום ראשון
SH-22-01-30506-413,"בתאריך 01.01.22 בסמוך לשעה 20:20, לאחר תיאום שנעשה בהתאם לשיטה, התקשר הנאשם אל מספר הטלפון 058-7990664 השייך לנ.ק. (להלן: ""הקטין"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את נ.ק. כי הוא בדרכו אליו.",אישום שני
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, למושב שומריה, נפגש עם הקטין ובמעמד זה העביר 10 גרם סם מסוכן מסוג קנבוס בתמורה ל- 450 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום שני
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום שני
SH-22-01-30506-413,"בתאריך 30.12.21 בסמוך לשעה 23:20, לאחר תיאום שנעשה בהתאם לשיטה, התקשר הנאשם אל מספר הטלפון 050-7465296 השייך לאיפרגן שמעון (להלן: ""שמעון"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את שמעון כי הוא בדרכו אליו.",אישום שלישי
SH-22-01-30506-413,"בהמשך לאמור לעיל, הסיע הנאשם ברכבו אחר שזהותו אינה ידועה (להלן: ""האחר"") לרחוב שרירה בבאר שבע, שם נפגש האחר עם שמעון ובמעמד זה העביר 15 גרם סם מסוכן מסוג קנבוס בתמורה ל- 550 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום שלישי
SH-22-01-30506-413,"במעשיו המתוארים לעיל, סייע הנאשם לאחר לסחור בסם מסוכן מסוג קנבוס.",אישום שלישי
SH-22-01-30506-413,"בתאריך 28.12.21 בסמוך לשעה 19:20, לאחר תיאום שנעשה בהתאם לשיטה, התקשר הנאשם אל מספר הטלפון 052-7027390 השייך לרימון יוסף (להלן: ""רימון"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את רימון כי הוא בדרכו אליו.",אישום רביעי
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, אל רחוב חופית 15 בערד, נפגש עם רימון ובמעמד זה העביר 10 גרם סם מסוכן מסוג קנבוס בתמורה ל- 650 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום רביעי
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום רביעי
SH-22-01-30506-413,"בתאריך 27.12.21 בסמוך לשעה 19:07, לאחר תיאום שנעשה בהתאם לשיטה, התקשר הנאשם אל מספר הטלפון 058-5686855 השייך לאפרת סניד (להלן: ""אפרת"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את אפרת כי הוא בדרכו אליה.",אישום חמישי
SH-22-01-30506-413,"בסמוך לשעה 19:24, בשכונה א בעיר באר שבע, הסיע הנאשם ברכבו אחר שזהותו אינה ידועה למפגש עם אפרת ובמעמד זה העביר האחר 10 גרם סם מסוכן מסוג קנבוס בתמורה ל- 200 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום חמישי
SH-22-01-30506-413,"במעשיו המתוארים לעיל, סייע הנאשם לאחר לסחור בסם מסוכן מסוג קנבוס.",אישום חמישי
SH-22-01-30506-413,"בתאריך 27.12.21 בסמוך לשעה 19:07, לאחר תיאום שנעשה בהתאם לשיטה, התקשר הנאשם אל מספר הטלפון 054-8312835 השייך לאתי אלוש (להלן: ""אתי"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את אתי כי הוא בדרכו אליה.",אישום שישי
SH-22-01-30506-413,"בהמשך לאמור לעיל, עת הסיע הנאשם ברכבו אחר שזהותו אינה ידועה לאחר התיאום, אל רחוב ורבורג 5 בבאר שבע, שם האחר נפגש עם אתי ובמעמד זה העביר האחר 10 גרם סם מסוכן מסוג קנבוס בתמורה ל- 300 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום שישי
SH-22-01-30506-413,"במעשיו המתוארים לעיל, סייע הנאשם לאחר לסחור בסם מסוכן מסוג קנבוס.",אישום שישי
SH-22-01-30506-413,"בתאריך 16.12.21 בסמוך לשעה 22:20, לאחר תיאום שנעשה בהתאם לשיטה, התקשר הנאשם אל מספר הטלפון 052-4491269 השייך לנועם קדוש (להלן: ""נועם"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את נועם כי הוא בדרכו אליו.",אישום שביעי
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, אל היישוב עומר, נפגש עם נועם ובמעמד זה העביר 10 גרם סם מסוכן מסוג קנבוס בתמורה ל- 250 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום שביעי
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום שביעי
SH-22-01-30506-413,"בתאריך 17.12.21 בסמוך לשעה 16:30, לאחר תיאום שנעשה בהתאם לשיטה, התקשר הנאשם אל מספר הטלפון 052-6472206 השייך לספיר אבוטבול (להלן: ""ספיר"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את ספיר כי הוא בדרכו אליו.",אישום שמיני
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, אל רחוב ביאליק באר שבע, נפגש עם ספיר ובמעמד זה העביר לו 40 גרם סם מסוכן מסוג קנבוס בתמורה ל- 1,000 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום שמיני
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום שמיני
SH-22-01-30506-413,"בתאריך 11.12.21 בסמוך לשעה 17:50, לאחר תיאום שנעשה בהתאם לשיטה, התקשר הנאשם אל מספר הטלפון 050-5515020 השייך לשיר ברקת (להלן: ""שיר"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את שיר כי הוא בדרכו אליה.",אישום תשיעי
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, אל היישוב גילת, נפגש עם שיר ובמעמד זה העביר לו 10 גרם סם מסוכן מסוג קנבוס בתמורה ל- 350 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום תשיעי
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום תשיעי
SH-22-01-30506-413,"בתאריך 02.12.21 בסמוך לשעה 20:40, לאחר תיאום שנעשה בהתאם לשיטה, התקשר הנאשם אל מספר הטלפון 050-2622248 השייך לליאור טסטא (להלן: ""ליאור"") באופן שבתחילת הנייד הוסיף *43 וזאת בכדי שמספרו יופיע כמספר חסום ועדכן את ליאור כי הוא בדרכו אליו.",אישום עשירי
SH-22-01-30506-413,"בהמשך לאמור לעיל, עת הגיע הנאשם ברכבו לאחר התיאום, אל הרחוב בארי 3 ביישוב מיתר (להלן: ""הבית""), נפגש עם ליאור ובמעמד זה העביר לו 10 גרם סם מסוכן מסוג קנבוס בתמורה ל- 300 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום עשירי
SH-22-01-30506-413,"בתאריך 14.11.21, בסמוך לשעה 18:00, הגיע הנאשם אל ביתו של ליאור ובמעמד זה העביר לו 35 גרם סם מסוכן מסוג קנבוס בתמורה ל- 500 ₪ וזאת עשה מבלי שהדבר הותר לו בהתאם לדין וללא אישור מאת המנהל.",אישום עשירי
SH-22-01-30506-413,"במעשיו המתוארים לעיל, סחר הנאשם בסם מסוכן מסוג קנבוס.",אישום עשירי
SH-22-01-30506-413,אישום אחד עשר – נמחק.,אישום עשירי
SH-22-01-30506-413,"בין הצדדים נקשר הסדר טיעון, במסגרתו תוקן כתב האישום, והנאשם הודה והורשע בעובדות ובעבירות שבכתב האישום המתוקן.",אישום עשירי
SH-22-01-30506-413,"במועד שנקבע לשמיעת פרשת העונש, לא התייצבה ההגנה לאור מחלה, והמותב המטפל ניתב התיק לשמיעת פרשת העונש לפני מותב אחר.",אישום עשירי
SH-22-01-30506-413,"לאור מניעות המותב הנעבר, נותב התיק לשמיעת פרשת העונש לפני מותב זה.",אישום עשירי
SH-22-01-30506-413,"לאחר קבלת התסקיר הסופי, טענו הצדדים לענין העונש, ולאור עתירת התביעה לחרוג ממתחם הענישה ולהשית על הנאשם עונש מאסר לריצוי בדרך של עבודות שירות – נשלח הנאשם להערכת הממונה על עבודות השירות.",אישום עשירי
SH-22-01-30506-413,"לאחר שמיעת פרשת העונש, נתגלתה טעות בכתב האישום המתוקן כא/1 במסגרת הסדר הטיעון, אשר מקורה גם בכתב האישום המקורי ובכתב האישום המתוקן (תיקון טכני, שלא במסגרת ההסדר) לפיה, חלק מהעבירות נעברו בשנת 2012.",אישום עשירי
SH-22-01-30506-413,"לאחר שהתקבלה הבהרת התביעה, בצירוף הסכמת ההגנה, הורה בית המשפט על תיקון טעות הסופר בכתב האישום המתוקן כא/1, כך שחלף שנת 2012, תופיע שנת 2021.",אישום עשירי
SH-22-01-30506-413,מכאן – גזר דין זה.,אישום עשירי
SH-22-01-30506-413,"התביעה הגישה, לענין העונש, ראיות כדלקמן:",ראיות לעונש
SH-22-01-30506-413,גיליון רישום פלילי של הנאשם (ת/א1) – לחובת הנאשם הרשעות בעבירות של החזקת סמים שלא לצריכה עצמית; סיוע להחזקת סמים שלא לצריכה עצמית; גניבה מרכב; סיוע להסגת גבול פלילית; היזק לרכוש במזיד; תקיפת זקן הגורמת חבלה של ממש; איומים; גניבה; הסגת גבול פלילית; תקיפה הגורמת חבלה של ממש; תקיפה סתם על ידי שניים או יותר; היעדר משרות צבאי שלא ברשות.,ראיות לעונש
SH-22-01-30506-413,"גיליון רישום תעבורתי של הנאשם (ת/1ב') – לחובת הנאשם הרשעות בעבירות של נהיגה עם רישיון רכב אשר פקע למעלה מארבעה חודשים ועד שנה; נהיגה במהירות העולה על 31 ועד 40 קמ""ש מעל המהירות המותרת בדרך עירונית; שימוש בטלפון בעת שהרכב נע שלא באמצעות דיבורית.",ראיות לעונש
SH-22-01-30506-413,"גזר דין ת""פ 35144-10-20, מיום 20.12.20, להוכחת מאסר מותנה ופסילה מותנית (ת/2) – הנאשם הורשע, במסגרת הסדר טיעון, בעבירה של החזקת סמים שלא לצריכה עצמית. בהתאם להסדר, הושתו על הנאשם 5 חודשים מאסר בפועל; 8 חודשים מאסר על תנאי שלא יעבור עבירת סמים מסוג פשע; 3 חודשי פסילת רישיון נהיגה על תנאי שלא יעבור כל עבירת סמים.",ראיות לעונש
SH-22-01-30506-413,"גזר דין ת""פ 17692-07-20, מיום 11.03.21, להוכחת מאסר מותנה ופסילה מותנית (ת/3) – הנאשם הורשע, במסגרת הסדר טיעון, בעבירה של החזקת סמים שלא לצריכה עצמית. על הנאשם נגזרו 4 חודשי מאסר על תנאי שלא יעבור כל עבירת סמים; קנס; 3 חודשי פסילת רישיון נהיגה על תנאי שלא יעבור כל עבירת סמים.",ראיות לעונש
SH-22-01-30506-413,"ההגנה הגישה, לענין העונש, רשימת תיקים לנאשם ברשות האכיפה והגבייה (מרכז לגביית קנסות, אגרות והוצאות) (נ/1).",ראיות לעונש
SH-22-01-30506-413,"בענינו של הנאשם הוגשו תסקירים המפרטים את נסיבותיו האישיות, כבן 30, בזוגיות מזה כ-5 שנים, אב לשני ילדים בגילאים  4 שנים ושנה, טרם מעצרו התגורר בבאר שבע עם משפחתו.",הערכת שירות המבחן למבוגרים
SH-22-01-30506-413,"הנאשם סיים 12 שנות לימוד עם תעודת בגרות חלקית. לאחר סיום לימודיו התגייס לצבא, אך שירת שירות חלקי של כשנתיים לאור מצוקה כלכלית במשפחתו.",הערכת שירות המבחן למבוגרים
SH-22-01-30506-413,"לדברי הנאשם, טרם מעצרו עבד בתחום מכונאות הרכב.",הערכת שירות המבחן למבוגרים
SH-22-01-30506-413,לחובת הנאשם שבע הרשעות קודמות בגין עבירות אלימות; רכוש; סמים;  בגינן נדון לעונשי מאסר ממושכים; מאסרים מותנים; פסילת רישיון נהיגה בפועל ועל תנאי; התחייבויות להימנע מעבירה; פיצויים לנפגעי עבירה.,הערכת שירות המבחן למבוגרים
SH-22-01-30506-413,"כמו כן, תלויים ועומדים נגד הנאשם מאסרים מותנים, האחד בן שמונה חודשים והשני בן ארבעה חודשים.",הערכת שירות המבחן למבוגרים
SH-22-01-30506-413,"הנאשם מסר, כי החל לצרוך סמים בגיל 16, כאשר תחילה, צרך קנאביס וחשיש באופן יומי ולאחר מכן, צרך סמים מסוג קריסטל ואקסטזי.",הערכת שירות המבחן למבוגרים
SH-22-01-30506-413,"לדברי הנאשם, הסמים סייעו לו לברוח מהמציאות וההתמודדות עם קשיי חייו והמצוקה הכלכלית.",הערכת שירות המבחן למבוגרים
SH-22-01-30506-413,"הנאשם מסר, כי צורך גם אלכוהול, אך בעייתו העיקרית היא התמכרותו לסמים. לדבריו, לא השתלב בהליך טיפולי או גמילה מסמים ואלכוהול.",הערכת שירות המבחן למבוגרים
SH-22-01-30506-413,"הנאשם מסר, כי הוא ניהל קשרים שוליים והסתובב בחברה עבריינית.",הערכת שירות המבחן למבוגרים
SH-22-01-30506-413,"הנאשם מודה בעבירות המיוחסות לו ונוטל אחריות עליהן. לדבריו, היה במצוקה כלכלית והיה זקוק לכסף, לכן החליט לסחור בסמים.",הערכת שירות המבחן למבוגרים
SH-22-01-30506-413,"הנאשם תיאר, כי שימש שליח של אחר אשר ניהל את העסקאות באמצעות הטלגרם.",הערכת שירות המבחן למבוגרים
SH-22-01-30506-413,"תחילה, התקשה הנאשם לשתף פעולה ולקבל סמכות; לא היה מורגל בשגרת עבודה ומטלות חיים; והתקשה להחזיק בסדר יום מאורגן.",הערכת שירות המבחן למבוגרים
SH-22-01-30506-413,"לאחר עבודה פרטנית וקבוצתית, למד הנאשם להציב גבולות לעצמו ולאחרים; לזהות דפוסים עברייניים; ונטל חלק בחוגי הקהילה, סדנאות וטיפולים פרטניים וקבוצתיים.",הערכת שירות המבחן למבוגרים
SH-22-01-30506-413,"גורמי הטיפול התרשמו, כי הנאשם מביע מוטיבציה לשמור על הדרך הטיפולית שעבר ולקיים אורח חיים נורמטיבי.",הערכת שירות המבחן למבוגרים
SH-22-01-30506-413,"הנאשם סיים את כל שלבי הטיפול בקהילה ושובץ בהוסטל בכפר סבא, שם מצליח להשתלב מבחינה חברתית ותפקודית, עובד באופן רציף ומשתף פעולה עם המסגרת.",הערכת שירות המבחן למבוגרים
SH-22-01-30506-413,"הנאשם מסר, כי הטיפול סייע לו לזהות דפוסים עברייניים; שיתף אודות הקשיים שחווה בקהילה; ולדבריו, ההוסטל שינה את חייו, תפיסותיו ודפוסיו. עוד מסר, שבמסגרת ההוסטל, הוא מקפיד להשתתף בקבוצת נרקומנים אנונימיים.",הערכת שירות המבחן למבוגרים
SH-22-01-30506-413,"הנאשם מסר, כי ברצונו להמשיך בטיפול גם לאחר סיום ההוסטל.",הערכת שירות המבחן למבוגרים
SH-22-01-30506-413,"שירות המבחן התרשם, כי האלימות אשר חווה הנאשם כילד הובילה למעורבות שולית ומעורבות בפלילים, כאשר לחובתו שני מאסרים מותנים ברי הפעלה.",הערכת שירות המבחן למבוגרים
SH-22-01-30506-413,"שירות המבחן התרשם, כי הנאשם מודע להתמכרותו לסמים ומביע מוטיבציה גבוהה לטפל בהתמכרותו; להשתלב בקהילה; להשתלב בהוסטל; ולהשתלב במעגל התעסוקה.",הערכת שירות המבחן למבוגרים
SH-22-01-30506-413,"שירות המבחן התרשם, כי הנאשם נתרם מהטיפול האינטנסיבי, אך נדרש המשך טיפול על מנת לשמר את ההתקדמות של הנאשם.",הערכת שירות המבחן למבוגרים
SH-22-01-30506-413,"שירות המבחן התרשם, כי הטלת מאסר תביא לנסיגה בטיפול שעבר ועודנו עובר וכי לענישה מוחשית אין תועלת הרתעתית להפחתת הסיכון להישנות העבירות, כפי שישנה חשיבות להמשך טיפול.",הערכת שירות המבחן למבוגרים
SH-22-01-30506-413,"לאור האמור, המליץ שירות המבחן על הפעלת המאסרים המותנים התלויים ועומדים נגד הנאשם לריצוי בדרך של עבודות שירות ועל הטלת צו מבחן למשך שנה ומחצה, במהלכה ישלים את ההליך הטיפולי.",הערכת שירות המבחן למבוגרים
SH-22-01-30506-413,"הנאשם מסר דגימה לאיתור שרידי סם, אשר נמצאה ""נקיה"".",הערכת שירות המבחן למבוגרים
SH-22-01-30506-413,"מעיון עדכני בגיליון הרישום הפלילי של הנאשם, לא נפתחו נגדו תיקים נוספים.",הערכת שירות המבחן למבוגרים
SH-22-01-30506-413,"לאור האמור, שב שירות המבחן על המלצתו העונשית שלעיל.",הערכת שירות המבחן למבוגרים
SH-22-01-30506-413,"בתסקיר מיום 17.04.24 נמסר, כי הנאשם החל לעבוד במוסך בחודש ספטמבר 2023 והוא המפרנס היחיד של משפחתו, לכן קיימת חשיבות לשמר את מקום עבודתו, אשר מהווה מקור פרנסה ומקור יציבות.",הערכת שירות המבחן למבוגרים
SH-22-01-30506-413,"הנאשם מסר, כי לראשונה בחייו, הוא מרגיש שליטה על חייו ויציבות.",הערכת שירות המבחן למבוגרים
SH-22-01-30506-413,"הנאשם מסר דגימה לאיתור שרידי סם, אשר נמצאה ""נקיה"".",הערכת שירות המבחן למבוגרים
SH-22-01-30506-413,"שירות המבחן התרשם, כי לנאשם כוחות ויכולות; הוא עבר טיפול משמעותי; עובד בעבודה יציבה; מביע שאיפות ללמוד ולהתפתח; מביע מוטיבציה גבוהה לשמר את הכלים שרכש בקהילה ולהמשיך את הטיפול במסגרת ""בית חוסן""; ולהימנע מצריכת סמים.",הערכת שירות המבחן למבוגרים
SH-22-01-30506-413,"שירות המבחן לקח בחשבון, כי הנאשם המפרנס היחיד של התא המשפחתי.",הערכת שירות המבחן למבוגרים
SH-22-01-30506-413,"לאור האמור, המליץ שירות המבחן על העמדת הנאשם תחת מבחן למשך שנה ומחצה, במהלכה ימשיך בטיפול במסגרת ""בית חוסן"" ויהיה במעקב של בדיקות שתן לאיתור שרידי סם.",הערכת שירות המבחן למבוגרים
SH-22-01-30506-413,"שירות המבחן למבוגרים חזר בו מהמלצתו על הטלת מאסר בדרך של עבודות שירות ומהטעמים שפורטו המליץ על ענישה שיקומית בדמות צו של""צ בהיקף של 300 שעות.",הערכת שירות המבחן למבוגרים
SH-22-01-30506-413,הנאשם נמצא מתאים לשאת עונש מאסר בדרך של עבודות שירות.,"חוות דעת הממונה על עבודות השירות בשב""ס"
SH-22-01-30506-413,התביעה הגישה טיעוניה בכתב (ת/4) והשלימה אותן על פה.,טיעוני הצדדים
SH-22-01-30506-413,"התביעה טענה לפגיעה בערכים המוגנים של הגנה על שלום הציבור; בריאותו; הגנה על הציבור מפני הנזקים הישירים והעקיפים של נגע הסמים, בהם עבירות רכוש ואלימות.",טיעוני הצדדים
SH-22-01-30506-413,"התביעה טענה לפגיעה משמעותית בערכים המוגנים, לאור שימוש ביישומון הטלגרם לצורך העסקאות; ריבוי עסקאות הסמים; התקופה בה פעל הנאשם; הכמויות בהן סחר; זמינותו המיידית לסמים; ביצוע עסקאות מול לקוחות מזדמנים, חלקם קטינים; זאת בנוסף להחזקת סם שלא לצריכה עצמית ונהיגה תחת השפעת סמים.",טיעוני הצדדים
SH-22-01-30506-413,"התביעה טענה, כי גם בעסקאות בהן סייע לאחר לסחור בסמים, הנאשם היה זה שיצר קשר טלפוני עם הלקוחות; הסיע את האחר למקומות המפגש; ואלמלא הנאשם, לא היו יוצאות העסקאות לפועל.",טיעוני הצדדים
SH-22-01-30506-413,"הוסף לאמור, החזיק הנאשם ברכבו סם מסוכן מסוג קנאביס במשקל 160 גרם, ואף נהג ברכבו, בזמן שרישיון הנהיגה שלו אינו בתוקף למעלה משנה ובזמן שהוא תחת השפעת סמים.",טיעוני הצדדים
SH-22-01-30506-413,התביעה עתרה למתחם ענישה הנע בין 30 ועד 50 חודשי מאסר בפועל.,טיעוני הצדדים
SH-22-01-30506-413,"התביעה הפנתה להרשעותיו הפליליות והתעבורתיות של הנאשם, כאשר לחובתו שני מאסרים מותנים ברי הפעלה, האחד בן ארבעה חודשים והשני בן 8 חודשים.",טיעוני הצדדים
SH-22-01-30506-413,"עם זאת, הסכימה התביעה, כי לאור ההליך הטיפולי האינטנסיבי שעבר הנאשם, יש מקום לחרוג ממתחם הענישה מטעמי שיקום, ולהשית עליו עונש מאסר בן 9 חודשים שירוצו בדרך של עבודות שירות, תוך הפעלת המאסרים המותנים בחופף לעונש זה.",טיעוני הצדדים
SH-22-01-30506-413,"התביעה הדגישה, כי אלמלא ההליך הטיפולי הממושך שעבר הנאשם, היתה עותרת לגזור עונשו ברף הבינוני של מתחם הענישה אליו עתרה.",טיעוני הצדדים
SH-22-01-30506-413,התביעה עתרה להשית על הנאשם מאסרים מותנים; קנס; התחייבות להימנע מעבירה; פסילה בפועל ועל תנאי של רישיון הנהיגה.,טיעוני הצדדים
SH-22-01-30506-413,ההגנה הגישה טיעוניה בכתב (נ/2) והשלימה אותן על פה.,טיעוני הצדדים
SH-22-01-30506-413,"ההגנה הצביעה על הערכים המוגנים שנפגעו ממעשי הנאשם, בהם הגנה על שלום הציבור ובריאותו והגנה עליו מפני נזקים ישירים ועקיפים הנגרמים מעבירות הסמים.",טיעוני הצדדים
SH-22-01-30506-413,"ההגנה הפנתה לנסיבות חייו הקשות של הנאשם – אשר גדל במצוקה כלכלית, בצל אלימות קשה מצד אמו; הוריו התגרשו, ובכל אלו היה כדי להביאו לחבור לחברה שולית וצריכת סמים עוד בהיותו קטין. חרף האמור, סיים 12 שנות לימוד והתגייס לשירות צבאי בחיל הים.",טיעוני הצדדים
SH-22-01-30506-413,"ההגנה טענה, כי לא היה תחכום מיוחד בעבירות; כי נעברו על פני תקופה קצרה; כמויות הסם לא היו גדולות; העסקאות היו בסכומים נמוכים.",טיעוני הצדדים
SH-22-01-30506-413,ההגנה עתרה לראות בכלל אירועי כתב האישום כאירוע אחד ולקבוע בגינו מתחם ענישה אחד.,טיעוני הצדדים
SH-22-01-30506-413,"ההגנה הפנתה לתסקירי שירות המבחן למבוגרים, מהם עולה, כי הנאשם השתלב בקהילה טיפולית ""אילנות"" ועבר טיפול אינטנסיבי וממושך; לאחר מכן הועבר להוסטל, וסיים בהצלחה גם את הטיפול שם, תוך ששמר על יציבות תעסוקתית וניקיון מסמים; משולב בשיחות פרטניות מול שירות המבחן ובמרכז חוסן, תוך שנמצא במעקב ושומר על ניקיון מסמים.",טיעוני הצדדים
SH-22-01-30506-413,"עוד עולה, כי הנאשם למד לנהל סדר יום מאורגן; למד להציב גבולות לעצמו ולאחרים; נטל אחריות; מביע מוטיבציה גבוהה לשמור על הדרך הטיפולית שעבר ולקיים אורח חיים נורמטיבי.",טיעוני הצדדים
SH-22-01-30506-413,"לאור האמור, טענה ההגנה, כי יש סיכוי של ממש לשיקומו של הנאשם, ובמקרה דנן, יש להעדיף שיקולי השיקום הממשיים לעומת שיקולי הגמול וההרתעה, לכן עתרה לחרוג ממתחם הענישה ההולם.",טיעוני הצדדים
SH-22-01-30506-413,"ההגנה טענה, כי הטלת מאסר, גם בדרך של עבודות שירות, תביא לנסיגה בהליך השיקומי של הנאשם, אשר מאז חודש ספטמבר 2023 במוסך, לשביעות רצון מעסיקו, והוא המפרנס היחיד של התא המשפחתי.",טיעוני הצדדים
SH-22-01-30506-413,"לאור האמור, עתרה ההגנה לאמץ את המלצת שירות המבחן למבוגרים, ולהטיל על הנאשם צו של""צ בהיקף 300 שעות והעמדתו תחת צו מבחן למשך שנה ומחצה, ומסרה, כי הנאשם מביע הסכמתו לעמוד תחת צו מבחן למשך תקופה ארוכה יותר.",טיעוני הצדדים
SH-22-01-30506-413,ההגנה עתרה להאריך את המאסרים המותנים התלויים ועומדים נגד הנאשם ולאפשר לו להמשיך בדרך החדשה בה הולך מזה כשנתיים.,טיעוני הצדדים
SH-22-01-30506-413,"ההגנה עתרה להסתפק בפסילת רישיון נהיגה על תנאי בלבד, אך ככל שבית המשפט סבור, כי לא ניתן להימנע מהשתת פסילה בפועל, ביקשה ההגנה לסווג את הפסילה, כך שיוכל הנאשם לנהוג רק במוסך.",טיעוני הצדדים
SH-22-01-30506-413,התביעה השאירה עניין סיווג הפסילה למקום עבודתו בלבד לשיקול דעת בית המשפט.,טיעוני הצדדים
SH-22-01-30506-413,"בדברו האחרון של הנאשם מסר, כי הוא מודה לבית המשפט על כך ששלח אותו להליך טיפולי ונתן לו את האפשרות לשנות את חייו.",טיעוני הצדדים
SH-22-01-30506-413,"לדבריו, בעבר חי ""מהיד לפה"" וכיום יש לו מקום עבודה מסודר, שהוא אוהב לעבוד בו ומתפרנס בכבוד, ללא חשש שהוא עושה משהו לא בסדר.",טיעוני הצדדים
SH-22-01-30506-413,"הנאשם ביקש מבית המשפט לאפשר לו להמשיך בדרך הטיפולית ולשמור על מקום עבודתו, כך שיוכל להמשיך לפרנס את משפחתו בכבוד ושיהיה לו ולמשפחתו ביטחון כלכלי.",טיעוני הצדדים
SH-22-01-30506-413,"לדברי הנאשם, בילדותו גדל בחוסר כש""לא היה בביתו אוכל במקרר"", וכעת הוא מתקן את חייו כילד בכך שהוא מפרנס את ילדיו ודואג להם.",טיעוני הצדדים
SH-22-01-30506-413,העבירות שעבר הנאשם חמורות.,דיון והכרעה
SH-22-01-30506-413,עבירות בתחום הסמים המסוכנים נושאות בחובן פוטנציאל לפגיעה משמעותית בחברה.,דיון והכרעה
SH-22-01-30506-413,"מדובר בנגע המתפשט במהירות ומשחית חייהם של אנשים, בין אם זה ציבור המשתמשים בסמים ובין אם ציבור הנפגעים מעבירות המבוצעות ע""י אלו המשתמשים בסמים.",דיון והכרעה
SH-22-01-30506-413,"המשתמשים בסמים הופכים – מאזרחים עמלניים, המנהלים חיים מסודרים, למי שעומדים בשולי החברה, אינם תורמים לאחרים ולא זו אלא, שהטיפול בהם ופרנסתם מוטלים על אחרים.",דיון והכרעה
SH-22-01-30506-413,"בנוסף, כתוצאה מעבירות אלה, מועברים מיד ליד כספים בלתי מדווחים בהיקף עצום, חלקם מוצאים דרכם למימון פעילות עבריינית בתחומים שונים.",דיון והכרעה
SH-22-01-30506-413,"כל זאת, בשל עבריינים המחזיקים ומפיצים סמים מסוכנים, בדומה לנאשם דנן.",דיון והכרעה
SH-22-01-30506-413,"על אף רוחות שונות הנושבות בתחום זה, גם סם מסוכן מסוג קנביס, הוא חומר ממכר, ששימוש מתמשך בו עלול לגרום נזקים לא קלים בתחום התובנה, תפיסת המציאות ובייחוד בתחום התפקודי והתעסוקתי, ומכאן גם – נזקים חברתיים.",דיון והכרעה
SH-22-01-30506-413,"על חומרתן של עבירות סחר בסם מסוכן, ראו ע""פ 2596/18 זנזורי נ' מדינת ישראל (פורסם במאגרים):",דיון והכרעה
SH-22-01-30506-413,"צרכנים ומשתמשים ואנשים נורמטיביים, שבעבר לא היו נכונים ליטול על עצמם סיכון להסתבך בעולם הפלילי, נכונים כיום לילך צעד נוסף ולהפוך למגדלים ולסוחרים בסם. זאת, מתוך תפיסה שגויה כי מדובר ב""סמים קלים"", ובהינתן הטכנולוגיה המאפשרת מכירה והפצה קלה ו""סטרילית"" של סמים. ברם, סחר בסמים הוא סחר בסמים. ידע כל מי שמהרהר בדרכים לעשיית כסף קל, כי מדיניות הענישה לא השתנתה ובית המשפט רואה בחומרה עבירות של סחר והפצה של סמים מסוכנים, גם סמים ""קלים"", תוך הטלת ענישה משמעותית ומרתיעה. צרכנים ומשתמשים – ראו הוזהרתם (ההדגשה אינה במקור).",דיון והכרעה
SH-22-01-30506-413,"עוד ראו רע""פ 8695/19 פסו נ' מדינת ישראל (פורסם במאגרים):",דיון והכרעה
SH-22-01-30506-413,"בית משפט זה שב והדגיש כי על מדיניות הענישה בגין סחר והפצה של סמים מסוכנים, ובכללן סמים הנחשבים כ""סמים קלים"", להיות מרתיעה ומשמעותית, וכי יש לראות בחומרה ניסיונות לעשיית רווח כספי באמצעות סחר בסמים אלה.",דיון והכרעה
SH-22-01-30506-413,(ההדגשות - אינן במקור).,דיון והכרעה
SH-22-01-30506-413,"בנוגע לעבירה של החזקת סם שלא לצריכה עצמית, ראו דברי בית המשפט העליון במסגרת ע""פ 1345/08 איסטחרוב נ' מדינת ישראל (פורסם במאגרים):",דיון והכרעה
SH-22-01-30506-413,"אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים. עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונשה זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ₪...",דיון והכרעה
SH-22-01-30506-413,(ההדגשות - אינן במקור).,דיון והכרעה
SH-22-01-30506-413,"על בית המשפט להרתיע היחיד והרבים מפני עבירות הסמים, ולהילחם בתופעה הקשה של נגע הסמים, הצוברת תאוצה בשנים האחרונות.",דיון והכרעה
SH-22-01-30506-413,"עפ""ג 30646-10-23 חמאמדה נ' מדינת ישראל – המערער הורשע, על פי הודאתו, בשתי עבירות של סחר בסם מסוכן מסוג קנאביס ועבירה אחת של החזקת סם מסוכן מסוג קנאביס שלא לצריכתו העצמית. בהתאם לעובדות כתב האישום המתוקן, סחר הנאשם בסם מסוכן מסוג קנאביס במשקל של 13.02 גרם תמורת 400 ₪; סחר בסם מסוכן מסוג קנאביס במשקל 83.97 גרם תמורת 2,400 ₪ וכן החזיק בסם מסוכן מסוג קנאביס במשקל 42.49 גרם שלא לצריכתו העצמית. מותב זה קבע מתחם ענישה הנע בין 16 עד 30 חודשי מאסר בפועל. לאור נסיבות אישיות חריגות, מצא בית המשפט לחרוג ממתחם הענישה וגזר על הנאשם 12 חודשי מאסר בפועל; מאסרים על תנאי; קנס; פסילה בפועל ועל תנאי של רישיון הנהיגה. ערעורו על חומרת העונש התקבלה בנוגע לרכיב רישיון הנהיגה בלבד, וזאת בשים לב לנסיבות אישיות.","להלן, תובא סקירה של מדיניות הענישה הנוהגת:"
SH-22-01-30506-413,"עפ""ג 4842-05-23 בן נח נ' מדינת ישראל – המערער הורשע, על פי הודאתו, בעבירות של סיוע לסחר בסם מסוכן מסוג קנביס והחזקת סם שלא לצריכה עצמית. בהתאם לעובדות כתב האישום המתוקן, סייע הנאשם לאחר לסחור בסם מסוכן מסוג קנביס במשקל 9.94 גרם תמורת 500 ₪, ובאותו מעמד, החזיק ברכבו בסם מסוכן מסוג קנביס, במשקל 530 גרם, שלא לצריכתו העצמית. מותב זה קבע מתחם ענישה הנע בין 12 ועד 24 חודשי מאסר בפועל, וגזר על הנאשם 15 חודשי מאסר, לצד ענישה נלווית וחילוט הרכב בו הסתייע. בשל נסיבות מיוחדות של נאשם זה, הסכימה המשיבה לבקשת ההגנה להפחית את עונש המאסר ל-11 חודשי מאסר וביטול פסילת רישיון הנהיגה בפועל, כאשר לא היה כל שינוי ביתר רכיבי גזר הדין. בית המשפט המחוזי (כב' השופט א' ביתן) ציין, כי העונש שהוטל על הנאשם בבית המשפט קמא הינו מתאים למעשה העבירה.","להלן, תובא סקירה של מדיניות הענישה הנוהגת:"
SH-22-01-30506-413,"ת""פ 64772-05-22 מדינת ישראל נ' אבו בלאל – הנאשם הורשע, על פי הודאתו, בעבירה של ניסיון לסחר בסם מסוכן מסוג קנביס במשקל 850 גרם, תמורת 7,500 ₪. מותב זה אימץ את מתחם הענישה אליו עתרה התביעה והעמידו כך שינוע בין 10 ועד 20 חודשי מאסר, תוך שציין בגזר הדין, כי ראוי היה לעתור למתחם ענישה גבוה יותר.","להלן, תובא סקירה של מדיניות הענישה הנוהגת:"
SH-22-01-30506-413,"ת""פ 5072-11-21 מדינת ישראל נ' אבן עתמי – הנאשם הורשע, על פי הודאתו, בעבירות של קשירת קשר לעשות פשע, סחר בסם מסוכן מסוג קנביס והחזקת סם מסוכן מסוג קנביס שלא לצריכה עצמית. בעסקה הראשונה, מכר הנאשם לסוכן סם מסוכן מסוג קנביס במשקל 24 גרם נטו, תמורת 400 ₪; בעסקה השניה, מכר הנאשם לסוכן סם מסוכן מסוג קנביס במשקל 14.85 גרם נטו תמורת 300 ₪; בעסקה השלישית, מכר הנאשם לאחר סם מסוכן מסוג קנביס במשקל 7.08 גרם תמורת 300 ₪ ובאותו מעמד, החזיק ברכבו בסם מסוכן מסוג קנביס במשקל 77.06 גרם, שלא לצריכתו העצמית. מותב זה קבע מתחם ענישה הנע בין 10 ועד 20 חודשי מאסר.","להלן, תובא סקירה של מדיניות הענישה הנוהגת:"
SH-22-01-30506-413,"ת""פ 54272-11-23 מדינת ישראל נ' קורז'ביץ' – הנאשם הורשע, על פי הודאתו במסגרת הסדר, בעבירות של סחר בסמים; החזקת סם שלא לצריכה עצמית; החזקת סם לצריכה עצמית. בעסקה הראשונה, סחר הנאשם בסם מסוכן מסוג קנביס במשקל 20 גרם תמורת 1,000 ₪ לסוכן משטרתי. באותו מעמד, החזיק, בנוסף, ב-10 גרם קנביס ו-5 יחידות סם מסוכן מסוג ADB-BUTINACA; בעסקה השניה, סחר הנאשם בסם מסוכן מסוג קנביס במשקל 10 גרם תמורת 400 ₪; בעסקה השלישית, סחר הנאשם בסם מסוכן מסוג קנביס במשקל 20 גרם תמורת 800 ₪; הנאשם החזיק בסם מסוכן מסוג קנביס במשקל 10 גרם. מותב זה קבע מתחם ענישה הנע בין 18 ועד 36 חודשי מאסר.","להלן, תובא סקירה של מדיניות הענישה הנוהגת:"
SH-22-01-30506-413,"במקרה דנן, קיימות מספר נסיבות לחומרה, שיש בהן כדי להעיד על פעילות עקבית ומאורגנת בתחום הסחר בסמים מסוכנים, וכן על היות הנאשם בדרג משמעותי בהיררכיה העבריינית: הנאשם קיבל את פרטי ה""לקוחות"" מאדם אחר, אשר אליו היו פונים אנשים באמצעות הטלגרם לצורך רכישה של סמים מסוכנים; הנאשם יצר קשר עם הפונים;  ערך עסקאות עם לקוחות שנחזו להיות מזדמנים; הנאשם סיפק הסמים מידית לאחר הסיכום, ומכאן שהיו נגישים בעבורו סמים באופן זמין; העסקאות לא נערכו בכמויות קטנות, אלא בכמויות בינוניות; בחלק מהמקרים, הסיע הנאשם את האחר למקום העסקאות; בנוסף, נהג הנאשם ברכבו, כאשר הוא נוהג תחת השפעת סמים מסוכנים, והחזיק בסמים מסוכנים ברכבו.","להלן, תובא סקירה של מדיניות הענישה הנוהגת:"
SH-22-01-30506-413,"לאור ריבוי העסקאות; טיב הסם; כמות הסם בה סחר הנאשם; סכומי הכסף שקיבל לידיו במסגרת העסקאות; כמות הסם שהחזיק הנאשם שלא לצריכתו העצמית ברכבו, תוך שהוא נוהג ללא רישיון נהיגה בתוקף ושעה שהוא תחת השפעת סמים מסוכנים – מוצא בית המשפט לאמץ את מתחם הענישה אליו עתרה התביעה ולהעמידו כך שינוע בין 30 ועד 50 חודשי מאסר בפועל.","להלן, תובא סקירה של מדיניות הענישה הנוהגת:"
SH-22-01-30506-413,"לחובת הנאשם, הרשעות קודמות בעבירות סמים; רכוש; ואלימות.",קביעת הענישה הספציפית
SH-22-01-30506-413,"הנאשם עבר את העבירות דנן, שעה שלחובתו שני מאסרים מותנים ברי הפעלה, אשר לא היוו גורם מרתיע עבורו.",קביעת הענישה הספציפית
SH-22-01-30506-413,"עוד לחובתו, הרשעות בעבירות תעבורה.",קביעת הענישה הספציפית
SH-22-01-30506-413,"משורת הדין, ראוי היה לגזור עונשו של הנאשם בחלקו הבינוני-גבוה של מתחם הענישה.",קביעת הענישה הספציפית
SH-22-01-30506-413,"אלא, שהנאשם פנה לעזרה עוד בשלב מעצרו, והשתלב בקהילה טיפולית, שם עבר טיפול אינטנסיבי, ועבר בהצלחה את כל שלבי הקהילה הטיפולית. לאחר מכן, השתלב הנאשם בהוסטל, וסיים שלב טיפולי זה בהצלחה גם כן.",קביעת הענישה הספציפית
SH-22-01-30506-413,"עם שחרורו מההוסטל, השתלב הנאשם במעגל התעסוקה, תוך שהחל להתפרנס מעבודה יציבה. במקביל, שולב הנאשם בהליך טיפולי נוסף במסגרת ""בית חוסן"", שם ממשיך בשיחות פרטניות.",קביעת הענישה הספציפית
SH-22-01-30506-413,"הנאשם גדל בנסיבות חיים קשות, ובסופו של דבר, נדחק לשולי החברה, התערה עם גורמים עברייניים והתמכר לסמים. חרף האמור, הצליח הנאשם לגייס כוחותיו, התמיד בהליך הטיפולי, נגמל מסמים ובדיקות שעבר לאיתור שרידי סם – יצאו שליליות.",קביעת הענישה הספציפית
SH-22-01-30506-413,"מתסקירי שירות המבחן עולה, כי הנאשם עבר כברת דרך משמעותית, פניו לשיקום, והוא מבטא שאיפות לשמר את אורח החיים הנורמטיבי ושומר החוק שהחל בו.",קביעת הענישה הספציפית
SH-22-01-30506-413,"בסופו של יום – חזר בו שירות המבחן מהמלצתו על ענישה בדמות מאסר בעבודות שירות והמליץ על ענישה שיקומית בדמות צו של""צ לצד צו מבחן, במסגרתו ימשיך הנאשם בהליך הטיפולי.",קביעת הענישה הספציפית
SH-22-01-30506-413,"בית המשפט התרשם, כי הנאשם נוטל אחריות על מעשיו, מביע חרטה עמוקה עליהם, ומנסה בכל מאודו לנהל חיים אזרחיים עמלניים תוך פרנסת בני משפחתו.",קביעת הענישה הספציפית
SH-22-01-30506-413,"במכלול הנסיבות, לאור כברת הדרך הטיפולית המשמעותית שעבר הנאשם, אשר יש בה כדי להצביע על זניחת דרכו העבריינית – מבלי שיהיה בכך בבחינת תקדים למקרים אחרים, נוטה הכף לחריגה ממתחם הענישה מטעמי שיקום הנאשם, ומתוף סמכותו של בית המשפט בהתאם להוראות סעיף 40ד' לחוק העונשין, תשל""ז – 1977, מוצא בית המשפט לאמץ המלצות שירות המבחן בענינו, ולהסתפק בעונש חינוכי במסגרת צו של""צ. זאת, כמובן, בתוספת מאסר מותנה מרתיע, לבל יהין הנאשם לעבור שוב עבירות דומות.",קביעת הענישה הספציפית
SH-22-01-30506-413,"אשר למאסרים המותנים מגזרי הדין ת/2 ו-ת/3, מתוקף סמכותו של בית המשפט בהתאם להוראות סעיף 85 לחוק העונשין, תשל""ז – 1977, לאחר שהנאשם עבר, כאמור, הליך טיפולי משמעותי בתחום הסמים המסוכנים, מוצא בית המשפט להאריך את שני המאסרים לתקופה נוספת, אשר יהיה בה כדי להוות גורם מרתיע לנאשם.",קביעת הענישה הספציפית
SH-22-01-30506-413,"בשל המניע הכלכלי העומד ברקע לעבירות סמים, מוצא בית המשפט להטיל עיצום כספי מסוג קנס, אולם, לאור מצבו הכלכלי של הנאשם ועל מנת שלא לפגוע בסיכויי שיקומו, לא יועמד על הצד הגבוה.",קביעת הענישה הספציפית
SH-22-01-30506-413,"עוד מוצא בית המשפט, כי יש להטיל פסילה בפועל ועל תנאי של רישיון הנהיגה וזאת מתוקף סמכותו בהתאם להוראות סעיף 37א(א) לפקודת הסמים המסוכנים [נוסח חדש], תשל""ג – 1973 וכן סעיף 43 לפקודת התעבורה [נוסח חדש], תשכ""א - 1961. הנאשם נהג ברכבו, שעה שתוקף רישיון הנהיגה שלו פקע מעל שנה; בזמן שהוא מחזיק ברכבו סמים מסוכנים; ובזמן שהוא נוהג תחת השפעת סמים מסוכנים. אופן נהיגתו של הנאשם הקים סיכון של ממש לשלומם ולחייהם של המשתמשים בדרך וחרף ההליך השיקומי שעבר, מחייב הרחקתו מהכביש לתקופה משמעותית.",קביעת הענישה הספציפית
SH-22-01-30506-413,לאחר שבית המשפט עיין בטיעוני הצדדים בכתב; שמע טיעוני הצדדים על פה; עיין בראיות לעונש; עיין בתסקירי שירות המבחן למבוגרים; עיין בפסיקה; ולאחר ששמע דברו האחרון של הנאשם; גוזר על הנאשם את העונשים כדלקמן:,סיכום
SH-22-01-30506-413,הארכת תקופת המאסר המותנה בן 8 חודשים מגזר הדין ת/2 למשך שנתיים נוספות מהיום;,סיכום
SH-22-01-30506-413,הארכת תקופת המאסר המותנה בן 4 חודשים מגזר הדין ת/3 למשך שנתיים נוספות מהיום;,סיכום
SH-22-01-30506-413,"קנס בסך 7,500 ₪ או 60 ימי מאסר תמורתו. הקנס ישולם ב - 7 תשלומים שווים החל מיום 15.09.24 ובכל 15 לחודש העוקב. לא יעמוד הנאשם באחד התשלומים במועד – תעמוד היתרה לפירעון מידי;",סיכום
SH-22-01-30506-413,"הנאשם יצהיר על התחייבות בסך 5,000 ₪ להימנע, בתוך שלוש שנים מהיום, מכל עבירה המפעילה את אחד המאסרים המותנים. לא יצהיר הנאשם על ההתחייבות היום – ייאסר למשך 21 יום;",סיכום
SH-22-01-30506-413,"הנאשם ירצה עבודות של""צ בהיקף של 300 שעות, בהתאם לתכנית השל""צ שתגובש ע""י שירות המבחן ותוגש לבית המשפט בתוך 30 יום מהיום. על הנאשם להתייצב, בתוך 7 ימים מהיום, בשירות המבחן, לקבלת הוראות בנוגע לריצוי עבודות השל""צ. הנאשם מוזהר, כי אי התייצבות לריצוי עבודות השל""צ, או אי שיתוף פעולה בנוגע לריצוין – עלול להביא להפקעת צו השל""צ ולדיון מחדש בשאלת העונש בתיק זה, על כל המשתמע מכך;",סיכום
SH-22-01-30506-413,"הנאשם יעמוד במבחן למשך שנה ומחצה מהיום. במסגרת צו המבחן, יהיה עליו להשתתף בכל הליך טיפולי או מעקבי כפי שיומלץ ע""י שירות המבחן. על הנאשם להתייצב, בתוך 7 ימים מהיום, בשירות המבחן לקבלת הוראות מתאימות. הנאשם מוזהר, כי אי שיתוף פעולה במסגרת צו המבחן עלול להביא להפקעתו ולדיון מחדש בשאלת העונש בתיק זה, על כל המשתמע מכך;",סיכום
SH-22-01-30506-413,"פסילה בפועל, מקבל או מהחזיק רשיון נהיגה לרכב מנועי, למשך שנתיים החל מהיום. על הנאשם להפקיד רשיונו, או תצהיר מתאים, במזכירות בית משפט השלום בבאר שבע עד יום העבודה הבא, קרי, 17.07.24, שעה 12:00. מובהר לנאשם, כי כל עוד לא הופקד הרשיון או התצהיר – יהיה פסול מלנהוג, אך הפסילה לא תימנה;",סיכום
SH-22-01-30506-413,"פסילה מקבל ומהחזיק רשיון נהיגה לרכב מנועי, בת  6 חדשים, על תנאי, תקופת התנאי -למשך 3 שנים מסיום הפסילה בפועל;",סיכום
SH-22-01-30506-413,השמדת הסמים - בחלוף תקופת הערעור.,סיכום
SH-22-01-30506-413,"עותק גזר הדין יועבר לשירות המבחן למבוגרים ולממונה על עבודות השירות בשב""ס.",סיכום
SH-22-01-30506-413,51293715129371צו מבחן יוגש לחתימה בתוך 30 יום מהיום. ,סיכום
SH-22-01-30506-413,5467831354678313הודעה זכות הערעור.,סיכום
SH-22-01-30506-413,"ניתנה היום, י' תמוז תשפ""ד, 16 יולי 2024, במעמד הצדדים.",סיכום
SH-22-01-30506-413,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
