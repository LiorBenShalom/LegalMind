verdict,text,part
"ת""פ 35088-07-24","אסי איפרגן ת""ז xxxxxxxxx","מור זוהר ת""ז xxxxxxxxx
ע""י ב""כ עו""ד שי לוי"
"ת""פ 35088-07-24","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",חקיקה שאוזכרה: 
"ת""פ 35088-07-24","חוק העונשין, תשל""ז-1977: סע'  -29, 25, 29, 31",חקיקה שאוזכרה: 
"ת""פ 35088-07-24","הנאשמים שבפני הורשעו על פי הודאתם במסגרת הסדר טיעון בהתאם לכתב האישום המתוקן בעבירות של סיוע ליבוא סם מסוכן, עבירה לפי סעיף 13 לפקודת הסמים המסוכנים [נוסח חדש], תשל""ג – 1973 (להלן: ""פקודת הסמים המסוכנים""), ביחד עם סעיף 31 וסעיף 29 לחוק העונשין, תשל""ז – 1977 (להלן: ""חוק העונשין""), וכן בעבירה של ניסיון להחזקת סם מסוכן שלא לצריכה עצמית, עבירה לפי סעיף 7(א)+(ג) לפקודת הסמים המסוכנים + סעיפים 25 ו-29 לחוק העונשין. הנאשם איפרגן הורשע על פי הודאתו בנוסף גם בעבירה של כניסה לישראל שלא כדין לפי סעיף 12(1) לחוק הכניסה לישראל, תשי""ב – 1952 (להלן: ""חוק הכניסה לישראל"").",גזר דין
"ת""פ 35088-07-24","יצוין, למען הסדר, כי דינו של הנאשם מקסים דדון נגזר ביום 09.09.24 בהתאם להסדר הטיעון ולבקשתו של הנאשם לגזור את דינו בהקדם על מנת שיוכל להתחיל לרצות את עונשו בהקדם.",גזר דין
"ת""פ 35088-07-24","על פי עובדות כתב האישום המתוקן שהוגש במסגרת הסדר, בין הנאשמים לבין עצמם קיימת היכרות מוקדמת. אף בין יוסף אשרף (להלן: ""יוסי"") וניר אלמקייס (להלן: ""ניר"") לבין הנאשמים אמיל חסן ואסי איפרגן, וכן נאשם נוסף שהוחלט להפריד את עניינו, יקותיאל זיני, הייתה היכרות מוקדמת. ביום 10.05.22 או בסמוך לכך נקשר קשר לייבא לישראל סם מסוכן מסוג קוקאין במשקל של כ-30 קילו והנאשמים סיכמו ביניהם לסייע לממש את הקשר. יבוא הסם לישראל היה אמור להתבצע באופן שהסם ייארז במדינה אחרת בחבילות שיוכנסו לתיבת מתכת. התיבה תוצמד במגנטים לירכתי ספינה להובלת פחם, המיועדת להגיע לישראל, בחלק הנמצא מתחת לקו המים. עם הגעת הספינה לישראל ידאגו צוללנים מטעמם להפרדת התיבה מהספינה והעברתה לנאשמים או לידי מי מהם, על מנת שיעבירו את הסם שבתוכה לאחרים.",העבירות בהן הורשעו הנאשמים וכתב האישום המתוקן:
"ת""פ 35088-07-24","במסגרת הקשר, ביום 10.05.22 או בסמוך לכך, גורמים שזהותם אינה ידועה, בקולומביה, הצמידו לירכתי הספינה ""מינרל ירדן"" באמצעות מגנטים, בחלק הנמצא מתחת לקו המים, תיבה ובה סם במשקל של כ- 30.075 קילוגרם. בהמשך הפליגה הספינה מקולומביה לכיוון ישראל. בתאריך 02.06.22 עגנה הספינה בנמל חדרה והמתינה לתורה להיכנס לרציף פריקת הפחם. בתאריך 3.6.22 אותרה התיבה, הופרדה מהספינה, ונתפסה על ידי המשטרה כאשר בתוכה הסם, כשהוא ארוז בשלושים חבילות. 29 מחבילות הסמים נשמרו בידי המשטרה ואחת החבילות, במשקל 1 ק""ג, הוחזרה על ידי המשטרה לתיבה, שנסגרה מחדש והוצמדה לספינה, על מנת לאפשר לנאשמים ולאחרים לקחת את התיבה וכך לאתרם ולעצרם.",העבירות בהן הורשעו הנאשמים וכתב האישום המתוקן:
"ת""פ 35088-07-24","בתאריך 3.6.22 התכתבו ביניהם הנאשמים סעדון וזוהר על כך שהספינה נכנסה לנמל. כן קבעו השניים להיפגש בתאריך 5.6.22. חלק מהנאשמים פנו ליוסי ולניר על מנת שיצללו ויביאו את התיבה מהספינה תמורת סכום כסף. בהמשך בתאריך 5.6.22 בלילה נפגשו חלק מהנאשמים (סעדון, זוהר ואיפרגן) עם ניר ויוסי בחוף ושוחחו אודות הפרדת התיבה מהספינה. בהמשך נסעו למסעדת שווארמה שם ישבו, אכלו ושוחחו ביניהם. בהמשך, בתאריך 6.6.22 בלילה נפגשו אותם נאשמים בחוף עם ניר ויוסי ושוחחו ביניהם. כעבור זמן מה, הנאשם איפרגן, יוסי וניר נכנסו לסירה ושטו לכיוון תחנת הכוח, בעוד שהנאשמים סעדון וזוהר המתינו להם בחוף. כאשר הסירה התקרבה לספינה, צלל ניר על מנת לחפש את התיבה. ניר חיפש את התיבה מתחת למים במשך כחצי שעה ומשלא מצא אותה עלה מן המים, נכנס לסירה ועדכן את הנאשם איפרגן שלא מצא את התיבה. בהמשך שטו השלושה חזרה לכיוון החוף ועדכנו את הנאשמים סעדון וזוהר  שהתיבה לא אותרה.",העבירות בהן הורשעו הנאשמים וכתב האישום המתוקן:
"ת""פ 35088-07-24","יום או יומיים לאחר מכן התקשר הנאשם איפרגן לניר וביקש ממנו להגיע פעם נוספת לחוף על מנת לצלול ולהביא את התיבה. ניר הגיע לחוף ונפגש עם יוסי, עם הנאשם איפרגן ועם גורם נוסף, פלוני. יוסי, ניר ופלוני נכנסו לסירה ושטו לעבר הספינה. ניר צלל למים על מנת לחפש את התיבה ומשלא מצא אותה נכנס לסירה ועדכן את יוסי שלא מצא את התיבה. בהמשך שטו השלושה חזרה לכיוון החוף וניר עדכן את הנאשם איפרגן שלא מצא את התיבה. גם בתאריך 13.06.22 נעשה ניסיון נוסף למצוא את התיבה, אך לאחר שהתגלה כי הים סוער, הוסכם להיפגש למחרת. בתאריך 14.06.22 נפגשו בחוף הנאשמים, למעט הנאשם מקסים דדון, ויוסי נעשה ניסיון נוסף לאתר את התיבה, שלא צלח. יוסי וניר קיבלו תמורת הצלילות כל אחד מהם סכום של כ-10,000 ₪. בתאריך 20.06.22 טרם עזיבת הספינה את ישראל ולאחר שהתיבה לא נמצאה על ידי הנאשמים והאחרים, פירקה משטרת ישראל את התיבה ותפסה את הסם שהיה בה.",העבירות בהן הורשעו הנאשמים וכתב האישום המתוקן:
"ת""פ 35088-07-24","בגין מעשים אלו הואשמו הנאשמים בעבירות של סיוע ליבוא סם מסוכן לפי סעיף 13 לפקודת הסמים המסוכנים + סעיף 31 + סעיף 29 לחוק העונשין וניסיון להחזקת סם שלא לצריכה עצמית לפי סעיפים 7(א) + 7(ג) לפקודת המסים המסוכנים + סעיפים 25 ו-29 לחוק העונשין. הנאשם איפרגן בלבד נאשם גם בעבירה של כניסה לישראל שלא כדין לפי סעיף 12(1) לחוק הכניסה לישראל, בגין כך שבתאריך 15.11.22, כאשר הגיע לישראל בטיסה מדובאי, ניסה להתחמק מהמשטרה באופן שנמנע מהצגת דרכונו בביקורת הגבולות ונמנע מהוצאת אישור מעבר.",העבירות בהן הורשעו הנאשמים וכתב האישום המתוקן:
"ת""פ 35088-07-24",גם בתקופה שלאחר מכן נמנע הנאשם איפרגן מלהתייצב לחקירה חרף העובדה שהמשטרה חיפשה אותו והדבר היה ידוע לו ורק ביום 29.01.23 הסגיר עצמו לידי המשטרה ונעצר.,העבירות בהן הורשעו הנאשמים וכתב האישום המתוקן:
"ת""פ 35088-07-24","הצדדים הגיעו להסדר טיעון במסגרתו הוגש כתב אישום מתוקן והנאשמים הודו והורשעו בעבירות המיוחסות להם. הצדדים הגיעו להסכמות מסוימות גם לעניין העונשים. כאמור, הנאשם מקסים דדון ביקש להקדים את גזר דינו ולכן גזר דינו ניתן בנפרד מוקדם יותר.","הסדר הטיעון, הראיות והטיעון לעונש:"
"ת""פ 35088-07-24","בכל הנוגע לנאשם אמיל (אמיר) חסן הצדדים מבקשים לגזור עליו עונש של 26 חודשי מאסר בניכוי ימי מעצרו מיום 20.11.22 עד יום 15.10.23. כן ביקשו הצדדים להפעיל את המאסר המותנה בן 6 חודשים העומד לחובתו מת""פ (חדרה) 46599-01-20, חציו בחופף וחציו במצטבר, באופן שבסך הכל ירצה עונש של 29 חודשי מאסר בפועל. ","הסדר הטיעון, הראיות והטיעון לעונש:"
"ת""פ 35088-07-24",לעניין הנאשם אורי סעדון המאשימה טוענת לעונש של 6 שנות מאסר וההגנה טוענת לעונש שלא יפחת מ-4 שנות מאסר. מוסכם שמעונש המאסר שייגזר על הנאשם ינוכו ימי מעצרו מיום 15.11.22 עד יום 19.12.23. אין הסכמה בין הצדדים לעניין אופן הפעלת המאסר המותנה העומד לחובתו והטיעון לעונש בעניין זה חופשי.,"הסדר הטיעון, הראיות והטיעון לעונש:"
"ת""פ 35088-07-24",לעניין הנאשם מור זוהר המאשימה טוענת לעונש של 6 שנות מאסר וההגנה טוענת לעונש שלא יפחת מ-4 שנות מאסר. מוסכם שמעונש המאסר שייגזר על הנאשם ינוכו ימי מעצרו מיום 15.11.22 עד יום 15.10.23.,"הסדר הטיעון, הראיות והטיעון לעונש:"
"ת""פ 35088-07-24",לעניין הנאשם אסי איפרגן המאשימה טוענת לעונש של 6 שנות מאסר וההגנה טוענת לעונש שלא יפחת מ-4 שנות מאסר. מוסכם שמעונש המאסר שייגזר על הנאשם ינוכו ימי מעצרו מיום 29.1.23 עד יום 7.12.23.,"הסדר הטיעון, הראיות והטיעון לעונש:"
"ת""פ 35088-07-24","הצדדים הסכימו גם כי תקופות מעצר בהליכים אחרים, בהן היו הנאשמים נתונים במקביל לניהול הליך זה, אינן בבחינת תקופות מעצר בהקשר זה ולא תנוכינה מהמאסר שייגזר עליהם. כן הוסכם כי תקופות מעצר בפיקוח אלקטרוני או שחרור ממעצר בתנאי ""מעצר בית"" אינן בבחינת תקופות מעצר ולא תנוכינה מהמאסר שייגזר על הנאשמים. כן ביקשו הצדדים להסדר לקבוע שהנאשמים יישאו בעונשי המאסר שייגזרו עליהם בהליך זה במצטבר לכל עונש מאסר בפועל שהוטל עליהם בהליך אחר ושהם נושאים בו בעת גזירת דינם בהליך זה. הצדדים ביקשו לגזור על הנאשמים מאסר על תנאי שתחולתו, משכו ויתר תנאיו יקבעו על ידי ביהמ""ש על פי שיקול דעתו. הוסכם על הצדדים כי הטיעון לעונש לעניין הקנס שיושת על הנאשמים יהיה חופשי, כאשר לגבי הנאשם איפרגן הוסכם על המאשימה וב""כ הנאשם על תשלום קנס בסך 100,000 ₪ וזאת חלף חילוט רכוש בשווי משמעותי עליו ויתרה המאשימה במסגרת ההסדר שבין הצדדים. לעניין הנאשם אמיל חסן הוסכם כי רכב מסוג מאזדה ל.ז. 33658501 הרשום על שם הנאשם והמוחזק בידי המאשימה יועבר לידי הנושה המובטח ""מימון ישיר"", לה גובה חוב שעולה על שווי הרכב, אשר תפעל למימושו בהתאם לשיקול דעתה.","הסדר הטיעון, הראיות והטיעון לעונש:"
"ת""פ 35088-07-24","מטעם המאשימה הוגשו רישומים פליליים של הנאשמים חסן, סעדון ואיפרגן ומסמכים הקשורים להפעלת מאסרים מותנים של חסן וסעדון.","הסדר הטיעון, הראיות והטיעון לעונש:"
"ת""פ 35088-07-24","ב""כ הצדדים טענו לעניין הסדר הטיעון וטיעוניהם מפורטים בפרוטוקול מיום 23.09.24. המאשימה מבקשת לאמץ את עמדתה לטווח הענישה הגבוה עליו הוסכם בכל הנוגע לנאשמים סעדון, זוהר ואיפרגן, בעוד שהסנגורים טוענים לחלקו התחתון של טווח הענישה המוסכם.","הסדר הטיעון, הראיות והטיעון לעונש:"
"ת""פ 35088-07-24","המאשימה טענה כי הנאשמים סעדון, זוהר ואיפרגן היו בכל המפגשים בחוף. הם התכתבו ביניהם כשהאנייה נכנסה לפריקה בנמל ובהמשך הגיעו לחוף. לאחר הצלילות ומשהתיבה לא נתפסה התכתב סעדון עם זיני ורואים שיש לו חלק פעיל בביצוע העבירות והוא אקטיבי מאחורי הקלעים. לגבי זוהר כשהאנייה נכנסה לפריקה בנמל הוא התכתב על כך עם סעדון. כפי שעולה מהתסקיר, הוא בעל קשרים קרובים לקולומביה שם התגורר שנים רבות, סמוך למקום שממנו יצאה האנייה. מהתסקיר עלה שבקולומביה הוא ניהל מועדון צלילה. לגבי איפרגן - הוא היה איש שטח, בקשר עם הצוללנים, חיכה להם בחוף בחלק מהמקרים ובאחת הפעמים עלה עמם לסירה. דווח על אי מציאת התיבה וגם לו היה חלק פעיל במעשים. המאשימה הפנתה לרישום הפלילי של סעדון ואיפרגן שהם בעלי הרשעות קודמות. איפרגן בעל עבר פלילי בעבירות רכוש, מרמה ואלימות, כאשר ההרשעה האחרונה משנת 2016 והעבירות משנת 2014. סעדון בעל הרשעה קודמת בעבירות סמים, בגינה אף ריצה מאסר. הורשע לאחרונה בתיק נוסף אך עדיין אינו מעודכן ברישום הפלילי. לגבי שני הנאשמים ניתן ללמוד מהמעשים בתיק זה שההרשעות הקודמות והליכים קודמים לא הרתיעו אותם מלשוב ולבצע עבירות חמורות. לעניין איפרגן בגיליון הרישום שלו אין הרשעות קודמות, אך הוא התגורר בקולומביה ב-16 השנים האחרונות. לגבי סעדון עולה מתסקיר המבחן שהוא מרוכז במחירים שמשפחתו משלמת על מעשיו. שירות המבחן התרשם שקיימת נזקקות טיפולית בעניין התנהלותו בחיי היום יום ולא בא בהמלצה לטיפול בקהילה. לגבי מור זוהר התסקיר מציין את התנהלותו הנורמטיבית בהעדר הרשעות קודמות. קצין המבחן העריך שהרקע לביצוע העבירות הוא חבירה לגורמים בעייתיים והעדר יכולת להציב לעצמו גבולות. המליץ על טיפול בשב""ס. לגבי איפרגן שירות המבחן ציין כי מדובר באדם המאופיין בהתנהגות פורצת גבולות באופן חזרתי. ביצע את העבירות עקב מצוקה כלכלית להשגת כסף קל. לגבי כניסתו לארץ שלא כדין ציין שנודע לו על מעצר שותפיו ולכן נכנס לארץ שלא כדין כדי למנוע את מעצרו. שירות המבחן התרשם שהוא מתחיל לגלות הבנה בנוגע למעשיו.","הסדר הטיעון, הראיות והטיעון לעונש:"
"ת""פ 35088-07-24",המאשימה ציינה שהנסיבות בתיק מצדיקות גזירת עונש ברף העליון המוסכם. חלקם גדול יותר ולכן גם הענישה צריכה להיות מחמירה יותר. לגבי רכיב המאסר המותנה מבוקש להשית מאסרים מותנים ארוכים ומשמעותיים שירתיעו מביצוע עבירות דומות. לגבי הקנס המאשימה מפנה לכך שמדובר בעבירות שבוצעו ממניע כלכלי וכאשר פוטנציאל הרווח הטמון בעבירות היה רב. יש לשקול את חומרת המעשים והקנס הוא עונש נדרש לשם איון הכדאיות הכלכלית בעבירות מסוג זה. יש בענישה הכלכלית כדי להוות רכיב ענישה מרתיע.,"הסדר הטיעון, הראיות והטיעון לעונש:"
"ת""פ 35088-07-24","ב""כ הנאשם חסן טען שהעונש סגור, לרבות הפעלת המאסר המותנה ומבוקש לכבד את ההסדר. לגבי הקנס נטען שאין להשית עליו קנס. מדובר באדם עם 5 ילדים קטינים, שהוא המפרנס היחידי של הבית. המצוקה הכלכלית שגם ככה הבית היה מצוי בה הוחרפה לאור המעצר ולאחר מכן הרחקה ממקום המגורים. רק לאחרונה הוא יצא לעבודה והוא עובד היום בשכר מינימום והמצב הכלכלי קשה. העבר הפלילי שלו הוא תוצאה לעובדה שהוא היה מכור לסמים. הוא נגמל מסמים מזמן. הנאשם עצמו ביקש לכבד את ההסדר וטען שהמצב הכלכלי שלו גרוע וביקש להתחשב.","הסדר הטיעון, הראיות והטיעון לעונש:"
"ת""פ 35088-07-24","ב""כ הנאשם סעדון טען שלאור נסיבות האירוע וחלקו המופחת וכן התסקיר המלמד על שיקולי שיקום, יש להשית עליו 4 שנות מאסר. נטען כי מדובר במקרה בו הם הודו כמסייעים כמעגל חיצוני לעבירה. הסיוע הוא בשולי המעגל החיצוני. מדובר במעשים שנכשלו ללא התערבות של גורם משטרתי. במבחן התוצאה הדבר לא צלח. כל המעשים בשרשרת התכנית נעשו לאחר שאותה אנייה הייתה בארץ. הם לא מעורבים בחלק הניכר של היבוא. המעשים נעשו בארץ. גם זה ממקם אותם בשוליים. נטען עוד כי הפעילות של הסיוע הייתה שולית ולא רצינית. על הנאשם מקסים נגזר עונש מאסר של שנתיים לפי הסדר הטיעון. אין מקום להשית עונש גדול פי שלוש על נאשם אחר באותה פרשה. נאשם זה לא עלה לאנייה ולא שוחח עם הצוללן. הטענה כי הנאשם היה אקטיבי מאחורי הקלעים אינה מצדיקה עונש גדול פי שלוש מנאשם אחר באותה פרשה. ההודעה ששלח הנאשם לא הובילה לשום מעשה. נטען כי החלק שלו בכתב האישום הוא פסיבי ומסתכם בנוכחות. לכן נטען כי יש להשית עליו מאסר של 4 שנים. יש לו מודעות והוא לקח אחריות לאירוע. זה עונש כפול מנאשם אחר בפרשה ולכן זה עונש ראוי ומשמעותי והולם. גם בנוגע למאסר על תנאי אין מקום להפעילו במצטבר כאשר לגבי נאשם אחר באותה פרשה הופעל מאסר על תנאי חצי בחופף וחצי במצטבר. ראוי להפעיל את המאסר המותנה בחופף במלואו ולחילופין בהתאם למנגנון שהופעל ביחס לנאשם אחר. התסקיר מציין שהסיכון להישנות קטן בעניינו של סעדון. הוא עבר טיפולים רבים. לכך מצטרף גם הליך טיפולי פרטי וולונטרי שנלווה לאפיק השיקומי של שירות המבחן. מבוקש לשקלל זאת בגזירת העונש. לגבי הקנס נטען כי סעדון חי מביטוח לאומי ונמצא בחדלות פירעון. יש לו חובות אדירים. הוא מנסה להסדיר אותם. מבוקש לא להטיל עליו רכיב ענישה כספי מכיוון שהוא אינו בר ביצוע מבחינתו. לגבי נאשם זה הוגש חומר רפואי, אישורי ביטוח לאומי ואישור חדלות פירעון.","הסדר הטיעון, הראיות והטיעון לעונש:"
"ת""פ 35088-07-24",הנאשם עצמו אמר כי הוא נמצא בטיפול וכי משפחתו נפגעה קשות מהמעשים שעשה. הנאשם מבקש להשתקם ולמזער את הנזק.,"הסדר הטיעון, הראיות והטיעון לעונש:"
"ת""פ 35088-07-24","ב""כ הנאשם מור זוהר טען כי הנאשם הוא ללא עבר פלילי, היה לוחם בצבא ביחידה קרבית. עומד לראשונה בפני בית המשפט. הצדדים הגיעו להסדר ועונשו של הנאשם צריך להיות בתחתית המתחם שטוענים לו. הוא נטל אחריות, שהה במעצר תקופה ארוכה מאוד, כמעט שנה בבית מעצר. הוא היה תומך לאסירים אחרים עם נטיות אובדניות ועבר קבוצות טיפוליות בבית הסוהר לשם כך. לאחר מכן עבר לאיזוק אלקטרוני ובמהלך אותה תקופה למד קרימינולוגיה ולימודים מטעם מכון אדלר.","הסדר הטיעון, הראיות והטיעון לעונש:"
"ת""פ 35088-07-24","חלקו של הנאשם באירוע התבטא בהודעה שהוא קיבל. הוא הודה ולא בזבז זמן שיפוטי. הוא קיבל הודעה מנאשם אחר יום לאחר הגעת האנייה לארץ. כמו כן, הגיע לחוף מספר פעמים. מור אמנם היה מדריך צלילה בקולומביה אך בתיק יש צוללנים שנשפטו וקיבלו עבודות שירות. מדובר בעבירות סיוע. העונש הראוי הוא 4 שנות מאסר. יש שני נאשמים אחרים שההסדר קובע שנשפטו לשנתיים. הנאשם עלה לארץ כמעט שנה לפני שנעצר. עבד בעבודות מזדמנות וניסה להתאקלם בארץ. מצבו הכלכלי אינו טוב. הוא מגדל שני ילדים קטנים. יש לו אישה ללא שפה שמגדלת את הילדים ואינה עובדת. מור היה המפרנס היחידי. הנאשם קיבל אחריות לביצוע העבירות והביע חרטה. הדברים עולים גם מתסקיר שירות המבחן. מבוקש להימנע מהטלת קנס בעניינו של נאשם זה, כפי שנקבע לגבי נאשם אחר.","הסדר הטיעון, הראיות והטיעון לעונש:"
"ת""פ 35088-07-24",הנאשם עצמו טען שהוא מצטער על מה שקרה. טען שהתחיל טיפול בכלא והוא רוצה להמשיך בטיפול. הוא עמוד התווך של המשפחה ורוצה להשתקם ולצאת לדרך חדשה.,"הסדר הטיעון, הראיות והטיעון לעונש:"
"ת""פ 35088-07-24","ב""כ הנאשם איפרגן טענו שמדובר בנאשם אב לשני קטינים. יש לו שני ילדים בטיפול פסיכולוגי ונמצאים במצוקה נפשית קשה. נסיבות חייו אינן פשוטות. הוא גדל בבית מורכב. למרות זאת התגייס לצהל. מקום העבודה הנוכחי מתאר אותו כאדם חרוץ, מסור לעבודה, נעים הליכות. הרשעותיו הקודמות אינן רלוונטיות בגלל סוג העבירות וחלוף הזמן. עומד בפעם הראשונה בפני גזירת עונש של מאסר. הוא אינו נטוע בעולם הסמים ואינו בעל דפוסי התנהגות עבריינים. שיתף פעולה באופן מלא עם שירות המבחן. חוות הדעת של גורמי הטיפול חיוביות ובדיקות השתן שלו נקיות. המעצר היווה עבורו תקופה מטלטלת. היה תקופה ממושכת ביותר במעצר באיזוק אלקטרוני. הנאשם סובל מדימוי עצמי נמוך והשתתף בקבוצות טיפוליות. לא נשקפת ממנו סכנה. אם לא היה הסדר בתיק לאור השיקום שלו ושיתוף הפעולה ייתכן שהענישה הייתה יותר מקלה מההסדר. שירות המבחן המליץ על שיבוץ בכלא טיפולי. מדובר במי ששוקם ויש אינטרס ציבורי לאפשר זאת. הנאשם הודה בהמשך להליך גישור. ההסדר נבע מקשיים מהותיים בראיות. התיקון בכתב האישום הוא מהותי. יש כאן קבלת אחריות וחיסכון אדיר בזמן שיפוטי יקר. בנוגע לעבירה של כניסה לישראל שלא כדין מבוקש לגזור מאסר על תנאי, כפי שנגזר בפרשת אפי נווה. יש לתת משקל גם לעונשים שנגזרו על הצוללנים. ענישה של 4 שנים היא ענישה חמורה בגין עבירת סיוע ולכן מבוקש לא להטיל יותר מארבע שנות מאסר. על שותפים לעבירה נגזרו עונשים קלים בהרבה. הנאשם קיבל תעודת הערכה במקום עבודתו כמי שתורם בעת הזו. מדובר בתקופה בה אין להכביד במאסרים ממושכים. לנאשם אין קשר לקולומביה. חלקו של הנאשם איפרגן אינו גדול או משמעותי יותר משל אחרים שקיבלו ענישה מקלה יותר. כן נטען כי בפסיקה נקבעו עונשים של 6 שנות מאסר לעבירות מושלמות של יבוא סמים בכמויות גדולות. לכן בתיק זה אין מקום להשית יותר מארבע שנות מאסר. מדובר בעונש חמור. הקנס ניתן חלף חילוט כקנס ולא כחילוט. לכן צריך להסתכל על הנאשם כמי שמשלם מחיר גבוה יותר מאחרים.","הסדר הטיעון, הראיות והטיעון לעונש:"
"ת""פ 35088-07-24","הנאשם עצמו טען שלקח אחריות על מעשיו והוא מבקש להשתקם ולחזור למשפחתו. אשתו של הנאשם, נטלי, אמרה שיש לבני הזוג ילדים קטנים עם בעיות רגשיות קשות שיתקשו מאוד לחיות ללא אביהם תקופה משמעותית.","הסדר הטיעון, הראיות והטיעון לעונש:"
"ת""פ 35088-07-24","בעניינו של הנאשם אורי סעדון, הוגש תסקיר. מחמת צנעת הפרט לא נפרט את תוכנו. נאמר רק כי הוא סובל מבעיות רפואיות וכלכליות. מטופל תרופתית. כמו כן נפגע מתאונת דרכים. בעברו הרשעה משנת 2017 בעבירות סמים בעטיין נדון לריצוי 36 חודשי מאסר בפועל. כן פתוח נגדו תיק מב""ד נוסף משנת 2016, בגינו הוגש כתב אישום בגין עשיית פעולה ברכוש ללא דיווח או כדי לגרום לדיווח בלתי נכון. במסגרת צו פיקוח השתתף בקבוצה לעצורי בית. השקיע מאמץ בשמירה על יציבות תפקודית ונענה לתנאים. בשיחות עם שירות המבחן שיתף במצבו, לרבות בהתייחס לביצוע העבירות, תוך שקיבל אחריות מלאה על מעשיו. הביע צער וחרטה אך נראה מרוכז במחירים ובקושי שהביא על משפחתו וילדיו. מסר שהרקע לעבירות היה מצבו הכלכלי המורכב וחובותיו הגבוהים ולכן הסכים להצעה שקיבל מאחד הנאשמים, עמו הייתה לו היכרות מוקדמת, לקחת חלק בעבירות בתמורה לסיוע כלכלי. שלל שימוש בסמים או מעורבות בהימורים. שולב בטיפול קבוצתי ופרטני והינו בשלבים התחלתיים בתהליך. שירות המבחן התרשם מהפחתה מסוימת בסיכון להישנות ביצוע עבירות בעתיד, שניתן יהיה להעמיק בכפוף להמשך טיפול במסגרת שב""ס. לאור חומרת העבירות, שירות המבחן לא בא בהמלצה טיפולית במסגרת שירות המבחן והומלץ להפנות תשומת לב שב""ס לחשיבות המשך שילובו של הנאשם בטיפול במהלך המאסר.",תסקירי שירות המבחן:
"ת""פ 35088-07-24","בעניינו של הנאשם מור זוהר, הוגש תסקיר. לפיו הנאשם, נעדר הרשעות קודמות והתיק הנוכחי הינו היחיד התלוי נגדו. בהליך המעצר היה עצור לראשונה בחייו במשך כ-11 חודשים, שולב כ""תומך"" לעצורי השגחה באגף ייחודי למניעת אובדנות, קיים קשר רציף עם עו""ס וקרימינולוגית ושיתף פעולה בקבוצה טיפולית ל""ליווי לתומכים"" שעסקה בשינוי דפוסים, כישורי חיים, דפוסי אלימות וסודיות, עמם מתמודדים התומכים. התנהל ברגישות, אנושיות ואכפתיות, תוך שגילה רצינות כלפי תפקידו וכמסייע לעצורים במצוקה נפשית להתמודד עם קשייהם האישיים. בהמשך הועמד בצו פיקוח מעצר ובהדרגה גם הוקלו תנאי שחרורו. לאחרונה נקבע כי יוכל לנוע לכל צורך בליווי מי ממפקחיו. במסגרת צו פיקוח המעצר שולב בקבוצה טיפולית שבועית לעצורי בית. הגיע למפגשים באופן סדיר ועמד בכללי הטיפול. כן שולב בתקופת פיקוח המעצר בסדנה לימודית שבועית בנושא חוק ומשפט, השתתף בכל המפגשים והפגין נוכחות ומעורבות בתכנים. שירות המבחן התרשם בשיחות עם מור מיכולתו לקבל אחריות על מעשיו ועל התנהגותו הבעייתית כמפורט בכתב האישום. כן התרשם שירות המבחן ממור כבעל יכולות קוגניטיביות ותפקודיות טובות. מאז נעצר מגלה יכולת לבחון עצמו באופן ביקורתי תוך שמזהה את בחירותיו הבעייתיות ומסוגל להכיר באחריות למצבו, גם מבחינה עונשית. שירות המבחן מעריך כי בעיתוי זה פחת הסיכון להישנות עבירות מצדו, בין היתר לנוכח הכרתו בנזק הפוטנציאלי כתוצאה מהעבירה שביצע וכן בנזק שהביא על משפחתו. שירות המבחן המליץ במסגרת שיקולי אורך המאסר להביא בחשבון את גילו, מעורבות ראשונה בפלילים, יכולתו להפיק תועלת מקשר ותהליך טיפולי, שאיפות מקדמות לעתיד בהקשר המשפחתי והתעסוקתי והערכת שירות המבחן את ההפחתה בסיכון במצבו.",תסקירי שירות המבחן:
"ת""פ 35088-07-24","בעניינו של הנאשם אסי איפרגן, הוגש תסקיר מבחן. לפיו לחובתו 4 הרשעות קודמות בעבירות רכוש ואלימות, האחרונה משנת 2016. הוטלו עליו בעבר עונשי מאסר על תנאי, קנסות, צו עבודות לתועלת הציבור וצו מבחן. הנאשם נטל אחריות מלאה על מעשיו ביחס להליך הנוכחי וביטא חרטה על התנהלותו פורצת הגבולות. לדבריו היה במצוקה כלכלית והיה עסוק במציאת מקורות להשגת כסף. מסר כי מעצר שותפיו התבצע כאשר היה בדובאי ונכנס לארץ מבלי שהצהיר על כניסתו כדי למנוע את מעצרו. הסתתר לתקופה של שלושה חודשים שלאחריהם הסגיר עצמו למשטרה. שירות המבחן התרשם כי כיום הנאשם מכיר באופן ראשוני בדפוסיו ובדרכי התנהלותו ומבין שפעל ללא הפעלת שיקול דעת וללא חשיבה מעמיקה על ההשלכות והסכנות. במהלך האבחון שיתף באופן כנה על הנזק שגרם למשפחתו הגרעינית בעקבות ביצוע העבירה ומעצרו. שולב בצו פיקוח בקבוצת עצורי בית, השתתף באופן פעיל ונחווה כגורם משמעותי ומרכזי בקבוצה. מתמודד עם קשיים כלכליים שהתגברו מאז מעצרו. לאור הסדר הטיעון הכולל מאסר בפועל ממושך וחומרת העבירות, שירות המבחן אינו יכול לבוא בהמלצה טיפולית במסגרת שירות המבחן וממליץ כי טרם כניסתו לריצוי מאסרו יעבור הליך מיון מוקדם בו יבחן על ידי שב""ס שילובו בכלא טיפולי למהלך ריצוי המאסר.",תסקירי שירות המבחן:
"ת""פ 35088-07-24","לאחר ששמעתי את הצדדים ועיינתי בראיות שהוגשו ובתסקירי שירות המבחן, אני מאשר את הסדר הטיעון ואת העונשים שנקבעו בעניינם של הנאשמים, הכול כפי שפורט בהסדר המוסכם. אבהיר כי מדובר בהסדר המשקף את חומרת העבירות ביחד עם נתוני הנאשמים ותוך שקלול בעיות וקשיים שכתב האישום עורר.",גזר הדין:
"ת""פ 35088-07-24","יצוין כי עבירות הסמים פוגעות בערך החברתי המוגן שעניינו הגנה על שלום הציבור ובריאותו. העבירות שבביצוען הודו הנאשמים תורמות לנגע הסמים ולשרשרת הפצת הסם והינן בעלות פוטנציאל של ממש לגרימת נזק לשלום הציבור ובריאותו, הן על ידי גרימת נזקים ישירים עקב שימוש בסמים והן גרימת נזקים עקיפים שכן שימוש בסמים גורר במקרים רבים אף ביצוע עבירות נלוות.",גזר הדין:
"ת""פ 35088-07-24","בתי המשפט נקראים תדיר להחמרת הענישה בעבירות סמים, ומנעד הענישה הוא רחב והוא תלוי נסיבות המקרה הספציפי, סוג הסם וכמות הסם ועוד [ראו: ע""פ 9910/17 אלבטינה גריפולינה נ' מדינת ישראל (03.05.2018); ע""פ 8436/20 יעקב אמסלם נ' מדינת ישראל (07.06.2021)]. אין צורך להכביר במילים בחשיבות הערך החברתי שנפגע בעקבות עבירות הסמים ובחשיבות ההגנה על ערכים אלה. עבירות הסמים חומרתן מיוחדת וקיים צורך להיאבק בהן באמצעות ענישה משמעותית ומרתיעה, אך כאמור, בהתאם לנסיבות המקרה הספציפי.",גזר הדין:
"ת""פ 35088-07-24",במקרה זה אני סבור שהסדר הטיעון משקף את חומרת העבירות ומעשיהם של הנאשמים ולכן אני מאשר את הסדר הטיעון וגוזר על הנאשמים את העונשים הבאים כמפורט להלן:,גזר הדין:
"ת""פ 35088-07-24","על הנאשם אמיל (אמיר) חסן אני גוזר עונש של 26 חודשי מאסר. כן אני מורה להפעיל מאסר מותנה העומד ותלוי נגדו בן 6 חודשים מת""פ (חדרה) 46599-01-20, חציו בחופף וחציו במצטבר, כפי שהוסכם בין הצדדים. בסך הכל ירצה הנאשם אמיל חסן עונש של 29 חודשי מאסר בפועל. מתקופת המאסר שנגזר ינוכו ימי מעצרו מיום 20.11.22 ועד ליום 15.10.23. יובהר כי ככל שהנאשם מרצה מאסר אחר בגין הרשעה באירוע אחר ירוצה עונש המאסר שנגזר כעת במצטבר לעונש אותו הוא מרצה בגין מעורבות בהליך פלילי אחר. ",אמיל (אמיר) חסן:
"ת""פ 35088-07-24","הנאשם יחל לרצות את עונשו ביום  3.11.24 שעה 09:00 שאז עליו להתייצב בבית מעצר קישון לריצוי מאסרו, אלא אם כן יורה לו שב""ס להתייצב במקום אחר. עליו להתייצב למאסר כשברשותו תעודת זהות או דרכון. בכל הנוגע להליך של מיון מוקדם אתייחס בהמשך.",אמיל (אמיר) חסן:
"ת""פ 35088-07-24","בנוסף אני גוזר על הנאשם חסן עונש של 5 חודשי מאסר על תנאי והתנאי הוא שהנאשם לא יעבור עבירות בהן הורשע או עבירות על פקודת הסמים, למעט שימוש או החזקה בסם לשם צריכה עצמית, וזאת בתוך 24 חודשים ממועד שחרורו ממאסר.",אמיל (אמיר) חסן:
"ת""פ 35088-07-24","בשים לב לטענות ב""כ הנאשם בפני, בהתחשב בהודאה שחסכה זמן שיפוטי רב ובהתחשב במכלול הנסיבות וכדי לא לגזור עונש נוסף שבעיקר ייפגע במשפחתו של הנאשם, החלטתי להסתפק ברכיבי ענישה אלו ולא גזרתי עליו עונש כספי.",אמיל (אמיר) חסן:
"ת""פ 35088-07-24","ככל שבמסגרת הליכי מעצר או הליכים אחרים הופקדו כספים על ידי הנאשם להבטחת קיום תנאי חלופת המעצר או לכל עניין אחר, הם יישארו מופקדים עד להתייצבותו למאסר. לאחר ההתייצבות למאסר הם יוחזרו לנאשם באמצעות ב""כ.",אמיל (אמיר) חסן:
"ת""פ 35088-07-24","בכל הנוגע לרכב מסוג מאזדה שמספרו 33658501, הרשום על שם הנאשם ומוחזק בידי המאשימה, כמוסכם יועבר הרכב לידי הנושה המובטח ""מימון ישיר"" לה גובה חוב שעולה על שווי הרכב, אשר תפעל למימושו בהתאם לשיקול דעתה.",אמיל (אמיר) חסן:
"ת""פ 35088-07-24","על הנאשם אורי סעדון אני גוזר עונש של 60  חודשי מאסר, מהם 48 חודשים לריצוי בפועל ועוד 12 חודשי מאסר מותנה. התנאי הוא שהנאשם לא יעבור עבירות בהן הורשע או עבירות על פקודת הסמים, למעט צריכה עצמית וזאת בתוך 24 חודשים ממועד שחרורו ממאסר.",אורי סעדון:
"ת""פ 35088-07-24","בכל הנוגע למאסר המותנה שנגזר על מר סעדון בת""פ 54852-05-17: מדובר במאסר מותנה תקף למשך שמונה (8) חודשים שעניינו בעבירות על פקודת הסמים (יוער כי באותו גזר דין נגזר גם מאסר מותנה נוסף שעניינו בעבירה אחרת). לעניין עצם הפעלת המאסר המותנה לא גובשה הסכמה בין ב""כ הצדדים. בשם לב לאמור אני מורה על הפעלת המאסר המותנה באופן שבו מחצית מתקופת המאסר, ארבעה (4) חודשים, תרוצה בחופף למאסר שנגזר ומחציתה במצטבר.    ",אורי סעדון:
"ת""פ 35088-07-24","בהתאם, ירצה הנאשם סעדון תקופת מאסר כוללת של 52 חודשי מאסר. מתקופת המאסר הכוללת שנגזרה ינוכו ימי מעצרו מיום 15.11.22 ועד ליום 19.12.23.",אורי סעדון:
"ת""פ 35088-07-24",יובהר כי ככל שהנאשם מרצה מאסר אחר בגין הרשעה באירוע אחר ירוצה עונש המאסר שנגזר כעת במצטבר לעונש אותו הוא מרצה בגין מעורבות בהליך פלילי אחר.,אורי סעדון:
"ת""פ 35088-07-24","הנאשם יחל לרצות את עונשו ביום 3.11.24 שעה 09:00, שאז עליו להתייצב בבית מעצר קישון לריצוי מאסרו, אלא אם כן יורה לו שב""ס להתייצב במקום אחר. עליו להתייצב למאסר כשברשותו תעודת זהות או דרכון. בכל הנוגע להליך של מיון מוקדם אתייחס בהמשך.",אורי סעדון:
"ת""פ 35088-07-24","בשים לב לטענות ב""כ הנאשם בפני, בהתחשב בהודאה שחסכה זמן שיפוטי רב ובהתחשב במכלול הנסיבות וכדי לא לגזור עונש נוסף שבעיקר ייפגע במשפחתו של הנאשם, החלטתי להסתפק ברכיבי ענישה אלו ולא גזרתי עליו עונש כספי.",אורי סעדון:
"ת""פ 35088-07-24","ככל שבמסגרת הליכי מעצר או הליכים אחרים הופקדו כספים על ידי הנאשם להבטחת קיום תנאי חלופת המעצר או לכל עניין אחר, יוחזרו הכספים לידי הנאשם לאחר התייצבותו למאסר, זאת באמצעות ב""כ.",אורי סעדון:
"ת""פ 35088-07-24","יובהר למען הסר ספק, שככל שחולטו כספים שנתפסו כחלק מכספי ביצוע העבירה, הרי שגזר הדין אינו מבטל את החלטת החילוט.",אורי סעדון:
"ת""פ 35088-07-24","על הנאשם מור זוהר אני גוזר עונש של 58 חודשי מאסר, מהם 10 חודשי מאסר על תנאי. התנאי הוא שהנאשם לא יעבור עבירות בהן הורשע או עבירות על פקודת הסמים, למעט צריכה עצמית וזאת בתוך 24 חודשים ממועד שחרורו ממאסר. סה""כ ירצה הנאשם 48 חודשי מאסר מהם ינוכו ימי מעצרו מיום 15.11.22 ועד ליום 15.10.23. יובהר כי ככל שהנאשם מרצה מאסר אחר בגין הרשעה באירוע אחר ירוצה עונש המאסר שנגזר כעת במצטבר לעונש אותו הוא מרצה בגין מעורבות בהליך פלילי אחר.",מור זוהר:
"ת""פ 35088-07-24","הנאשם יתייצב לרצוי עונשו ביום 3.11.24 שעה 09:00 בבית מעצר קישון, אלא אם כן יורה לו שב""ס להתייצב במקום אחר. עליו להתייצב למאסר כשברשותו תעודת זהות או דרכון. בכל הנוגע להליך של מיון מוקדם אתייחס בהמשך.",מור זוהר:
"ת""פ 35088-07-24","בשים לב לטענות ב""כ הנאשם בפני, בהתחשב בהודאה שחסכה זמן שיפוטי רב ובהתחשב במכלול הנסיבות וכדי לא לגזור עונש נוסף שבעיקר ייפגע במשפחתו של הנאשם, החלטתי להסתפק ברכיבי ענישה אלו ולא גזרתי עליו עונש כספי.",מור זוהר:
"ת""פ 35088-07-24","ככל שבמסגרת הליכי מעצר או הליכים אחרים הופקדו כספים על ידי הנאשם להבטחת קיום תנאי חלופת המעצר או לכל עניין אחר, יוחזרו הכספים לידי הנאשם לאחר התייצבותו למאסר, זאת באמצעות ב""כ. יובהר למען הסר ספק, שככל שחולטו כספים שנתפסו כחלק מכספי ביצוע העבירה, הרי שגזר הדין אינו מבטל את החלטת החילוט.",מור זוהר:
"ת""פ 35088-07-24","על הנאשם אסי איפרגן אני גוזר עונש של 60 חודשי מאסר, מהם 48 חודשי מאסר לריצוי בפועל ועוד 12 חודשי מאסר מותנה. התנאי הוא שהנאשם לא יעבור עבירות סמים בהן הורשע או עבירות על פקודת הסמים, למעט צריכה עצמית וזאת בתוך 24 חודשים ממועד שחרורו ממאסר. בנוסף אני גוזר על הנאשם עונש של 4 חודשי מאסר על תנאי והתנאי הוא שהנאשם לא יעבור עבירה על חוק הכניסה לישראל וזאת בתוך 12 חודשים ממועד שחרורו ממאסר. יובהר כי ככל שהנאשם מרצה מאסר אחר בגין הרשעה באירוע אחר ירוצה עונש המאסר שנגזר כעת במצטבר לעונש אותו הוא מרצה בגין מעורבות בהליך פלילי אחר.",אסי איפרגן:
"ת""פ 35088-07-24","סה""כ ירצה הנאשם איפרגן 48 חודשי מאסר לריצוי בפועל מהם ינוכו ימי מעצרו מיום 29.01.23 ועד ליום 7.12.23. הנאשם יחל לרצות את עונשו ביום 3.11.24 שעה 09:00 שאז עליו להתייצב בבית מעצר קישון לריצוי מאסרו, אלא אם כן יורה לו שב""ס להתייצב במקום אחר. עליו להתייצב למאסר כשברשותו תעודת זהות או דרכון. בכל הנוגע להליך של מיון מוקדם אתייחס בהמשך.",אסי איפרגן:
"ת""פ 35088-07-24","אני גוזר על נאשם זה כמוסכם על הצדדים תשלום קנס בסך 100,000 ₪ וזאת חלף חילוט רכוש בשווי משמעותי עליו ויתרה המאשימה במסגרת ההסדר שבין הצדדים. יצוין כי רוב סכום הקנס כבר שולם. היתרה תשולם לקופת בית המשפט עד לא יאוחר מיום 31.12.24. ככל שלא תשולם יתרת הקנס במועד יהיה על הנאשם לרצות 30 ימי מאסר נוספים.",אסי איפרגן:
"ת""פ 35088-07-24","ככל שבמסגרת הליכי מעצר או הליכים אחרים הופקדו כספים על ידי הנאשם להבטחת קיום תנאי חלופת המעצר או לכל עניין אחר, כי אז ישמשו כספים אלו לתשלום יתרת הקנס. כל סכום עודף יוחזר לנאשם באמצעות ב""כ.",אסי איפרגן:
"ת""פ 35088-07-24","לעניין התייצבות הנאשמים למאסר: כאמור, תחילת מאסרם מעוכבת עד ליום 3.11.24 שעה 09:00.",אסי איפרגן:
"ת""פ 35088-07-24","על כל אחד מהנאשמים  לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 074-7831077, 074-7831078. עד למועד תחילת המאסר יחולו על כל אחד מהנאשמים התנאים המגבילים שנקבעו כתנאי  לשחרורם ממאסר. ",אסי איפרגן:
"ת""פ 35088-07-24",מזכירות בית המשפט תנפיק פקודות מאסר לכל אחד מהנאשמים. ,אסי איפרגן:
"ת""פ 35088-07-24",זכות ערעור לבית המשפט העליון תוך 45 יום מהיום. ,אסי איפרגן:
"ת""פ 35088-07-24","54678313ניתן היום,  כ""ז אלול תשפ""ד, 30 ספטמבר 2024, במעמד הנאשמים וב""כ הצדדים.",5129371
"ת""פ 35088-07-24",נוסח מסמך זה כפוף לשינויי ניסוח ועריכה,רון שפירא 54678313
"ת""פ 35088-07-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",רון שפירא 54678313
