verdict,text,part
SH-23-11-49510-943,"ת""פ 49510-11-23 מדינת ישראל נ' בנאת(עציר)",בית משפט השלום בחיפה
SH-23-11-49510-943,"ת""פ 49510-11-23 מדינת ישראל נ' בנאת(עציר)",בית משפט השלום בחיפה
SH-23-11-49510-943,"ת""פ 49510-11-23 מדינת ישראל נ' בנאת(עציר)",בית משפט השלום בחיפה
SH-23-11-49510-943,"פקודת הסמים המסוכנים [נוסח חדש], תשל""ג-1973: סע'  7(א)+, 7(ג), 13, 19א",חקיקה שאוזכרה: 
SH-23-11-49510-943,"הנאשם הורשע על סמך הודאתו בעובדות כתב האישום המתוקן (במ/2), בביצוע ריבוי עבירות של החזקת סמים שלא לצריכה עצמית בניגוד לסעיף 7(א)+ 7(ג) סיפא לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים""), בריבוי עבירות של סחר בסם מסוכן, בניגוד לסעיף 13 + סעיף 19א לפקודת הסמים המסוכנים ועבירה של אספקת סם מסוכן בניגוד לסעיף 13 + 19א לפקודת הסמים המסוכנים.",גזר דין
SH-23-11-49510-943,"כמו כן, הנאשם ביקש לצרף ת.פ. 40991-12-23 (במ/3), בו הודה והורשע בעבירה של החזקת סם שלא לצריכה עצמית בניגוד לסעיף 7(א) + (ג) סיפא לפקודת הסמים המסוכנים.",גזר דין
SH-23-11-49510-943,"בתאריך 27.10.23 סמוך לשעה 03:10, עת ששהה הנאשם ברח' וולפסון בעכו, הוא נשא על גופו תיק ובו החזיק סמים מסוכנים מסוג הרואין במשקל כולל של 51.66 גרם נטו, סם מסוכן מסוג MDMA במשקל כולל של 0.9604 גרם נטו, סם מסוכן מסוג חשיש במשקל כולל של 13.66 גרם נטו וסם מסוכן מסוג קנבוס במשקל כולל של 13.21 גרם נטו.",להלן יפורטו עובדות כתב האישום המתוקן בתמצית:
SH-23-11-49510-943,"בתאריך 06.09.23 סמוך לשעה 9:30 עת שהה הנאשם ברח' הרצל בעכו, הוא נשא על גופו תיק ובו סם מסוכן מסוג חשיש במשקל כולל של 25.69 גרם נטו.",להלן יפורטו עובדות כתב האישום המתוקן בתמצית:
SH-23-11-49510-943,"בין החודשים אוקטובר 2022 ועד אוקטובר 2023 מכר הנאשם לפארס דלשאד (להלן: ""פארס"") לאחר תיאום מראש סמים מסוכנים מסוג LSD, MDMA חשיש וקנבוס וזאת בעשרות הזדמנויות, אותם החזיק שלא לצריכה עצמית, במשקלים שאינם ידועים במדויק למאשימה ותמורתם שילם פארס תשלומים הנעים בין עשרות למאות שקלים לכל עסקה ובין היתר במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,בתאריך 3.8.23 מכר הנאשם לפארס כדור סם מסוכן מסוג MDMA במשקל שאינו ידוע במדויק למאשימה  וקיבל בתמורה מפארס סך של 100 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 9.8.23 מכר הנאשם לפארס כדור סם מסוכן מסוג MDMA במשקל שאינו ידוע במדויק למאשימה  וקיבל בתמורה מפארס סך של 100 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 28.8.23 מכר הנאשם לפארס סם מסוכן מסוג MDMA במשקל של כ- 1 גרם לערך וקיבל בתמורה מפארס סך של 250 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 25.10.23 מכר הנאשם לפארס 2 אצבעות סם מסוכן מסוג חשיש במשקל של כ- 2 גרם לערך וקיבל בתמורה מפארס סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,"בין החודשים אוקטובר 2022 ועד אוקטובר 2023 מכר הנאשם לפבל וולצ'קו (להלן: ""פבל"") לאחר תיאום מראש סמים מסוכנים מסוג חשיש וקנבוס וזאת לכל הפחות ה- 20 הזדמנויות שונות, אותם החזיק שלא לצריכה עצמית, במשקלים שאינם ידועים במדויק למאשימה ותמורתם שילם פארס תשלומים הנעים בין עשרות למאות שקלים לכל עסקה ובין היתר במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,"בתאריך 31.7.23 מכר הנאשם לפבל 3 אצבעות סם מסוכן מסוג חשיש במשקל כולל שאינו ידוע במדויק למאשימה, וקיבל בתמורה מפבל סך של 100 ₪.",להלן יפורטו עובדות כתב האישום המתוקן בתמצית:
SH-23-11-49510-943,בתאריך 21.8.23 מכר הנאשם לפבל 2 אצבעות סם מסוכן מסוג חשיש במשקל של כ- 2 גרם לערך  וקיבל בתמורה מפבל סך של 200 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 28.8.23 מכר הנאשם לפבל קנבוס במשקל של כ- 1 גרם לערך  וקיבל בתמורה מפבל סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 5.09.23 מכר הנאשם לפבל קנבוס במשקל של כ- 3 גרם לערך  וקיבל בתמורה מפבל סך של 150 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 23.9.23 מכר הנאשם לפבל קנבוס במשקל של כ- 1 גרם לערך  וקיבל בתמורה מפבל סך של 100 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 9.10.23 מכר הנאשם לפבל קנבוס במשקל של כ- 1 גרם לערך  וקיבל בתמורה מפבל סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 10.10.23 מכר הנאשם לפבל קנבוס במשקל של כ- 5 גרם לערך  וקיבל בתמורה מפבל סך של 250 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 15.10.23 מכר הנאשם לפבל קנבוס במשקל של כ- 5 גרם לערך  וקיבל בתמורה מפבל סך של 250 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 20.10.23 מכר הנאשם לפבל קנבוס במשקל של כ- 5 גרם לערך  וקיבל בתמורה מפבל סך של 200 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 24.10.23 מכר הנאשם לפבל קנבוס במשקל של כ- 4 גרם לערך  וקיבל בתמורה מפבל סך של 200 ₪.,להלן יפורטו עובדות כתב האישום המתוקן בתמצית:
SH-23-11-49510-943,"בין החודשים יולי עד ספטמבר 2023 מכר הנאשם מחמד אבו ג'אבר  (להלן: ""מוחמד"") לאחר תיאום מראש סמים מסוכנים מסוג חשיש, אותם החזיק שלא לצריכה עצמית, במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודש יולי, במועד מדויק שאינו ידוע למאשימה, מכר הנאשם למחמד חשיש במשקל של 1 גרם לערך בתמורה ל- 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,בתאריך 5.8.23 מכר הנאשם למחמד חשיש במשקל כ- 1 גרם לערך וקיבל תמורתו סך הנע בין 40 ל- 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 26.8.23 מכר הנאשם למחמד חשיש במשקל כ- 1 גרם לערך וקיבל תמורתו סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 5.9.23 סיפק הנאשם למחמד חשיש במשקל שאינו יודע למאשימה וזאת ללא תמורה.,להלן יפורטו עובדות כתב האישום המתוקן בתמצית:
SH-23-11-49510-943,"בין החודשים יולי – אוגוסט 2023 מכר הנאשם למוחמד עורבי (להלן: ""מוחמד"") לאחר תיאום מראש סם מסוכן מסוג חשיש וזאת במספר רב של הזדמנויות, אותם החזיק שלא לצריכה עצמית, במשקלים שאינם ידועים במדויק למאשימה וקיבל ממוחמד תמורת כל עסקה 50 ₪ ובין היתר במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,בתאריך 21.7.23 מכר הנאשם למוחמד אצבע חשיש במשקל שאינו ידוע למאשימה וקיבל בתמורה סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 16.8.23 מכר הנאשם למוחמד אצבע חשיש במשקל שאינו ידוע למאשימה וקיבל בתמורה סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,"במהלך חודשים אוגוסט - אוקטובר 2023, לכל הפחות ב- 5 הזדמנויות שונות מכר הנאשם לר.צ., קטין יליד 2007 (להלן: ""ר.צ."") סם מסוכן מסוג קנבוס, אותו החזיק הנאשם שלא לצריכה עצמית, במשקל של 1 גרם לערך בתמורה ל- 50 ₪ עבור כל עסקה ובין היתר במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,בתאריך 14.10.23 מכר הנאשם לר.צ. קנבוס במשקל של כ- 1 גרם לערך וקיבל בתמורה 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 15.10.23 מכר הנאשם לר.צ. קנבוס במשקל של כ- 1 גרם לערך וקיבל בתמורה 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,"במהלך החודשים ספטמבר - אוקטובר 2023 לכל הפחות ב- 4 הזדמנויות שונות מכר הנאשם לי.כ., קטין יליד 2008 (להלן: ""י.כ."") סמים מסוכנים מסוג חשיש וקנבוס, אותם החזיק הנאשם שלא לצריכה עצמית, במשקל של 1 גרם קנבוס לערך וחשיש במשקלים שאינם ידועים במדויק למאשימה, וקיבל בתמורה 50 ₪ עבור כל עסקה ובין היתר במועדים הבאים:",להלן יפורטו עובדות כתב האישום המתוקן בתמצית:
SH-23-11-49510-943,בתאריך 28.9.23 מכר הנאשם לי.כ. 2 אצבעות חשיש במשקל שאינו ידוע במדויק למאשימה וקיבל בתמורה 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,בתאריך 15.10.23 מכר הנאשם לי.כ. קנבוס במשקל של כ- 1 גרם לערך וקיבל בתמורה 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,"בתאריך 13.10.23 מכר הנאשם לאחמד טבארני, לאחר תיאום מראש, 5 אצבעות של סם מסוכן מסוג חשיש, אותו החזיק הנאשם שלא לצריכה עצמית, במשקל כולל שאינו יודע במדויק למאשימה ובתמורה קיבל 200 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודש אוקטובר 2023, לכל הפחות ב- 3 הזדמנויות שונות מכר הנאשם לי.ל., קטין יליד 2009 (להלן: ""י.ל."") סם מסוכן מסוג קנבוס, אותו החזיק הנאשם שלא לצריכה עצמית, במשקל של 1 גרם לערך בתמורה ל- 50 ₪ עבור כל עסקה, ובין היתר, בתאריך 25.10.23  מכר הנאשם לי.ל. קנבוס במשקל של כ- 1 גרם לערך וקיבל בתמורה סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודשים אוגוסט - ספטמבר 2023, ב- 3 הזדמנויות שונות מכר הנאשם לע.ג., קטין יליד 2008  (להלן: ""ע.ג."") סם מסוכן מסוג קנבוס, אותו החזיק הנאשם שלא לצריכה עצמית, במשקל של 3 גרם לערך וקיבל בתמורה לכלל העסקאות - 150 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודשים אוגוסט - אוקטובר 2023, ב- 3 הזדמנויות שונות מכר הנאשם ליקיר קוגן (להלן: ""יקיר"") סם מסוכן מסוג קנבוס, אותו החזיק הנאשם שלא לצריכה עצמית, במשקל של 1 גרם לערך בתמורה ל- 50 ₪ עבור כל עסקה ובין היתר בתאריך 13.9.23 מכר הנאשם ליקיר קנבוס במשקל של כ- 1 גרם לערך ובתמורה קיבל סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך החודשים יולי - אוקטובר 2023, ב- 2 או 3 הזדמנויות שונות מכר הנאשם לסובי אליאס   (להלן: ""סובי"") סם מסוכן מסוג חשיש, אותו החזיק הנאשם שלא לצריכה עצמית, במשקלים שאינם ידועים במדויק למאשימה ותמורתו קיבל מסובי סך של עשרות שקלים לכל עסקה ובין היתר בתאריך 25.10.23 מכר הנאשם לסובי 5 אצבעות של סם מסוכן מסוג חשיש, במשקל כולל שאנו ידוע במדויק למאשימה ובתמורה קיבל סך של 200 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודשים יולי ספטמבר 2023, לכל הפחות ב- 3 הזדמנויות שונות מכר הנאשם לא.א., קטין יליד 2007, סם מסוכן מסוג קנבוס, אותו החזיק הנאשם שלא לצריכה עצמית, במשקל של 1 גרם לערך בתמורה ל- 50 ₪ עבור כל עסקה ובין היתר  בתאריך 13.9.23 מכר הנאשם לא.א. קנבוס במשקל של כ- 1 גרם לערך ובתמורה קיבל סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך חודש אוקטובר 2023 מכר הנאשם לאדם אוז'ניצקי (להלן: ""אדם"") סם מסוכן מסוג חשיש, אותו החזיק הנאשם שלא לצריכה עצמית, במועדים להלן:",להלן יפורטו עובדות כתב האישום המתוקן בתמצית:
SH-23-11-49510-943,בתאריך 24.10.23 מכר הנאשם לאדם אצבע חשיש במשקל שאינו ידוע למאשימה וקיבל בתמורה סך של 50 ₪.,להלן יפורטו עובדות כתב האישום המתוקן בתמצית:
SH-23-11-49510-943,"בתאריך 26.10.23 מכר הנאשם לאדם אצבע חשיש, במשקל כולל שאינו ידוע במדויק למאשימה וקיבל בתמורה סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,"בתאריך 26.10.23 מכר הנאשם לש.ג., קטין יליד 2007, אצבע חשיש, אותו החזיק הנאשם שלא לצריכה עצמית, במשקל שאינו ידוע במדויק למאשימה וקיבל בתמורה סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,"במהלך החודשים אוקטובר – ספטמבר 2022, מכר הנאשם ללידור חן סם מסוכן מסוג חשיש, אותו החזיק הנאשם שלא לצריכה עצמית, במשקל שאינו ידוע במדויק למאשימה, וקיבל תמורתו מלידור סך של 50 ₪.",להלן יפורטו עובדות כתב האישום המתוקן בתמצית:
SH-23-11-49510-943,בתאריך 29.11.22 סמוך לשעה 11:00 החזיק הנאשם בבית סבתו בעכו בתוך ארון בחדר השינה שלו סם מסוכן מסוג חשיש במשקל כולל של 564.3 גרם נטו וזאת שלא לצריכה עצמית.,עובדות כתב האישום בתיק המצורף : 
SH-23-11-49510-943,"על פי תסקיר שירות המבחן מיום 27.5.24, הנאשם, כבן 20, התגורר טרם מעצרו, בבית אמו בעכו.",תסקיר שירות המבחן: 
SH-23-11-49510-943,"הנאשם גדל בנסיבות חיים לא פשוטות, כאשר הוריו התגרשו כשהיה בן 5, והנאשם בתקופת ילדותו עבר לבקשתו להתגורר בבית סבתו. הנאשם גדל עם מצוקה כלכלית קשה, והחל לצרוך סמים בגיל 13.",תסקיר שירות המבחן: 
SH-23-11-49510-943,"לחובת הנאשם שתי הרשעות קודמות, בגין עבירות סמים בין השנים 2021-2022, בגינן נדון לעונש מאסר בפועל, כאשר לחובת הנאשם שני מאסרים מותנים ברי הפעלה בתיק דנן.",תסקיר שירות המבחן: 
SH-23-11-49510-943,"בתסקיר צוין כי הנאשם קיבל אחריות מלאה על מעשיו, שיתף כי סחר בסמים לצורך השגת כסף בצורה קלה והשליך את הסיבות לביצוע העבירות על תנאי גדילתו והמצב הכלכלי הירוד בביתו. שירות המבחן התרשם כי הנאשם משתמש במוקדי שליטה חיצוניים והוא נוטה להשליך את האחריות לביצוע העבירה על גורמים חיצוניים.",תסקיר שירות המבחן: 
SH-23-11-49510-943,"עוד התרשם שירות המבחן כי הנאשם בעל דפוסי התנהגות אנטי סוציאליים מושרשים, ועל רקע הילדות שבה גדל, הנאשם מתמודד עם חסכים רגשיים בסיסיים ועם חוויות בלתי מעובדות של דחייה ונטישה.",תסקיר שירות המבחן: 
SH-23-11-49510-943,"שירות המבחן התרשם כי במצבים מורכבים ומלחיצים מבחינה רגשית, הנאשם פועל תוך העדר תכנון והעדר מחשבה שקולה על מנת לספק את צרכיו הבסיסיים. עוד צוין, כי הנאשם נעדר גבולות פנימיים וחיצוניים סמכותיים, וכי עונשים קודמים לא היוו עבורו גורם מרתיע ומציב גבול, דבר אשר משתקף במעורבותו החוזרת בפלילים ובעבירות סמים. כן צוין, כי לנאשם חוסר בשלות רגשית להירתם להליך טיפולי מעמיק בשלב זה של חייו.",תסקיר שירות המבחן: 
SH-23-11-49510-943,"בתסקיר צוין, כי הנאשם מתקשה להבין את השלכות מעשיו על התנהלות חייו והתקשה לערוך התבוננות פנימית במניעים מאחורי התנהגותו. עוד התרשם שירות המבחן מעמדות מקלות מצדו של הנאשם ביחס לעבירות שביצע, וכי הוא אינו מחובר לחומרת מעשיו ולסיכון הגלום בהתנהגותו.",תסקיר שירות המבחן: 
SH-23-11-49510-943,"לאור האמור, שירות המבחן העריך כי קיימת רמת מסוכנות גבוהה להישנות ביצוע עבירות דומות בעתיד.",תסקיר שירות המבחן: 
SH-23-11-49510-943,"שירות המבחן לא ראה בהליך טיפולי במסגרת שירות המבחן משום אמצעי שיביא להפחתת הסיכון להישנות התנהגות עוברת חוק מצדו של הנאשם, ועל כן לא ניתנה בעניינו המלצה טיפולית.",תסקיר שירות המבחן: 
SH-23-11-49510-943,המאשימה הגישה גיליון הרשעות קודמות של הנאשם (טע/1) הכולל שתי הרשעות קודמות בגין עבירות סמים.,ראיות לעונש: 
SH-23-11-49510-943,"כמו כן הוגש כתב האישום, הכרעת דין, וגזר הדין שניתנו בת""פ 13352-06-21 במסגרתו הוטל על הנאשם מאסר על תנאי בן 3 חודשים שהוא חב הפעלה בתיק שבפניי. ",ראיות לעונש: 
SH-23-11-49510-943,"בנוסף הוגש כתב אישום, הכרעת דין, וגזר הדין שניתנו בת""פ 25319-03-21 במסגרתו הוטל על הנאשם בין היתר מאסר על תנאי בן 6 חודשים שהוא חב הפעלה בתיק שבפניי.",ראיות לעונש: 
SH-23-11-49510-943,"מטעם הנאשם העידה אמו לעניין העונש, וסיפרה על נסיבות חייו הקשות של הנאשם בילדות על רקע גירושי הוריו.",ראיות לעונש: 
SH-23-11-49510-943,"ב""כ המאשימה טען בטיעוניו בכתב (טע/2) ובעל פה, כי יש לראות באישומים 1 ו-2 אירוע אחד, ובכל יתר האישומים כאירוע נפרד. יצוין, כי חרף טענות ב""כ המאשימה לקביעת מתחמים נפרדים המאשימה ביקשה לקבוע מתחם עונש כולל אחד לכלל העבירות בהן הורשע הנאשם אשר לדידה צריך לנוע בין 48 ל-72 חודשי מאסר בפועל, מאסר מותנה, קנס כספי ופסילת רישיון נהיגה. בהקשר זה הפנה ב""כ המאשימה למדיניות הענישה הנוהגת במקרים דומים.",טענות הצדדים לעונש:
SH-23-11-49510-943,"המאשימה טענה כי הערכים החברתיים המוגנים שנפגעו ממעשי הנאשם הם שמירה על הסדר החברתי, שלטון החוק, הגנה על שלום הציבור מפני פגיעתם הקשה של הסמים והצורך למנוע השלכות פליליות וחברתיות כתוצאה ישירה או עקיפה של שימוש בסמים.",טענות הצדדים לעונש:
SH-23-11-49510-943,"ב""כ המאשימה טען כי הנאשם סחר וסיפק כמויות סמים גדולות הן לבגירים והן לקטינים בהזדמנויות רבות מאוד, אשר לולא התערבות משטרתית שהביאה לסיומן של העבירות היה ממשיך הנאשם באספקת הסם והפצתו.",טענות הצדדים לעונש:
SH-23-11-49510-943,"באשר לעונשו של הנאשם בתוך מתחם העונש ההולם. המאשימה טענה כי  הגם שהנאשם הודה וחסך זמן שיפוטי יקר יש לקחת בחשבון כי לחובתו של הנאשם עבר פלילי הכולל 2 הרשעות קודמות בעבירות סמים ונשק והעבירות בוצעו כאשר שני מאסרים על תנאי תלויים ועומדים נגדו. על כן נטען כי מדובר בנאשם שהוא רצידיוויסט, אשר מאסרים קודמים לא הרתיעו אותו מלשוב ולבצע עבירות דומות.",טענות הצדדים לעונש:
SH-23-11-49510-943,"ב""כ המאשימה טען כי לאחר קבלת התסקיר בעניינו של הנאשם עולה כי הנאשם מתקשה להעריך את המסוכנות במעשיו, פועל ללא שיקול דעת, מתוך ידיעה שהתנהגותו אסורה על פי חוק והכל לצורך השגת כסף. עוד נטען כי רמת המסוכנות להישנות ביצוע העבירות היא גבוהה ומדובר בנאשם בעל דפוסי התנהגות אנטי סוציאליים מושרשים. עוד נטען, כי שירות המבחן נמנע ממתן המלצה טיפולית, דבר המעיד על כך שמדובר בנאשם חסר אופק שיקומי.",טענות הצדדים לעונש:
SH-23-11-49510-943,"ב""כ המאשימה ביקש להטיל על הנאשם עונש ברף הגבוה של המתחם לו עתר, מאסר על תנאי משמעותי, קנס, שלילה בפועל ועל תנאי של רישיון הנהיגה של הנאשם, הפעלת התחייבות בסך 2,000 ₪ שהוטלה על הנאשם במסגרת הרשעתו הקודמת, וכן חילוט רכוש של כסף מזומן בסך 1,600 ₪ ושני מכשירי טלפון שנמצאו בחזקת הנאשם, לאור הכרזתו כסוחר סמים.",טענות הצדדים לעונש:
SH-23-11-49510-943,"ב""כ הנאשם טען, כי הנאשם בן 20 רווק, גדל בנסיבות חיים מורכבות, עם קושי כלכלי גדול והפך את השימוש בסם למשלח ידו, על מנת שיוכל להתפרנס ולהביא אוכל לביתו.",טענות הצדדים לעונש:
SH-23-11-49510-943,"ב""כ הנאשם ביקש להתחשב בכך שהנאשם הודה לאחר שכתב האישום תוקן באופן משמעותי ובכך חסך זמן שיפוטי יקר ואת הצורך מלהעיד 60 עדי תביעה.",טענות הצדדים לעונש:
SH-23-11-49510-943,עוד נטען כי מאז מעצרו של הנאשם מצבה הכלכלי של המשפחה רע מאוד מאחר והנאשם עזר בכלכלת אמו ושתי אחיותיו.,טענות הצדדים לעונש:
SH-23-11-49510-943,"ב""כ הנאשם טען כי מהתסקיר עולות נסיבות חייו הקשות של הנאשם, ולעובדה שהסם שימש עבורו מפלט לחיי היומיום הקשים שלו.",טענות הצדדים לעונש:
SH-23-11-49510-943,"ב""כ הנאשם טען כי מתחם העונש ההולם נע בין 12 ל-30 חודשי מאסר בפועל, וביקש להשית על הנאשם עונש ברף הבינוני לאור העובדה שיש לו עבר פלילי.",טענות הצדדים לעונש:
SH-23-11-49510-943,"באשר למאסרים המותנים ברי ההפעלה ביקש ב""כ הנאשם להפעיל חלקם בחופף לאור אריכות התנאים.",טענות הצדדים לעונש:
SH-23-11-49510-943,הנאשם הביע צער על ביצוע העבירות. ,דברי הנאשם:
SH-23-11-49510-943,"מסכימה אני עם ב""כ המאשימה כי יש לקבוע שני מתחמי עונש הולם. מתחם אחד בגין אישומים 1  ו-  2 לכתב אישום המוביל  והתיק המצורף אשר עניינם החזקת סמים שלא לצריכה עצמית, ומתחם נוסף בגין עבירות של סחר בסמים. אמנם הנאשם ביצע עבירות סחר לאורך תקופה ומול לקוחות שונים, אך הסחר בוצע בשיטה דומה, בסוג סם דומה, בכמויות דומות ובתמורה לסכומי כסף דומים. על כן, סבורני, כי בהתאם למבחן ""הקשר ההדוק"" כפי שנקבע בהלכת ג'אבר (ע""פ 4910/13 ג'אבר נ' מ""י (29.10.14)), כל העבירות של סחר מהוות אירוע עברייני אחד, הכולל ריבוי עבירות פליליות, ויש לקבוע מתחם עונש הולם אחד בגינו.  ",דיון והכרעה: 
SH-23-11-49510-943,"הערכים החברתיים המוגנים, ונסיבות ביצוע העבירות באשר לעבירות בהן הורשע הנאשם ידונו במאוחד, כאשר לבסוף כאמור אקבע שני מתחמים נפרדים, אחד בגין עבירות סחר ואחד בגין עבירות החזקה.",דיון והכרעה: 
SH-23-11-49510-943,"בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",דיון והכרעה: 
SH-23-11-49510-943,"אין צורך להכביר במילים באשר לערכים המוגנים שנפגעו מביצוע עבירת סמים על ידי הנאשם, שעניינם הגנה מפני הנזקים הישירים והעקיפים הנגרמים עקב השימוש בסמים. מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות על ידי עבריינים על רקע השימוש בסמים ועל מנת לממן את הסמים.",דיון והכרעה: 
SH-23-11-49510-943,"פסיקת בתי המשפט הדגישה את נזקי הסחר בסמים והעבירות הנלוות לסחר בסמים ולעניין זה יפים דברי כב' השופט י. עמית בע""פ 3172/13 סואעד נ' מדינת ישראל (6.1.14):",דיון והכרעה: 
SH-23-11-49510-943,"בהקשר של עוצמת הפגיעה בערכים המוגנים יש לשקול, בין היתר, את השיקולים הבאים:",דיון והכרעה: 
SH-23-11-49510-943,"היקף עסקאות הסם, סוג הסם , כמות הסם ושוויו:  הנאשם החזיק בתיקו, מגוון גדול של סמים ובין היתר סם מסוג הרואין במשך של כ 51.66 גרם נטו שהוא משקל פי 172 המשקל שנחשב לצריכה עצמית וניתן להכין ממנו מאות מנות סם. בהזדמנות אחרת סם מסוכן מסוג חשיש במשקל כולל של 25.69 גרם נטו. בנוסף, בהתאם לכתב אישום המצורף החזיק בביתו חשיש בכמות של כ- 564 גרם נטו, שגם היא כמות מסחרית וניתן להכין מאות מנות של הסם מכמות זו. בנוסף, הנאשם סחר בסמים מסוגים שונים, ובין היתר בקנבוס, חשיש,MDMA  ו- LSD בעשרות הזדמנויות בכמויות קטנות בתמורה למאות ועשרות שקלים כל עסקה.",דיון והכרעה: 
SH-23-11-49510-943,"התכנון שקדם לביצוע העבירות: הנאשם ביצע את עבירות הסחר לאחר תכנון, לאחר שיצר קשר עם לקוחות פוטנציאליים באמצעות חשבון ""ווטסאפ"", תיאם איתם עסקאות ומכר להם סמים. יש להדגיש כי לעיתים הנאשם מכר סמים ללקוחות שהם קטינים, צעירים בגיל. גם החזקה של סמים בכמויות גדולות כפי שתואר בכתב האישום וכתב האישום המצורף דורש תכנון מראש.",דיון והכרעה: 
SH-23-11-49510-943,חלקו היחסי של הנאשם בביצוע העבירות: הנאשם  הוא המבצע העיקרי של כלל העבירות בהן הורשע והוא מהווה חולייה משמעותית בשרשרת הפצת הסמים.,דיון והכרעה: 
SH-23-11-49510-943,הנאשם הפך סחר בסמים למשלח ידו של ממש ופעל לאורך תקופה ארוכה. המעשים  בוצעו נוכח רצון הנאשם להרוויח כסף קל ותו לא.,דיון והכרעה: 
SH-23-11-49510-943,"הנזק שנגרם מביצוע העבירות ופוטנציאל הנזק: אמנם לא הוכח הנזק הספציפי שנגרם מביצוע העבירות, אך ברור לכל כי קיים פוטנציאל גבוה לגרימת נזק לציבור בכללותו, וללקוחות שרכשו את הסמים בפרט. במיוחד נכונים הדברים כאשר חלק מהלקוחות, להם מכר הנאשם סמים, בהזדמנויות שונות, היו קטינים צעירים.",דיון והכרעה: 
SH-23-11-49510-943,"מידת הפגיעה בערכים המוגנים: מהנימוקים המפורטים לעיל, בשים לב לתוכנית העבריינית לפיה פעל הנאשם, כמות העסקאות שביצע, מגוון הסמים בהם סחר הנאשם וסם מסוג הרואין אותו החזיק בתיקו בכמות גדולה מאוד, אני קובעת כי מידת הפגיעה בערכים המוגנים היא גבוהה.",דיון והכרעה: 
SH-23-11-49510-943,"בע""פ 482/20 כסאב מטר נ' מדינת ישראל (4.6.20) המערער הורשע בעבירות של החזקת סם מסוכן שלא לצריכה עצמית בלבד ועבירת איומים. על פי כתב האישום המערער החזיק בדירה, על הרצפה סמוך לחדר השירותים, סם מסוכן מסוג הרואין במשקל של 62.85 גרם נטו בתוך שקית, וכן החזיק בנפרד על הרצפה בסמוך לחדר השירותים סם מסוכן מסוג הרואין במשקל כולל של 2.41 גרם נטו בתוך ניילון נצמד וכל זאת שלא לצריכתו העצמית וללא רישיון מאת המנהל. בנוסף, החזיק הנאשם בסלון הבית 5 משקלים דיגיטאליים. במעמד חיפוש שבוצע בדירה, המערער איים על השוטר שלקח חלק בחיפוש, בכך שאמר לו שהוא ישב במאסר אבל כאשר ישתחרר עוד יפגוש אותו. נקבע כי מתחם העונש ההולם במקרה דנן הוא בין  3 ל-5 שנות מאסר בפועל. המערער נדון ל- 4 שנות מאסר בפועל וענישה נלווית. בית המשפט העליון הקל בעונשו של המערער והעמידו על 3.5  שנות מאסר בעקבות פגם שנפל בחיפוש המשטרתי ונסיבות שאינן קשורות בביצוע העבירה.",מדיניות הענישה הנהוגה:
SH-23-11-49510-943,"בע""פ 6277/14 אברהם משלטי נ' מדינת ישראל (2.2.15) המערער הורשע לאחר הודאתו בעבירות של החזקת סם שלא לצריכה עצמית והחזקת כלים. על פי כתב האישום, לאחר חיפוש בדירה ששכר המערער נמצא סם מסוכן מסוג קוקאין בסך כולל של 51.36 גרם, וכן חומר מסוגLIDOCAINE   במשקל 10.11 גרם, ועמם שקיות ניילון קטנות גזורות ומשקל אלקטרוני. נקבע מתחם ענישה של 5-3 שנות מאסר בפועל. על המערער נגזרו 4 שנות מאסר וכן שנה נצברת של מאסר על תנאי (שנתיים בחופף), ובסך הכל חמש שנות מאסר, ו-12 חודשי מאסר על תנאי. ערעור שהגיש המערער לבית המשפט העליון נדחה.",מדיניות הענישה הנהוגה:
SH-23-11-49510-943,"בעפ""ג 58852-11-21 שלמה לוגסי נ' מדינת ישראל (23.2.22) המערער הורשע בעבירות של אחזקת סם מסוכן שלא לצריכה עצמית, שימוש בכוח או באיומים כדי למנוע או להכשיל מעצר חוקי ושיבוש מהלכי משפט. המערער החזיק בסם מסוכן מסוג הרואין במשקל של 68.3 גרם הרואין, מוסתר מתחת למשטח דשא סינתטי בחצר הצמודה לביתו ומשמשת אותו, ובנוסף החזיק על גופו הרואין במשקל 4.6 גרם והחזיק בדירתו משקל. במהלך החיפוש המשטרתי, אחד השוטרים הבחין במערער וביקש לעצור אותו, והמערער ניסה להימלט ממנו והשליך את הסם שהחזיק על גופו. בהמשך, בעת שהשוטרים ערכו חיפוש בדירת המערער, המערער נמלט מהמקום והסתתר בבניין סמוך וכשהשוטרים הגיעו אליו וניסו לעצרו הוא השתולל והניף את ידיו, ופגע בשוטר באופן שגרם לו שפשופים שטחיים סביב מרפק היד, והשוטר נזקק לטיפול רפואי. בהמשך, הנאשם הודה בעובדות כתב אישום נוסף, בעבירות של קשירת קשר לפשע, הסגת גבול במטרה לעבור עבירה וניסיון התפרצות לבית מגורים במטרה לבצע עבירה. בית משפט השלום קבע כי מתחם העונש ההולם בעבירות הסמים נע בין 36 ל-60 חודשי מאסר בפועל. על המערער, בעל עבר פלילי, הוטל עונש של 45 חודשי מאסר בפועל בגין עבירות הסמים ועשרה חודשי מאסר בפועל בתיק שצורף. נקבע כי המערער יישא 5 חודשים מתקופת המאסר שנקבעה לו בתיק שצורף בחופף למאסר שנקבע לו בתיק הסמים, ובסה""כ 50 חודשי מאסר בפועל בצירוף ענישה נלווית. בערעור נקבע כי עונשי המאסר שהוטלו על המערער הולמים ומידתיים, כאשר התערבות ערכאת הערעור הייתה רק בעונשים הנלווים.  ",מדיניות הענישה הנהוגה:
SH-23-11-49510-943,"בע""פ 9910/17 גריפולינה ואח' נ' מדינת ישראל (3.5.18), אליו הפנה ב""כ המאשימה, המערערים, בני זוג, הורשעו על יסוד הודאתם בעבירות של החזקת סם מסוכן שלא לצריכה עצמית, והושתו עליהם 24 חודשי מאסר לריצוי בפועל. במהלך חיפוש בדירת המערערים, המערערת הוציאה מארון הבגדים שקית ניילון אותה החזיקה בדירה ובתוכה סם מסוכן מסוג הרואין במשקל של  ובסם מסוג חשיש במשקל  וזאת שלא לצריכה עצמית, והכניסה אותה לתוך מכנסיה של השכנה שבהמשך מסרה אותה לשוטרים. בהמשך החיפוש בדירה נתפסה בחזקת המערער חבילת סמים שהכילה  קוקאין שלא לצריכה עצמית וכן סם מסוג חשיש במשקל כולל של  שלא לצריכה עצמית. בית המשפט קבע כי מתחם הענישה בעניינה של המערערת נע בין 24 חודשי מאסר ל- 48 חודשי מאסר בפועל ובעניינו של המערער מתחם הענישה נע בין 15 חודשי מאסר ל- 36 חודשי מאסר בפועל. ערעור שהגישו המערערים לבית המשפט העליון נדחה.",מדיניות הענישה הנהוגה:
SH-23-11-49510-943,"בע""פ 5821/18 עמאש נ' מדינת ישראל (21.11.18) אליו הפנה ב""כ המאשימה,  הנאשם הורשע בעבירה של החזקת סם מסוכן שלא לצריכה עצמית, לאחר שהחזיק סמים מסוכנים בתוך גרב מוחבאת ברגלו השמאלית, כמפורט להלן: 20.334 גרם סם מסוכן מסוג הרואין, מחולק ל-5 מארזי פלסטיק, כשבכל אחד מהם 4 מנות, עטוף בניילון נצמד; 31.1787 גרם סם מסוכן מסוג הרואין, מחולק ל-147 מנות, ב-6  מארזי פלסטיק, עטוף בניילון נצמד; 17.567 גרם סם מסוכן מסוג הרואין, מחולק ל-5 מארזי פלסטיק, עטוף בניילון נצמד; 3.663 גרם סם מסוכן מסוג קוקאין, מחולק ל-3 עטיפות גומי, כשבכל אחת 10 מנות באריזות פלסטיק; 0.7844 גרם סם מסוכן מסוג קוקאין, מחולק ל-6 מנות באריזות פלסטיק. נקבע בבית המשפט המחוזי כי מתחם העונש ההולם במקרה זה נע בין שלוש לחמש שנות מאסר בפועל. על הנאשם הוטלו 40 חודשי מאסר בפועל וענישה נלווית. ערעור שהוגש לבית המשפט העליון נדחה. ",מדיניות הענישה הנהוגה:
SH-23-11-49510-943,"בעפ""ג 65932-01-20 מדינת ישראל נ' לולו (16.6.20), אליו הפנה ב""כ המאשימה, הנאשם הורשע, לפי הודאתו, בעבירות של החזקת סמים שלא לצריכה עצמית. על פי האישום הראשון הנאשם החזיק בביתו סם מסוג קוקאין שלא לצריכה עצמית, במשקל של 15.8341 גרם נטו ומשקל דיגיטלי. באישום השני הנאשם החזיק בביתו סם מסוג קוקאין שלא לצריכה עצמית, במשקל של 33.91 גרם, סם מסוכן מסוג קנבוס במשקל4.78  גרם ומשקל דיגיטלי. הנאשם ביצע עבירה זו עת היה במעצר בית בגין עבירה דומה שבוצעה אך כחודש וחצי קודם לכן. נקבע כי מתחם העונש ההולם את העבירה מושא כתב האישום הראשון נע בין  9 חודשי מאסר ל- 18 חודשי מאסר, לצד ענישה נלווית ומתחם העונש ההולם את העבירה מושא כתב האישום השני נע בין 12 חודשי מאסר ל- 30 חודשי מאסר, לצד ענישה נלווית. על הנאשם נגזרו 26 חודשי מאסר בפועל וענישה נלווית. המדינה ערערה על קולת העונש והערעור התקבל באופן שעונש המאסר הוחמר ל-32 חודשי מאסר בפועל. ",מדיניות הענישה הנהוגה:
SH-23-11-49510-943,"בת""פ 76171-01-23 מדינת ישראל נ' דדון (27.3.24), אליו הפנה ב""כ המאשימה, הנאשם הורשע על פי הודאתו ב-15 אישומים בגין עבירות סמים. המשטרה הפעילה שוטר סמוי,  שרכש סמים מהנאשם. לפי ארבעת האישומים הראשונים החזיק הנאשם ולאחר מכן מכר לשוטר סמוי, קוקאין במשקל 0.9972 גרם נטו, בתמורה ל-400 ₪,קוקאין במשקל 0.9773 גרם נטו, בתמורה ל-400 ₪, קוקאין במשקל 1.0462 גרם נטו, בתמורה ל-400 ₪, קוקאין במשקל 0.9729 גרם נטו, בתמורה ל-400 ₪. לפי האישום החמישי, החזיק הנאשם ומכר קוקאין במשקל 1.0042 גרם נטו, בתמורה ל-400 ₪, קטמין במשקל 9.07 גרם נטו, וסם מסוג קוקאין, במשקל 6.1058 גרם נטו. לפי האישום השישי, במספר הזדמנויות הנאשם סחר בסם מסוכן מסוג קנאביס ומסוג קטמין, במשקלים שאינם ידועים. לפי האישום השביעי, השמיני והתשיעי, מכר הנאשם באמצעות ""טלגרם"" סמים מסוג קנאביס, במספר הזדמנויות. לפי האישום העשירי, הנאשם מכר, במספר מקרים, סם מסוכן מסוג קנאביס, ומסוג קטאמין, אותם החזיק הנאשם שלא לצריכה עצמית. לפי האישום האחד עשר, מכר הנאשם סם מסוכן מסוג קנאביס סה""כ במשקל 80 גרם בתמורה ל-2,700 ₪.לפי האישום השניים עשר, החזיק הנאשם ולאחר מכן מכר סם מסוכן מסוג קנביס, במשקל של עשרות גרמים, בתמורה ל-1,000 ₪. לפי אישום 13, מכר הנאשם סם מסוכן מסוג קנאביס במשקל כולל של עשרות גרמים, וסם מסוכן מסוג קטמין במשקל של 2 גרם. לפי האישום הארבעה עשר, מכר הנאשם סם מסוכן מסוג קנאביס, במשקל של 1 גרם בכל עסקה. לפי האישום החמישה עשר, החזיק הנאשם בדירת אחיו, בסם מסוכן מסוג קטמין במשקל של 65.68 גרם נטו וכן בסם מסוכן מסוג קוקאין במשקל של 33.36 גרם נטו שלא לצריכתו העצמית. נקבע מתחם עונש כולל, שנע בין 36 ל-72 חודשי מאסר, לצד ענישה נלווית. על הנאשם הוטלו 42 חודשי מאסר בפועל, כאשר הופעלו מאסרים מותנים במצטבר לעונש המאסר בפועל, כך שסך הכל הוטל על הנאשם 54 חודשי מאסר בפועל וענישה נלווית. הוגש ערעור לבית המשפט המחוזי שטרם הוכרע (עפ""ג 26327-05-24).",מדיניות הענישה הנהוגה:
SH-23-11-49510-943,"לגבי מדיניות ענישה בגין סחר בסם מסוכן מסוג קנבוס וחשיש בכמויות קטנות אפנה למספר פסקי דין, בהם היקף הסחר היה נמוך בהרבה מהמקרה שבפניי:",מדיניות הענישה הנהוגה:
SH-23-11-49510-943,"ברע""פ 6401/18 אביעד ספיר נ' מדינת ישראל (17.9.18), המבקש הורשע בבית משפט השלום בביצוע עבירות של סחר בסם מסוכן מסוג קנבוס, ניסיון לסחר בסם מסוכן ובתיווך סם מסוכן במסגרת 7 אישומים בכמויות שנעו בין 5-23 גרם. בגין עבירות אלה קבע בית משפט שלום מתחם שנע בין 16 ל-36 חודשי מאסר והשית על המבקש 12 חודשי מאסר בפועל, בניכוי ימי מעצרו וענישה נלווית לאחר שסטה ממתחם העונש ההולם בשל נסיבות אישיות ושיקולי שיקום. בית המשפט המחוזי דחה את ערעור המבקש על חומרת העונש, תוך שציין כי לא מצא מקום להתערב בקביעת מתחם העונש ההולם. בקשת רשות ערעור שהוגשה לבית משפט עליון נדחתה אף היא. ",מדיניות הענישה הנהוגה:
SH-23-11-49510-943,"בעפ""ג 70430-01-20 נאור עוזיאל נ' מדינת ישראל (21.5.20) המערער הורשע בארבע עבירות של סחר בסם מסוכן מסוג קנבוס וחשיש. המערער הורשע גם בעבירה של החזקת סם מסוכן מסוג חשיש לצריכה עצמית. בית משפט השלום קבע כי מתחם עונש ההולם נע בין מספר חודשי מאסר שניתן לבצע בעבודות שירות ל- 18 חודשי מאסר לצד ענישה נלווית. המערער בעל עבר פלילי. בית משפט שלום מצא לסטות ממתחם העונש ההולם שקבע בשל שיקולי שיקום. על המערער נגזר עונש של 3 חודשי מאסר לריצוי בעבודות שירות, וענישה נלווית. ערעור שהוגש על ידי המערער לבית המשפט המחוזי נדחה.",מדיניות הענישה הנהוגה:
SH-23-11-49510-943,"בעפ""ג 22792-06-20 יעקובוב נ' מדינת ישראל (30.7.20) המערער הורשע בארבעה אישומים של עבירות סחר והספקת סמים מסוכנים מסוג קנבוס בכמויות של מספר גרמים, וכן בעבירה של החזקת סמים לצריכה עצמית. בית משפט שלום קבע כי ארבעת אישומי הסחר מהווים אירוע אחד וקבע כי מתחם העונש ההולם נע שבין 10 ל- 20 חודשי מאסר לצד ענישה נלווית. למערער עבר פלילי משמעותי. המערער נדון ל-12 חודשי מאסר בפועל והופעלו במצטבר שני חודשי מאסר על תנאי ברי הפעלה כך שנגזר על המערער לרצות סך הכל 14 חודשי מאסר בפועל. המערער הגיש ערעור לבית המשפט המחוזי. בשל מצב בריאותי של המערער הורה בית משפט מחוזי כי חודשיים של מאסר על תנאי שהופעלו במצטבר, ירוצו על ידו בחופף.",מדיניות הענישה הנהוגה:
SH-23-11-49510-943,"בת""פ 9763-11-19 מדינת ישראל נ' שמעון (6.4.22), אליו הפנה ב""כ הנאשם, הנאשם הורשע על פי הודאתו, ב-19 עבירות של סחר בסמים, ובעבירה של החזקת סם שלא לצריכה עצמית.  הנאשם נרשם ליישומון הטלגרם לצורך הפצת סמים מסוכנים מסוג קנבוס וזאת בתמורה לתשלום. במועדים הרלוונטיים לאישומים נשלחו לנאשם הודעות טקסט באמצעות היישומון ובהן פרטי ההתקשרות עם הלקוחות השונים, לרבות כתובת, כמות הסם המבוקשת, התמורה ומספר הטלפון והנאשם יצר קשר עם אותם לקוחות ותיאם עימם את מקום המפגש. בהמשך הגיע למקום המפגש, מסר את הסמים וקיבל תמורתם כסף מזומן. נקבע כי מתחם העונש הכולל נע בין 12 חודשי מאסר לריצוי בפועל ועד ל-24 חודשי מאסר לריצוי בפועל לצד ענישה נלווית. על הנאשם הוטלו 12 חודשי מאסר בפועל וענישה נלווית.",מדיניות הענישה הנהוגה:
SH-23-11-49510-943,"בת""פ 28315-05-23 מדינת ישראל נ' נתנאל אנג'ל (31.10.23), אליו הפנה ב""כ הנאשם, הנאשם הורשע בביצוע עבירות של ייצור, הכנה והפקת סמים מסוכנים, החזקת סם שלא לצריכה עצמית והחזקת כלים להכנת סם מסוכן. הנאשם צירף שני תיקים נוספים בהם הורשע בעבירות של החזקה / שימוש בסמים שלא לצריכה עצמית של סמים מסוג קנבוס, חשיש ו- MDMA. הנאשם שכר דירה והקים בה מעבדה לגידול סם מסוכן מסוג קנבוס ובכלל זה 22 שנאים, 22 מנורות לד, 4 פילטרים, 4 מפוחים, 2 מצננים ניידים 5 מאווררים ו-2 מזגנים. הנאשם גידל, ייצר, הפיק והחזיק במעבדה קנבוס, אשר באותו מועד הגיע למשקל כולל של 56 ק""ג נטו. חלק מהסם הוחזק ב-490 שתילים, וחלק מהסם הוחזק בתפזורת לאחר שנקטף. על פי הסדר הטיעון, התביעה הגבילה את עצמה לרף עליון של 28 חודשי מאסר בפועל בעוד ההגנה תהיה חופשית בטיעוניה. נקבע כי מתחם העונש ההולם בתיק העיקרי נע בין 16 ל- 36 חודשי מאסר בפועל, ובתיקים המצורפים נקבע מתחם החל משל""צ וכלה במספר חודשי מאסר בפועל. נקבע כי בגין התיק העיקרי על הנאשם לרצות 20 חודשי מאסר בפועל ובגין התיקים המצורפים נגזר על הנאשם 6 חודשי מאסר בפועל מהם 2 חודשים במצטבר והיתר בחופף, כך שסה""כ על הנאשם לרצות 22 חודשי מאסר בפועל. ",מדיניות הענישה הנהוגה:
SH-23-11-49510-943,"בת""פ 59541-10-18 מדינת ישראל נ' אדיר לביא (17.1.22), אליו הפנה ב""כ הנאשם, הנאשם הורשע על פי הודאתו, בעבירה של החזקה סם שלא לצריכה עצמית, 7 עבירות של סחר בסמים, ו-2 עבירות של הספקת סם. הנאשם הצטרף לקבוצת ""טלגראס"" במטרה לפגוש לקוחות, עמם היה מעוניין לסחור בסם מסוכן מסוג קנביס. לאחר שהלקוח היה פונה אל הנאשם, תיאם הנאשם עם הלקוח את כמות הסם והלקוח היה מוסר את הכתובת אליה הוא מבקש לשלוח את הסמים. הנאשם היה מגיע לכתובת המבוקשת, מוסר את הסם ומקבל התמורה הכספית. כמו כן, הנאשם נעצר במחסום משטרתי שם נמצא כי החזיק ברכב, סמים מסוכנים מסוג קנביס במשקל כולל של 311 גרם, שלא לצריכה עצמית, המחולקים ל- 47 אריזות, במקומות שונים ברכב ובשטרות כסף שהיו מפוזרים ברכב בסכום כולל של 10,860 ₪. בנוסף, הנאשם החזיק בחדר השינה בתיק שחור שהכיל 11 אריזות של סם מסוג קנביס במשקל כולל של 79 גרם, שלא לצריכה עצמית, במשקל אלקטרוני ובשקיות חלוקה. הנאשם סחר בסמים מסוכנים מסוג קנביס ב- 7 הזדמנויות שונות, בכמויות של 4-20 גרם, ל- 3 קונים שונים, תמורת 80-1200 ₪ בכל עסקה  וסיפק בשתי הזדמנויות נוספות קנביס במשקל 1 גרם, ללא תמורה לחברו. נקבע כי מתחם העונש נע בין 9 חודשי מאסר שיכול וירוצו בדרך של עבודות שירות ועד ל-18 חודשי מאסר לריצוי בפועל לצד ענישה נלווית. על הנאשם, ללא עבר פלילי הוטלו 9 חודשי מאסר לריצוי בעבודות שירות וענישה נלווית.",מדיניות הענישה הנהוגה:
SH-23-11-49510-943,"לאחר ששקלתי את כל השיקולים המפורטים לעיל, אני קובעת  כי מתחם העונש ההולם בגין עבירות של החזקת סם מסוכן נע בין 30 ל- 60 חודשי מאסר בפועל, ובגין עבירות של סחר בסמים מסוכנים מתחם העונש ההולם נע בין 16 ל- 30 חודשי מאסר בפועל, בצירוף ענישה נלווית.",מדיניות הענישה הנהוגה:
SH-23-11-49510-943,בעניינו של הנאשם לא מצאתי כי קיימות נסיבות המצדיקות סטייה ממתחם העונש ההולם שקבעתי לעיל לחומרא או לקולא.,חריגה ממתחם העונש ההולם:
SH-23-11-49510-943,"לקולא שקלתי את הודאתו של הנאשם בכתב אישום מתוקן, נטילת האחריות על מעשיו והבעת החרטה. בהודאתו חסך הנאשם מזמנו השיפוטי של בית המשפט ואת הצורך להעיד עדים.",הנסיבות שאינן קשורות בביצוע העבירות: 
SH-23-11-49510-943,"עוד שקלתי את נסיבות חייו הלא פשוטות של הנאשם, את גילו הצעיר, כפי שהדברים עלו מתסקיר שירות המבחן.",הנסיבות שאינן קשורות בביצוע העבירות: 
SH-23-11-49510-943,"לחומרא שקלתי את העובדה כי חרף גילו הצעיר, הנאשם צבר שתי הרשעות קודמות מהשנים 2020 – 2021 בעבירות סמים ונשק, והוא ביצע את העבירות בתיק דנן כאשר מאסרים על תנאי מרחפים מעל ראשו. נראה כי הענישה שהוטלה עליו לא הרתיעה אותו כלל והוא הפך סחר בסמים למשלח יד של ממש.",הנסיבות שאינן קשורות בביצוע העבירות: 
SH-23-11-49510-943,"בנוסף נתתי דעתי לאמור בתסקיר שירות המבחן, ממנו עלה כי הנאשם נטה להשליך את האחריות לביצוע העבירות על גורמים חיצוניים, הוא נעדר גבולות פנימיים וחיצוניים סמכותיים, וכי עונשים קודמים לא היוו עבורו גורם מרתיע ומציב גבול. כן צוין בתסקיר כי לנאשם חוסר בשלות רגשית להירתם להליך טיפול מעמיק והעריך כי קיימת רמת מסוכנות גבוהה להישנות ביצוע עבירות דומות בעתיד. משכך, לא ניתנה בעניינו של הנאשם המלצה טיפולית.",הנסיבות שאינן קשורות בביצוע העבירות: 
SH-23-11-49510-943,"לאחר ששקלתי את השיקולים המפורטים לעיל, אני גוזרת על הנאשם  עונש כולל בגין כל העבירות שביצע, כדלהלן:",הנסיבות שאינן קשורות בביצוע העבירות: 
SH-23-11-49510-943,"אני מורה על הפעלת שני תנאים בן 3 חודשים שנגזר על הנאשם בת""פ 13352-06-21 ובן 6 חודשים שנגזר על הנאשם בת""פ 25319-03-21 במצטבר זה לזה ולעונש שהוטל עליו בתיק זה.","40 חודשי מאסר בפועל, בניכוי ימי מעצרו מיום 27.10.23."
SH-23-11-49510-943,"כך סה""כ על הנאשם לרצות 49 חודשי מאסר בפועל מיום מעצרו 27.10.23.","40 חודשי מאסר בפועל, בניכוי ימי מעצרו מיום 27.10.23."
SH-23-11-49510-943,"8 חודשי מאסר על תנאי למשך 3 שנים מיום שחרורו של הנאשם, והתנאי הוא כי הנאשם לא יעבור בתקופת התנאי עבירה על פקודת הסמים המסוכנים מסוג פשע, ויורשע בגינה.","40 חודשי מאסר בפועל, בניכוי ימי מעצרו מיום 27.10.23."
SH-23-11-49510-943,"קנס בסך 5,000 ₪ או 45 יום מאסר תחתיו. הקנס ישולם תוך 90 יום מהיום.","40 חודשי מאסר בפועל, בניכוי ימי מעצרו מיום 27.10.23."
SH-23-11-49510-943,"הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,","40 חודשי מאסר בפועל, בניכוי ימי מעצרו מיום 27.10.23."
SH-23-11-49510-943,"בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
SH-23-11-49510-943,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
SH-23-11-49510-943,אני פוסלת את הנאשם מלהחזיק או לקבל רישיון נהיגה למשך 12 חודשים מיום שחרורו. הוצהר כי אין ברשותו של הנאשם רישיון נהיגה ועל כן אני פוטרת אותו מחובת הפקדה,ניתן לשלם את הקנס באחת הדרכים הבאות:
SH-23-11-49510-943," אני מורה על הפעלת התחייבות בסך 2,000 ₪ שהוטלה על הנאשם בת.פ. 25319-03-21  או 20 יום מאסר תחתיו. סכום ההתחייבות שהופעלה תשולם תוך 90 יום מהיום לחשבון מרכז לגביית קנסות, אגרות והוצאות ברשות האכיפה והגבייה. ",ניתן לשלם את הקנס באחת הדרכים הבאות:
SH-23-11-49510-943,"לאחר שהנאשם הוכרז כסוחר סמים, אני מורה על  חילוט  כסף מזומן בסך 1,600 ₪ ושני מכשירי טלפון שנתפסו בחזקת הנאשם בעת מעצרו.",ניתן לשלם את הקנס באחת הדרכים הבאות:
SH-23-11-49510-943,זכות ערעור תוך 45 יום מהיום לבית המשפט המחוזי בחיפה.,ניתן לשלם את הקנס באחת הדרכים הבאות:
SH-23-11-49510-943,"ניתן היום,  י""ב סיוון תשפ""ד, 18 יוני 2024, במעמד הצדדים.",54678313
SH-23-11-49510-943,מריה פיקוס בוגדאנוב 54678313,54678313
SH-23-11-49510-943,נוסח מסמך זה כפוף לשינויי ניסוח ועריכה,54678313
SH-23-11-49510-943,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
