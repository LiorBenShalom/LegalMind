verdict,text,part
"ת""פ 21629-02-23","ת""פ 21629-02-23 מדינת ישראל נ' סירור(אחר/נוסף)",בית משפט השלום בירושלים
"ת""פ 21629-02-23","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",חקיקה שאוזכרה: 
"ת""פ 21629-02-23",הנאשם הודה והורשע בעבירות המיוחסות לו במסגרת הסדר טיעון וזאת לאחר שכתב האישום תוקן.,כתב האישום והסדר הטיעון
"ת""פ 21629-02-23",כתב האישום כולל לאחר תיקונו שלושה אישומים.,כתב האישום והסדר הטיעון
"ת""פ 21629-02-23","האישום הראשון מתאר כי ביום 26.1.23, לאחר שהנאשם תיאם זאת עם אדם בשם נועם, באמצעות יישומון טלגרם, הגיע הנאשם למקום המפגש בירושלים, ברכבו, ומכר לו חשיש במשקל 1.38 גרם נטו, טבליה של סם מסוג MDMA, סמים מסוג KETAMINE, MDMA במשקל 0.9447 גרם נטו, הכל בתמורה לסך של 700 ₪.",כתב האישום והסדר הטיעון
"ת""פ 21629-02-23","באותן נסיבות, הנאשם החזיק באמתחתו טלפון סלולרי מסוג סמסונג, וברכבו- סכום מזומן בסך 810 ₪ ואייפון.",כתב האישום והסדר הטיעון
"ת""פ 21629-02-23","בגין כך הורשע בעבירה של סחר בסמים לפי סעיפים 13+ 19א לפקודת הסמים המסוכנים [נוסח חדש] תשל""ג-1973 (להלן: ""פקודת הסמים המסוכנים"").",כתב האישום והסדר הטיעון
"ת""פ 21629-02-23","אישום שני מתאר כי ביום 26.1.23 ברחוב השיש בירושלים, החזיק הנאשם בחדרו בבית, בסמים מסוכנים, כמפורט להלן:",כתב האישום והסדר הטיעון
"ת""פ 21629-02-23",30 שקיות חלוקה ובהן סם מסוג קוקאין במשקל כולל של 23.5961 גרם נטו.,כתב האישום והסדר הטיעון
"ת""פ 21629-02-23","8 שקיות חלוקה ובהן סם מסוג ""דוסה"" במשקל כולל של 7.9872 גרם.",כתב האישום והסדר הטיעון
"ת""פ 21629-02-23",3 שקיות חלוקה ובהן סם מסוכן מסוג MDMA במשקל כולל של 2.9252 גרם.,כתב האישום והסדר הטיעון
"ת""פ 21629-02-23",6 שקיות חלוקה ובהן 28 ריבועי נייר של סם מסוכן מסוג LSD.,כתב האישום והסדר הטיעון
"ת""פ 21629-02-23",טבליה של סם מסוג MDMA.,כתב האישום והסדר הטיעון
"ת""פ 21629-02-23","7 שקיות חלוקה ובהן סם מסוכן מסוג ""דוסה"" במשקל כולל של 6.7375 גרם נטו.",כתב האישום והסדר הטיעון
"ת""פ 21629-02-23",4 שקיות חלוקה ובהן סם מסוג קטמין במשקל כולל של 3.704 גרם.,כתב האישום והסדר הטיעון
"ת""פ 21629-02-23","בנוסף, הנאשם החזיק בחדרו סך כולל של 24,540 ₪ במזומן, בתוך כספת שחורה.",כתב האישום והסדר הטיעון
"ת""פ 21629-02-23",הנאשם הורשע בגין כך בעבירה של החזקת סמים שלא לצריכה עצמית לפי סעיף 7(א)+7(ג) רישא לפקודת הסמים.,כתב האישום והסדר הטיעון
"ת""פ 21629-02-23","האישום האחרון מתאר כי ביום 11.1.23 בשעה 21:03 לערך, ברחוב העלייה בבית שמש, לאחר תיאום באמצעות יישומון טלגרם ובטלפון, מכר הנאשם לסוכן משטרתי סם מסוג קוקאין במשקל של 0.7787 גרם נטו בתמורה לסך של 700 ₪.",כתב האישום והסדר הטיעון
"ת""פ 21629-02-23",הנאשם הורשע בגין מעשה זה בעבירה של סחר בסמים לפי סעיפים 13+ 19א לפקודת הסמים המסוכנים.,כתב האישום והסדר הטיעון
"ת""פ 21629-02-23",שירות המבחן ערך שני תסקירים בעניינו של הנאשם.,תסקירי שירות המבחן
"ת""פ 21629-02-23","תסקיר ראשון מיום 1.3.24, מתאר שהנאשם בן 23, שוהה בתנאים מגבילים בבית אביו ובת זוגו בירושלים, ועובד בסופר בבית וגן.",תסקירי שירות המבחן
"ת""פ 21629-02-23","הוריו של הנאשם התגרשו לפני 7 שנים ולו אחות תאומה, אשר נישאה זה מכבר ומתגוררת עם משפחתה באילת. בנוסף לכל אחד מההורים ילדים מנישואיהם הקודמים.",תסקירי שירות המבחן
"ת""פ 21629-02-23","אביו של הנאשם עובד כאב בית בעיריית ירושלים, ואמו דיירת רחוב, הסובלת ממחלת נפש. הנאשם אינו בקשר עימה, מאז מעצרו.",תסקירי שירות המבחן
"ת""פ 21629-02-23","הנאשם תיאר שבילדותו אביו היה המפרנס העיקרי ואמו לא תפקדה, על רקע נפשי. היא פעלה באלימות פיזית ומילולית כלפי הנאשם ואחותו, והוא נאלץ לצאת למסגרת מוגנת או להתארח אצל חברים. מזה כשנתיים וחצי, האם דיירת רחוב ולמרות ניסיונות בני המשפחה והנאשם להחזירה לבית, היא סירבה לכך בתוקף.",תסקירי שירות המבחן
"ת""פ 21629-02-23","הנאשם סיים 12 שנות לימוד ללא תעודת בגרות. הוא סבל מבעיות קשב וריכוז ומגיל צעיר שולב בתעסוקה בשעות בית הספר ואחר הצהריים. לאחר מכן, התגייס לצבא ושירת שירות מלא, תחילה ביחידה קרבית כלוחם, לאחר מכן כנהג בפיקוד מרכז בירושלים. בעקבות מצבו המשפחתי, הוגדר כחייל בודד וקיבל סיוע כספי במימון שכר דירה וצרכים נוספים מהצבא.",תסקירי שירות המבחן
"ת""פ 21629-02-23",בספטמבר 2022 השתחרר מהצבא ועבד במועדון אירועים ובהרכבת במות תאורה.,תסקירי שירות המבחן
"ת""פ 21629-02-23","ביחס לשימוש בסמים, מסר שצרך סמים מסוג גראס מספר פעמים, בתחילת שירותו הצבאי.",תסקירי שירות המבחן
"ת""פ 21629-02-23","כל הבדיקות שמסר בשירות המבחן, בהליך המעצר ולאחר מכן, נמצאו נקיות משרידי סם.",תסקירי שירות המבחן
"ת""פ 21629-02-23","הנאשם ללא עבר פלילי, וזו מעורבותו הפלילית היחידה.",תסקירי שירות המבחן
"ת""פ 21629-02-23","במסגרת צו פיקוח המעצרים, הנאשם הביע מוטיבציה גבוהה להשתלב בהליך טיפולי ולבחון דפוסי התנהגותו וביום 26.7.23 השתלב בקבוצה ייעודית לעצורי בית. מנחות הקבוצה דיווחו שהוא שיתף פעולה באופן מלא וביטא מוטיבציה פנימית לעריכת תהליכי שינוי והתפתחות.",תסקירי שירות המבחן
"ת""פ 21629-02-23","הנאשם הגיע בקביעות והתמדה לקבוצה, שיתף מעולמו האישי, כולל בקשייו, וניכר שהצליח להתבונן לעומק על דפוסיו וביום 31.1.24 סיים השתתפותו בקבוצה בהצלחה.",תסקירי שירות המבחן
"ת""פ 21629-02-23","ביחס לעבירות, הנאשם תיאר כי בתקופה שקדמה לביצוען, השתחרר מהצבא ונקלע לחובות. הוא פעל מתוך חוסר אונים אחר חיפוש מקור כספי, התקשה להתמודד עם מצבים מורכבים בתוך המערכת המשפחתית, ובד בבד התרועע עם חברה שולית.",תסקירי שירות המבחן
"ת""פ 21629-02-23","הנאשם ביטא חרטה עמוקה על מעורבותו הפלילית. הוא תיאר התנהגות זו כמרוחקת מאורחות חייו ומאופיו ותיאר את המחירים הכבדים ששילם, ביניהם החוויה הטראומתית של המעצר, מעצר הבית הממושך והפגיעה בתדמיתו. כיום, הוא משקיע משאבים וכוחות בהתקדמותו כמו גם השתלבותו בתהליך טיפולי, מתוך הבנה כי זקוק לעצירה להתבוננות על דפוסיו.",תסקירי שירות המבחן
"ת""פ 21629-02-23","שירות המבחן הציע לנאשם להשתלב בטיפול קבוצתי ייעודי לצעירים, לצורך העמקת התהליך הטיפולי וביסוס דפוסים חיוביים ופיתוח יצירת קשרים חברתיים בריאים והוא הביע רצון לכך.",תסקירי שירות המבחן
"ת""פ 21629-02-23","שירות המבחן התרשם שהנאשם מחזיק במערכת ערכים נורמטיבית, ללא דפוסי עבריינות. בנוסף, הוא בעל כוחות, עורך תהליכי התבוננות והתקדמות הן באופן עצמי והן בסיוע גורמי טיפול, תוך שיתוף פעולה מלא בתהליך הטיפולי, עורך תהליך פנימי משמעותי ומפתח יכולת להצבת גבולות.",תסקירי שירות המבחן
"ת""פ 21629-02-23","שירות המבחן ציין עוד כי ההליכים המשפטיים מהווים עבור הנאשם גורם הרתעתי משמעותי ונחווים כאירוע משברי, והוא בוחר לנצלם לצורך התפתחות אישית מעמיקה, כפי שניתן לראות משיתוף הפעולה עם שירות המבחן ופנייתו לעזרה מקצועית בתחום הטיפולי.",תסקירי שירות המבחן
"ת""פ 21629-02-23","לפיכך, לאור שיתוף הפעולה המלא של הנאשם בתהליך הטיפולי, ולאור יציבותו והתקדמותו והמוטיבציה להמשך טיפול, הומלץ לאפשר את המשך התהליך השיקומי ולהימנע מענישה של מאסר אף בדרך של עבודות שירות, ולהטיל עליו צו שירות לתועלת הציבור בהיקף של 300 שעות וצו מבחן.",תסקירי שירות המבחן
"ת""פ 21629-02-23",ביום 2.9.24 הוגש תסקיר משלים בעניינו של הנאשם.,תסקירי שירות המבחן
"ת""פ 21629-02-23","התסקיר מעדכן שהנאשם החל להשתלב בקבוצה המיועדת לצעירים עם קשיים בקבלת סמכות והתמודדות עם מצבים חברתיים מורכבים, אלא שמנחות הקבוצה דיווחו שהנאשם הגיע לפגישה אחת בלבד מתוך 3 מפגשים ותיארו חוסר שיתוף פעולה גם ביחס למתרחש בקבוצה.",תסקירי שירות המבחן
"ת""פ 21629-02-23","כאשר שירות המבחן ביקש לברר עמו את הנושא, השיב הנאשם שאינו פנוי ובשל לטיפול כלשהו, בעיקר מכיוון שזקוק לעבוד כדי שיוכל להתפרנס בכבוד. בהמשך, שלל צורך או נזקקות טיפולית, וסרב לקחת חלק בהליך טיפולי בשירות המבחן.",תסקירי שירות המבחן
"ת""פ 21629-02-23","לפיכך, הפעם, לא בא שירות המבחן בהמלצה על הטלת צו מבחן ועל ענישה של צו של""צ, אלא המליץ להטיל עליו ענישה אשר מחד תשקול את גילו הצעיר והיעדר עבר פלילי, ומאידך תמחיש עבורו את גבולות המותר והאסור בחוק, תוך דגש על חומרת העבירות ותהווה עבורו גורם מרתיע לעתיד, וזאת בדמות מאסר שירוצה בעבודות שירות ומאסר על תנאי.",תסקירי שירות המבחן
"ת""פ 21629-02-23","ב""כ המאשימה טענה כי כמות הסמים שנמצאה בבית הנאשם היא גבוהה ביותר, פי 80 מהכמות המוגדרת בחוק לצריכה עצמית וכי הנאשם סחר בסמים מספר פעמים, ולא באופן חד פעמי, ובכך פגע בערכים המוגנים.",הטיעונים לעונש
"ת""פ 21629-02-23","לשיטת המאשימה, בנסיבות המקרה, מתחם העונש ההולם את האישום הראשון והשני יחד, נע בין 22 ל-24 חודשי מאסר, ועל כל אישום סחר נע המתחם בין 8 ל-18 חודשי מאסר. סך הכל, טענה המאשימה למתחם הנע בין 28 ל-64 חודשי מאסר.",הטיעונים לעונש
"ת""פ 21629-02-23","המאשימה טענה כי מכיוון שהנאשם נסוג לאחור בכל הקשור להליך השיקומי, אין לחרוג ממתחם העונש, שכן הנאשם לא עבר הליך טיפולי ולא מעוניין בו, אך לאור היעדר עבר פלילי, יש למקמו בחלקו התחתון של המתחם ולהטיל עליו 30 חודשי מאסר בפועל, מאסר על תנאי, פסילה בפועל, פסילה על תנאי, קנס והתחייבות.",הטיעונים לעונש
"ת""פ 21629-02-23","בנוסף, ביקשה המאשימה להכריז על הנאשם כסוחר סמים ולחלט את סכומי הכסף שנמצאו ברכב ובביתו וכן להורות על השמדת יתר המוצגים.",הטיעונים לעונש
"ת""פ 21629-02-23","הסנגור פתח דבריו בכך שביקש להסביר מדוע בסופו של דבר, הנאשם לא השתלב בהליך הטיפולי. הוא הסביר שהנאשם עובד בסופר ונושא באחריות גדולה. הוא מכלכל את עצמו לבדו, מפרנס את ובונה את עצמו באופן מלא, ולמעשה מנהל מסלול חיים של בית ועבודה.",הטיעונים לעונש
"ת""פ 21629-02-23","לשיטתו, אין להתעלם מההליך שהנאשם כן עבר, מהזמן הרב שחלף מאז ביצע את העבירות, ממעצרו ומהתנאים המגבילים הקשים שבהם היה נתון. עוד הדגיש שהנאשם הצעיר, לאחר שחטא ופשע, מצא את הכוחות להיות במקום אחר לגמרי, פרי שיקום עצמי, לאחר שבתחילת הדרך היה בקשר עם שירות המבחן.",הטיעונים לעונש
"ת""פ 21629-02-23","הסנגור הדגיש שהאחריות אשר מוטלת על הנאשם כיום, באורח החיים שבחר בו, מסייעת לו בשיקום העצמי ברמה גבוהה.",הטיעונים לעונש
"ת""פ 21629-02-23","הסנגור הדגיש שהנאשם קיבל את הסמים מאחר, ולכן נמצא בתחתית שרשרת ההפצה, כשליח. פרק הזמן שבו בוצעו העבירות היה קצר מאוד, ובסופו של דבר היה כאן הליך שיקומי.",הטיעונים לעונש
"ת""פ 21629-02-23","לפיכך, סבר הסנגור שיש לסטות ממתחם העונש ההולם ולהטיל על הנאשם 9 חודשי עבודות שירות, בניכוי ימי מאסרו(בערך 6.5 חודשים).",הטיעונים לעונש
"ת""פ 21629-02-23","עוד ביקש הסנגור להתחשב בכך שהנאשם נמצא לבד ומכלכל את עצמו לבדו, ולכן העבודה היא חלק עיקרי בשיקומו.",הטיעונים לעונש
"ת""פ 21629-02-23","הסנגור הסכים לחילוט הכספים שנמצאו ברכב, אך התנגד לחילוט הכספים שנמצאו בבית, וטען שמכל מקום, חילוט לא יכול להיות כה רחב. עוד ביקש להורות על השבת הרכב, אשר שוויו כ-12,000 ₪, לנאשם.",הטיעונים לעונש
"ת""פ 21629-02-23","הנאשם בדברו האחרון אמר שהוא מבין שמעשיו חמורים מאוד, והוא לא מצדיק אותם. הוא סיפר שעבר הרבה בחייו והקשר עם בני המשפחה לא היה כפי שהוא כיום. הוא הוסיף שהשלים את שירותו הצבאי, ניסה לעזור לאמו המתגוררת ברחוב, עבר תהליך והשתקם. הוא התקדם בעבודתו, וכיום הוא סגן מנהל בסופר, בקשר טוב עם המשפחה ורוצה להתקדם ולהקים משפחה.",הטיעונים לעונש
"ת""פ 21629-02-23","חוק העונשין קובע, כי העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה
"ת""פ 21629-02-23","בהתאם לעיקרון זה,  בית המשפט קובע מתחם עונש הולם למעשה העבירה, ולשם כך מתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (ראו סעיפים 40 ב ו-40 ג לחוק העונשין).",דיון והכרעה
"ת""פ 21629-02-23","בענייננו הנאשם עבר עבירות של סחר והחזקת סמים שלא לשימוש עצמי, בהן מוגן הערך החברתי החשוב של הגנה על הציבור מפני נגע הסמים.",דיון והכרעה
"ת""פ 21629-02-23","רבות נכתב בפסיקה על עבירות הסמים, על הפגיעה הקשה שהן גורמות לחברה בכך שהן מביאות להפצת הסמים ופוגעות במשתמשים בסמים, באורח חייהם ובמעגלים המשפחתיים והחברתיים הקרובים והרחוקים מהם.",דיון והכרעה
"ת""פ 21629-02-23","הסחר בסמים מתבצע תוך שיתוף פעולה בין מספר גורמים בשרשרת הפצת הסם. ככל שסוחר הסמים ממוקם גבוה יותר בשרשרת זו, חלקו בהפצת הסמים גדול יותר וכך גם הפגיעה בערך החברתי המוגן. על הענישה להלום גם את חלקו ומיקומו של הנאשם בשרשרת הפצת הסם, לשקף את חומרת העבירות ולהתריע את העבריינים.",דיון והכרעה
"ת""פ 21629-02-23","כתב האישום המתוקן כולל 3 אישומים. שני האישומים הראשונים מתייחסים לעבירת סחר ולעבירת החזקת סמים, אשר בוצעו באותו היום, כך שמדובר בעבירות שמהוות אירוע עונשי אחד. האישום השלישי מתאר עבירה נוספת של סחר, שהנאשם ביצע 15 יום קודם לכן, כאשר מכר סמים מסוג שונה לסוכן משטרתי, ולא לאותו רוכש המצוין באישום הראשון. משום כך, מדובר באישום שעומד בפני עצמו, ולו אקבע מתחם נפרד.",דיון והכרעה
"ת""פ 21629-02-23","נסיבות האישום הראשון מתארות עבירת סחר, לאחר שהנאשם מכר לאחר, סם מסוג חשיש במשקל 1.38 גרם ובנוסף טבליות של סמים נוספים כמתואר לעיל, הכל תמורת סך של 700 ₪.",דיון והכרעה
"ת""פ 21629-02-23","מייד לאחר מכן, כפי שמתואר באישום השני, נמצאו בחדרו של הנאשם 23.5961 גרם סם מסוג קוקאין וסמים נוספים, מסוגים שונים ובכמויות משתנות, כשהם מחולקים לשקיות חלוקה רבות, ולצד כל אלה נמצאו סכום כסף מזומן של 24,540 ₪.",דיון והכרעה
"ת""פ 21629-02-23","כמות הסמים באישום זה רבה ומשמעותית, סם הקוקאין שנמצא הוא אחד הסמים המסוכנים והפוגעניים, ולצדו גם הסמים הנוספים שנמצאו. אופן החזקת הסמים, כשהם מחולקים לשקיות חלוקה, ולצידן סכום הכסף הגבוה שנמצא- כל אלה מעידים על כך שהנאשם נערך מראש לביצוע עבירות של סחר בסמים, ופוטנציאל הפגיעה ממעשיו היה גבוה.",דיון והכרעה
"ת""פ 21629-02-23","בהתחשב בסוג הסמים, בכמותם, באופן שהנאשם החזיק בהם, ותוך התחשבות בפגיעה בערכים המוגנים ובענישה הנוהגת בפסיקה, אני קובע שמתחם העונש ההולם עבירות אלה, נע בין 18 ל-24 חודשי מאסר לריצוי בפועל, נוסף לעונשים נלווים.",דיון והכרעה
"ת""פ 21629-02-23","בהתאם לאישום השלישי, הורשע הנאשם בעבירה של סחר בסמים, לאחר שמכר לסוכן 0.7787 גרם סם מסוג קוקאין, תמורת 700 ₪.",דיון והכרעה
"ת""פ 21629-02-23","הנאשם מכר לסוכן את הסמים לאחר תיאום בטלגרם ולאחר שהצטייד מראש בסמים, כך שמדובר בעבירה מתוכננת מראש, אשר אותה הנאשם ביצע תמורת בצע כסף ותוך אדישות לפוטנציאל הנזק הקיים בה.",דיון והכרעה
"ת""פ 21629-02-23","בהתחשב נסיבות המקרה והענישה הנוהגת, מתחם העונש ההולם עבירת סחר זו נע בין 8 ל-18 חודשי מאסר, נוסף לעונשים נלווים.",דיון והכרעה
"ת""פ 21629-02-23",הנאשם הודה בעבירות המיוחסות לו ובכך נטל אחריות על ביצוען ושיתף פעולה עם רשויות אכיפת החוק.,העונש המתאים
"ת""פ 21629-02-23",זוהי הסתבכות ראשונה ויחידה של הנאשם עם הדין הפלילי.,העונש המתאים
"ת""פ 21629-02-23","נסיבות חייו של הנאשם קשות, אך גם ייחודיות, כפי שיוסבר.",העונש המתאים
"ת""פ 21629-02-23","הנאשם גדל במשפחה שהתמודדה עם מצב כלכלי קשה, כאשר פרנסת הבית נפלה על כתבי האב בלבד, בעקבות מצב נפשי מורכב של האם.",העונש המתאים
"ת""פ 21629-02-23","האם, בשל מצבה, לא שימשה כדמות הורית-חינוכית אשר ביכולתה לדאוג לצרכי ילדיה, והנאשם ואחותו היו נתונים לאלימות והשפלות מצדה, עד אשר הנאשם נאלץ למצוא מסגרת מגורים מוגנת אחרת.",העונש המתאים
"ת""פ 21629-02-23","כך, הנאשם מצא את עצמו בגיל צעיר, מבלי שמכלול צרכיו כילד וכנער מסופקים, נטל תפקיד הורי שלא מותאם לגילו, והשתלב בתעסוקה במקביל ללימודיו בתיכון.",העונש המתאים
"ת""פ 21629-02-23","הנאשם התמודד עם משימות ואתגרי החיים, מגיל נעוריו, ללא מקורות תמיכה ולכך השפעה משמעותית על תפקודו במכלול תחומי החיים.",העונש המתאים
"ת""פ 21629-02-23","ייחודיות נסיבות חייו של הנאשם באה לידי ביטוי בכך, שעל אף שנתוני הפתיחה בחייו היו מורכבים, הוא הצליח לסיים את חוק לימודיו ומצא את הכוח להתגייס לצה""ל כלוחם, לשרת בשירות קרבי, ולבסוף השלים את השירות הצבאי כנהג.",העונש המתאים
"ת""פ 21629-02-23","האתגרים והקשיים בחייו של הנאשם לא מנעו ממנו לגייס כוחות ולהשלים את מלוא השירות הצבאי, והצבא הכיר בו כחייל בודד והקנה לו מעטפת תומכת, שליחות ומשמעות.",העונש המתאים
"ת""פ 21629-02-23","דומה שעם שחרורו מהצבא, בהיעדר מעטפת תומכת ותוך התמודדות עם היציאה לאזרחות, הנאשם נקלע לקושי כלכלי, ולמרבה הצער התפתה לביצוע העבירות, כמקור הכנסה קל ומהיר.",העונש המתאים
"ת""פ 21629-02-23","מעורבותו של הנאשם בעבירות אלה, נמשכה כ-15 יום בלבד, ומכאן שמדובר בתקופה קצרה שבה הנאשם מעד וביצע מעשים שלא משקפים את אורחות חייו. שירות המבחן התרשם שמדובר בבחור אשר העבירות חריגות לאורח חייו ולעמדותיו, והוא ביצע אותן בעת משבר, ולכן ניתן לראותן כמקשה אחת.",העונש המתאים
"ת""פ 21629-02-23","מעצרו של הנאשם לראשונה בחייו וההליכים הפליליים כאן היו עבור הנאשם משבר וחוויה מטלטלת, והוא הבין את חומרת מצבו ומעשיו ושוב גילה יכולת לגייס כוחות, כאשר שיתף פעולה באופן מלא עם שירות המבחן, מתוך רצון להליך טיפולי ושיקומי.",העונש המתאים
"ת""פ 21629-02-23","במשך 6 חודשים, הנאשם השתתף והתמיד בקבוצה טיפולית, נעזר בגורמים הטיפוליים, נתן בהם אמון ועמד בכל הנדרש ממנו. בתקופה זו החל גם להשתלב בעבודה בסופר, והתקדם שם.",העונש המתאים
"ת""פ 21629-02-23","למרבה הצער, התסקיר השני מעדכן שהנאשם לא התמיד בקבוצה הטיפולית הנוספת שתואמה לו בשירות המבחן, ובכך למעשה הופסקה ההתערבות הטיפולית של גורמי המקצוע.",העונש המתאים
"ת""פ 21629-02-23","הנאשם הסביר זאת במחוייבותו לפרנסתו ולעבודתו, באשר אין כל גורם משפחתי או אחר אשר יכול להעניק לו סיוע כלכלי. יצויין שגם כיום, כאדם צעיר, הנאשם מתמודד עם מציאות שבה הוא נסמך על עצמו בלבד ונדרש להתמודד גם עם אם שמצבה אינו בטוב, והיא דיירת רחוב.",העונש המתאים
"ת""פ 21629-02-23","שקלתי את טענות הצדדים לעניין מצבו השיקומי של הנאשם, ומצאתי, כי בנסיבות אלה, על אף שהנאשם לא המשיך בקבוצה טיפולית הנוספת שנקבעה לו, הנאשם עדיין עבר הליך שיקומי של ממש. ואסביר.",העונש המתאים
"ת""פ 21629-02-23",לכל שיקום מטרה מיוחדת ומוגדרת. ,העונש המתאים
"ת""פ 21629-02-23","התמכרות לסמים, דורשת שיקום בדמות הליך גמילה. במקרה כזה, גמילה תשיג את המטרה של הרחקת הנאשם מביצוע עבירות נוספות הקשורות לשימוש בסמים מסוכנים.",העונש המתאים
"ת""פ 21629-02-23","מאידך, שיקום נאשם שביצע עבירות סחר בסמים, מתוך מניע כלכלי, ולא על רקע שימוש עצמי בסמים, יהיה בדרך של הרחקתו מאותו מצב, באמצעות יצירת שגרת חיים של פרנסה הגונה וחוקית.",העונש המתאים
"ת""פ 21629-02-23","לאחר שהנאשם השלים את המסכת הראשונה של השיקום הטיפולי ושיתף פעולה עם שירות המבחן, הוא החל בשיקום חייו בפן התעסוקתי. השתלבותו בעולם העבודה, הרחיקה אותו מהנסיבות שהביאו אותו לביצוע העבירות מלכתחילה, ולמעשה, הביאה לשיקומו.",כך היה בענייננו. 
"ת""פ 21629-02-23","יודגש, ששירות המבחן אשר חזר בו מהמלצתו להטלת צו של""צ, המליץ כי יוטל על הנאשם עונש מאסר שירוצה בדרך של עבודות שירות, ולא במאסר מאחורי סורג ובריח.",כך היה בענייננו. 
"ת""פ 21629-02-23","כלומר, על אף גדיעת ההתערבות הטיפולית, לא ניתן להתעלם מהתוצאה אשר הושגה ללא ספק, פרי אותו הליך טיפולי אך גם פרי עבודת הנאשם כגורם שיקומי, בפני עצמו. שילובם של אלה מעלה שלפניי מקרה המתאים לחריגה ממתחם הענישה, לנוכח הליך שיקומי של ממש.",כך היה בענייננו. 
"ת""פ 21629-02-23","נוסף לזאת, התחשבתי גם בכך שהנאשם היה עצור בהליך זה במשך כ-4 חודשים ובנוסף היה נתון בתנאים מגבילים במשך חודשים לא מועטים ועד כה.",כך היה בענייננו. 
"ת""פ 21629-02-23","כל אלו, מביאים למסקנה כי יש לבחור ענישה המצויה מתחת לרף הענישה אשר נקבע במסגרתו של תיק זה על אישומיו השונים, וזאת נוכח הסמכות הנתונה לי בחוק העונשין ולאור שיקומו של הנאשם במובנו הרחב.",כך היה בענייננו. 
"ת""פ 21629-02-23","בנסיבות אלה, לאחר ששקלתי את כל האמור כאן, את מכלול שיקולי הענישה ואת כל הנדרש, אני גוזר על הנאשם את העונשים הבאים:",סוף דבר
"ת""פ 21629-02-23","9 חודשי מאסר אשר ירוצו בדרך של עבודות שירות, בניכוי ימי מעצרו, בהתאם לחוות דעת הממונה על עבודות השירות, אשר תוגש לעיון בית המשפט עד יום 1.12.24.",סוף דבר
"ת""פ 21629-02-23","3 חודשי מאסר אשר לא ירוצו אלא אם הנאשם יעבור על כל אחת מהעבירות שבהן הורשע בהליך זה, תוך 3 שנים מהיום.",סוף דבר
"ת""פ 21629-02-23","קנס בסך 3,000 ₪ אשר ישולם עד יום 1.6.25, או 30 ימי מאסר תחתיו.",סוף דבר
"ת""פ 21629-02-23","הנאשם מתחייב בסך של 5,000 ₪ שלא לעבור על כל עבירת סמים, וזאת למשך שנתיים מהיום. הנאשם הבין והתחייב.",סוף דבר
"ת""פ 21629-02-23","סכומי הכסף אשר נתפסו ברכבו ובביתו של הנאשם יחולטו, והוא יוכרז כסוחר סמים.",סוף דבר
"ת""פ 21629-02-23",רכבו של הנאשם יושב לו וכך גם מכשיר הטלפון שלו ויתר חפציו האישיים.,סוף דבר
"ת""פ 21629-02-23",5129371שאר המוצגים- יחולטו או יושמדו בהתאם לשיקול דעתו של רשם המוצגים.,סוף דבר
"ת""פ 21629-02-23","ניתן היום,  כ""ו חשוון תשפ""ה, 27 נובמבר 2024, בנוכחות הצדדים ובאי כוחם.",54678313זכות ערעור לבית המשפט המחוזי תוך 45 יום.
"ת""פ 21629-02-23",נוסח מסמך זה כפוף לשינויי ניסוח ועריכה,שמואל הרבסט 54678313
"ת""פ 21629-02-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",שמואל הרבסט 54678313
