verdict,text,part
"ת""פ 3818-01-24","ת""פ 3818-01-24 מדינת ישראל נ' לוגסי(עציר) ואח'",בית משפט השלום בחיפה
"ת""פ 3818-01-24",      יצחק לוגסי (עציר) ,הנאשם
"ת""פ 3818-01-24","פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 10, 13, 19א, 36א(ב)",חקיקה שאוזכרה: 
"ת""פ 3818-01-24","נוכח בקשת המאשימה, ולאחר שהנאשם הורשע בביצוע עבירה של סחר בסם מסוכן והודה בהפקת רווח מהעבירה, בהתאם לסעיף 36א(ב) לפקודת הסמים המסוכנים [נוסח חדש] תשל""ג – 1973 אני מכריזה על הנאשם כסוחר סמים.",תוספת להכרעת הדין
"ת""פ 3818-01-24","הנאשם הודה בעובדות כתב אישום המתוקן (במ/1) והורשע בביצוע עבירה של גידול סמים מסוכנים בניגוד לסעיף 6 לפקודת הסמים המסוכנים [נוסח חדש], תשל""ג – 1973 (להלן: ""פקודת סמים מסוכנים"") + סעיף 29 לחוק העונשין, תשל""ז – 1977 (להלן: ""חוק העונשין""), החזקת סמים שלא לצריכה עצמית בניגוד לסעיף 7(א)+ 7(ג) רישא לפקודת הסמים המסוכנים + סעיף 29 לחוק העונשין,  החזקת כלים – בניגוד לסעיף 10 רישא לפקודת הסמים המסוכנים + סעיף 29 לחוק העונשין, וסחר בסם מסוכן בניגוד לסעיף 13 + 19א לפקודת הסמים המסוכנים + סעיף 29 לחוק העונשין.",גזר דין
"ת""פ 3818-01-24","בין הנאשם לשני נאשמים נוספים קיימת היכרות מוקדמת. בחודש יולי 2023, או בסמוך לכך, קשרו הנאשמים קשר לגדל סם מסוכן מסוג קנבוס ולסחור בו (להלן: ""הקשר"").",אישום 1: 
"ת""פ 3818-01-24","במסגרת הקשר ולצורך קידומו, בתאריך 10.7.23 או בסמוך לכך, חתמו נאשם 1 ונאשם 2 על חוזה שכירות של דירה ברחוב אגמית 6 בטירת הכרמל (להלן: ""הדירה""), לתקופה שבין תאריך 10.7.23 ועד לתאריך 9.7.25, לצורך גידול סם מסוכן מסוג קנבוס. התשלום עבור השכירות בוצע מחשבון הבנק של נאשם 2.",אישום 1: 
"ת""פ 3818-01-24","במסגרת הקשר ולצורך קידומו, במהלך החודשים בהם שכרו הנאשמים את הדירה, במועד שאינו יודע למאשימה, ציידו הנאשמים בצוותא חדא את הדירה, בין היתר, בציוד הבא: מנורות, מפוחים, פילטרים, שעוני עצר, מאווררים, מזגנים ניידים, מחשב מים, מדי חום, בלוני חמצן, בקבוקי דישון אדניות, סופחי לחות, חביות ומפזרי אדים (להלן: ""הכלים""). כל זאת, עשו הנאשמים לצורך גידול סם מסוכן מסוג קנבוס.",אישום 1: 
"ת""פ 3818-01-24","בהמשך לאמור לעיל, במסגרת הקשר ולצורך קידומו, ועד יום 17.12.23 גידלו הנאשמים בצוותא חדא בדירה סם מסוכן מסוג קנבוס והחזיקו בסם מסוכן ובכלים, שלא לשימוש עצמי.",אישום 1: 
"ת""פ 3818-01-24","במסגרת הקשר ולצורך קידומו, בתאריך 17.12.23 גידלו והחזיקו הנאשמים בדירה 297 שתילים של סם מסוכן מסוג קנבוס במשקל נטו של 75.08 ק""ג נטו וכן החזיקו 169 גרם סם מסוכן מסוג קנבוס מוכן להפצה בשווי של 8,450 ₪, כל זאת שלא לשימוש עצמי.",אישום 1: 
"ת""פ 3818-01-24","בחודש ינואר עד דצמבר 2023 סיפק ומכר הנאשם לשמונה אחרים סם מסוכן מסוג קנבוס בעשרות עסקאות בכמות ממוצעת של כ- 10 גרם לכל עסקה ובתמורה קיבל סך הכל 27,000 ₪.",אישום 2:
"ת""פ 3818-01-24",מתסקיר שירות המבחן עולה כי הנאשם בן 28 ואין לחובתו עבר פלילי. במהלך השירות בצבא התמכר הנאשם להימורים באינטרנט וצבר חובות רבים בשוק האפור והעבירות בוצעו על ידו על רקע החובות.,תסקיר שירות המבחן: 
"ת""פ 3818-01-24","מהתסקיר עולה כי הנאשם לקח אחריות על ביצוע העבירות, אולם שירות המבחן התרשם כי הוא מתקשה להכיר בדפוסי אישיותו וחשיבתו, אשר הובילו אותו לביצוע העבירות וכן מתקשה לשתף בפתיחות ובכנות באשר לקשריו החברתיים.",תסקיר שירות המבחן: 
"ת""פ 3818-01-24","מהתסקיר עלה כי במהלך המעצר הנאשם השתלב בקבוצה טיפולית המיועדת לטיפול בהתמכרויות וחשיפתו לאנשים שהיו מכורים לסמים קשים מרתיעה אותו. יחד עם זאת, הנאשם לא הצליח לגלות תובנות באשר לנסיבות שהובילו אותו לשימוש בסמים ולהשלכות הסמים על ההתנהלות בחייו.",תסקיר שירות המבחן: 
"ת""פ 3818-01-24","שירות המבחן התרשם כי רב הנסתר על הגלוי באשר לסביבתו החברתית. עוד התרשם שירות המבחן כי הנאשם מאופיין בדפוסי אישיות ילדותיים, מתקשה לווסת את דחפיו ובהתאם לכך, החלה מעורבותו הן בהימורים והן בשימוש בסמים. יחד עם זאת, שירות המבחן התרשם כי קיימת רתיעה מהליך המעצר הנוכחי, באופן שבו הנאשם מביע רצון לערוך שינוי בחייו, לחדול משימוש בסמים והימורים ולנהל אורח חיים יצרני ומקדם.",תסקיר שירות המבחן: 
"ת""פ 3818-01-24","לאחר ששקל את גורמי הסיכון וגורמי הסיכוי, התרשם שירות המבחן כי לא ניתן לשלול סיכון להישנות עבירות בעתיד.",תסקיר שירות המבחן: 
"ת""פ 3818-01-24","שירות המבחן נמנע מהמלצה טיפולית במסגרת שירות המבחן שיהיה בו כדי להפחית הסיכון להישנות עבירות בעתיד. נוכח הערכת הסיכון בעניינו של הנאשם, המליץ שירות המבחן להטיל על הנאשם ענישה מוחשית בדמות מאסר בפועל, אשר תחדד עבורו את חומרת מעשיו, לצד מאסר על תנאי וקנס.",תסקיר שירות המבחן: 
"ת""פ 3818-01-24","המאשימה הגישה גיליון רישום תעבורתי (טע/1) הכולל הרשעה אחת, בין היתר, בגין נהיגה תחת השפעת סמים וכן כתב אישום, הכרעת דין וגזר דין בת""ד 1934-12-21 (טע/2).",ראיות לעונש:
"ת""פ 3818-01-24","ב""כ המאשימה טענה בטיעוניה בכתב (טע/3) ובעל פה, כי הערכים החברתיים שנפגעו כתוצאה ממעשי הנאשם הם שמירה על הסדר החברתי, שלטון החוק, הגנה על שלום הציבור מפני פגיעתם הקשה של הסמים והגנה על החברה מפני נגע השימוש בסמים.",טענות הצדדים לעונש: 
"ת""פ 3818-01-24","ב""כ המאשימה טענה כי הנאשם הקים וניהל מעבדת סמים משוכללת אשר הצליחה לגדל ולהחזיק 297 שתילי קנאביס במשקל כולל העולה על 75 ק""ג.",טענות הצדדים לעונש: 
"ת""פ 3818-01-24","ב""כ המאשימה טענה כי חלקו של הנאשם בביצוע העבירות היה מרכזי ומהותי והוא היה שותף פעיל בכל שלבי הפעילות העבריינית. עוד נטען, כי הנאשם ביצע בעצמו עבירות סחר ואספקה של סמים בהיקף נרחב, כאשר עלולים להיגרם נזקים חמורים עקב כך הן לצרכני הסמים והן לציבור בכללותו.",טענות הצדדים לעונש: 
"ת""פ 3818-01-24","עוד נטען, כי לעבירות קדם תכנון באופן מתוחכם, החל מקשירת קשר, שכירת דירה והצטיידות בכלים שונים הדרושים לגידול הסמים. בנוסף, הנאשם מכר סמים בעשרות הזדמנויות דבר אשר מצביע על פעילות ממושכת ושיטתית לאורך התקופה.",טענות הצדדים לעונש: 
"ת""פ 3818-01-24","ב""כ המאשימה הפנתה לפסיקה וביקשה לקבוע כי ביחס לעבירות של גידול סמים מתחם העונש ההולם נע בין 24 ל-48 חודשי מאסר בפועל, וביחס לעבירות של סחר בסמים מתחם העונש ההולם נע בין 16 ל-36 חודשי מאסר בפועל.",טענות הצדדים לעונש: 
"ת""פ 3818-01-24","באשר לנסיבות שאינן קשורות בביצוע העבירות, נטען, כי שירות המבחן קבע כי לא ניתן לשלול סיכון להישנות עבירות בעתיד, לא בא בהמלצה טיפולית והמליץ לגזור על הנאשם תקופת מאסר משמעותית מאחורי סורג ובריח. עם זאת, נטען כי הנאשם הודה וחסך זמן שיפוטי יקר, וכי אין לחובתו עבר פלילי מלבד הרשעה אחת תעבורתית בגין נהיגה תחת השפעת סמים.",טענות הצדדים לעונש: 
"ת""פ 3818-01-24","ב""כ המאשימה ביקשה להשית על הנאשם עונש ברף האמצעי של כל מתחם לו עתרה ובמצטבר זה לזה, מאסר על תנאי, קנס, שלילה בפועל ועל תנאי של רישיון הנהיגה של הנאשם. מאחר והנאשם מצוי כיום תחת פסילת רישיון נהיגה בשל הרשעתו בתיק תעבורה, ביקשה המאשימה להאריך את תקופת פסילת רישיון הנהיגה.",טענות הצדדים לעונש: 
"ת""פ 3818-01-24","ב""כ הנאשם טען כי לא חלק על הצורך לקבוע שני מתחמי ענישה כעתירת המאשימה אך לדידו המתחמים הם שונים מהמתחמים להם עתרה המאשימה.",טענות הצדדים לעונש: 
"ת""פ 3818-01-24","ב""כ הנאשם הפנה לפסיקה וטען כי המתחם בעבירות גידול סמים מתחיל ב- 6 חודשי מאסר שיכול וירוצו בעבודות שירות ועד 36 חודשי מאסר, והמתחם בגין עסקאות הסחר מתחיל מ-12 חודשי מאסר ועד ל- 24 חודשי מאסר, וזאת לאור כמות העסקאות, סוג הסם, וכמות הסם שנמכרה בכל עסקה שהיא בממוצע עמדה על 10 גרם בכל עסקה.",טענות הצדדים לעונש: 
"ת""פ 3818-01-24","ב""כ הנאשם טען כי יש להתחשב בכך שכתב האישום תוקן באופן משמעותי, כי מדובר בנאשם בן 28 שגדל במשפחה נורמטיבית, ללא עבר פלילי, אשר בעברו תאונת דרכים קשה, והוא שקע לחובות בשל הימורים.",טענות הצדדים לעונש: 
"ת""פ 3818-01-24","עוד נטען, כי הנאשם נמצא בתנאי מעצר חצי שנה בתנאים קשים בהרבה מתנאי מאסר.",טענות הצדדים לעונש: 
"ת""פ 3818-01-24","ב""כ הנאשם הפנה לתסקיר שירות המבחן, לפיו הנאשם לקח אחריות על מעשיו, חש בושה ואשמה, בעל מוטיבציה לטיפול בהתמכרות להימורים. בהקשר זה הציג ב""כ הנאשם תעודת הערכה שקיבל הנאשם מטעם המדרשה בבית המעצר (טע/4).",טענות הצדדים לעונש: 
"ת""פ 3818-01-24","ב""כ הנאשם ביקש למקם את עונשו של הנאשם בתחתית כל מתחם לו עתר, ולא להטיל עליו עונשים מצטברים. ב""כ הנאשם ביקש להימנע מלהטיל על הנאשם פסילת רישיון נהיגה שתקשה עליו להשתלב בשוק העבודה. עוד נטען כי יש להתחשב במצבו הכלכלי הקשה של הנאשם לעניין הטלת הקנס.",טענות הצדדים לעונש: 
"ת""פ 3818-01-24","הנאשם הצטער על מעשיו, נטל אחריות, הביע את רצונו לערוך שינוי, וציין כי הוא נמצא בקבוצה לטיפול בהתמכרויות מזה חמישה חודשים.",דברי הנאשם:
"ת""פ 3818-01-24","ב""כ המאשימה עתרה לקבוע שני מתחמי ענישה, אחד בגין גידול סם מסוכן ושני בגין סחר בסם מסוכן מסוג קנבוס. ב""כ הנאשם לא חלק על חלוקה זו למתחמים. סבורני כי אמנם קיים קשר בין גידול הסמים המסוכנים לסחר בסם מסוכן מאותו הסוג, אך בנסיבות תיק זה ראוי לקבוע מתחמים שונים בגין כל אחד מהאישומים.",דיון והכרעה:
"ת""פ 3818-01-24","בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",מתחם העונש ההולם:
"ת""פ 3818-01-24","אין צורך להכביר במילים באשר לערכים המוגנים שנפגעו מביצוע עבירות סמים על ידי הנאשם, שעניינם הגנה מפני הנזקים הישירים והעקיפים הנגרמים עקב השימוש בסמים. מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות על ידי עבריינים על רקע השימוש בסמים ועל מנת לממן את הסמים.",מתחם העונש ההולם:
"ת""פ 3818-01-24","פסיקת בתי המשפט הדגישה את נזקי הסחר בסמים והעבירות הנלוות לסחר בסמים ולעניין זה יפים דברי כב' השופט י. עמית בע""פ 3172/13 סואעד נ' מדינת ישראל (6.1.14):",מתחם העונש ההולם:
"ת""פ 3818-01-24","בהקשר של עוצמת הפגיעה בערכים המוגנים יש לשקול, בין היתר, את השיקולים הבאים:",מתחם העונש ההולם:
"ת""פ 3818-01-24","היקף עסקאות הסם, סוג הסם, כמות הסם ושוויו: הנאשם הקים יחד עם נאשמים אחרים מעבדה אותה אבזרו בציוד רב ומתוחכם וגידלו בה כמות גדולה של שתילי סם במשך תקופה ארוכה. במקרה של גידול סמים לטעמי, יש לתת משקל בקביעת העונש ההולם, דווקא לכמות השתילים שגידלו הנאשמים, 297 ולא בהכרח למשקל של השתילים, 75.08 ק""ג במקרה שבפניי. אדגיש, כי גם למשקל הסם שנתפס בוודאי ישנה משמעות בקביעת מתחם העונש ההולם אך הוא לא המכריע, כאשר המשקל הוא פונקציה של שלב גידול הסם, ולעומת זאת כמות השתילים מצביעה על היקף הגידול.",מתחם העונש ההולם:
"ת""פ 3818-01-24","עוד יש לקחת בחשבון, כי הסמים שנתפסו נועדו, בהתאם לעובדות כתב האישום, לסחר, והלכה למעשה הנאשם בתקופה הרלוונטית לכתב האישום מכר ל- 8 לקוחות שונים, בעשרות הזדמנויות, סם מסוכן מסוג קנבוס, כאשר בכל עסקה נמכר בממוצע סם במשקל של כ- 10 גרם והתמורה שהתקבלה סך הכל עמדה על כ- 27,000 ₪.",מתחם העונש ההולם:
"ת""פ 3818-01-24",התכנון שקדם לביצוע העבירות: העבירות הן של גידול והן של סחר בסם מסוכן בוצעו לאחר תכנון. הנאשם יחד עם אחרים שכר דירה למטרת גידול הסמים והשלושה אבזרו את הדירה בציוד משוכלל ויקר.,מתחם העונש ההולם:
"ת""פ 3818-01-24","חלקו היחסי של הנאשם בביצוע העבירות: לנאשם חלק פעיל בביצוע עבירת גידול הסמים בצוותא עם אחרים, וחלק בלעדי בעבירות של סחר בסם מסוכן, והוא מהווה חולייה משמעותית בשרשרת הפצת הסמים. הנאשם ביצע את העבירות לשם רווח קל, לאחר שנקלע לחובות בשוק האפור עקב התמכרות להימורים באינטרנט.",מתחם העונש ההולם:
"ת""פ 3818-01-24","הנזק שנגרם מביצוע העבירות ופוטנציאל הנזק: אמנם לא הוכח הנזק הספציפי שנגרם מביצוע העבירות, אך ברור לכל כי קיים פוטנציאל גבוה לגרימת נזק לציבור בכללותו, וללקוחות שרכשו את הסמים בפרט.",מתחם העונש ההולם:
"ת""פ 3818-01-24","מידת הפגיעה בערכים המוגנים: מהנימוקים המפורטים לעיל, בשים לב לתוכנית העבריינית לפיה פעל הנאשם, כמות השתילים שגידל וכמות הסמים שהחזיק, כמו גם כמות עסקאות הסחר שביצע הנאשם והתמורה שקיבל בעדם, אני קובעת כי מידת הפגיעה בערכים המוגנים היא ממשית.",מתחם העונש ההולם:
"ת""פ 3818-01-24","קיים מנעד רחב של ענישה בגין ביצוע עבירות של גידול סם מסוכן מסוג קנבוס והעונשים נעים במקרים של כמות שתילים קטנה במשקל נמוך מענישה של מאסר, שבמקרים מתאימים ניתן לבצע בעבודות שירות, לענישה של מספר שנות מאסר במקרים של מעבדות משוכללות עם כמות שתילים גדולה ובמשקלים גבוהים.",מדיניות הענישה בגין גידול סמים: 
"ת""פ 3818-01-24",להלן אסקור פסיקה שמתייחסת גם למשקלים דומים שהחזיק הנאשם אך בעיקר לכמות שתילים דומה שגידל הנאשם:,מדיניות הענישה בגין גידול סמים: 
"ת""פ 3818-01-24","ברע""פ 6041/18 יוסי כהן נ' מדינת ישראל (22.10.18) הורשע המבקש על סמך הודאתו בעבירה של ייצור, הכנה והפקת סם מסוכן ובעבירה של גניבת חשמל. הסם בו עסקינן הינו קנבוס במשקל של 39.5503 ק""ג וערך גניבת החשמל עמד על 40,000 ש""ח. בית משפט השלום קבע כי מתחם הענישה נע בין 18 ל-36 חודשי מאסר בפועל. על המבקש הוטלו 20 חודשי מאסר בפועל וענישה נלווית. ערעור המבקש לבית המשפט המחוזי על חומרת עונש המאסר בפועל נדחה, וכך גם בקשת רשות ערעור נדחתה. ",מדיניות הענישה בגין גידול סמים: 
"ת""פ 3818-01-24","בע""פ 5807/17 דרחי נ' מדינת ישראל (18.6.18), אליו הפנתה ב""כ המאשימה, המערער הורשע בעבירות של גידול סם מסוכן והחזקת סם מסוכן שלא לצריכה עצמית לאחר שגידל במעבדה שהקים, סם במשקל של כ-77 ק""ג נטו. בית המשפט המחוזי קבע כי מתחם העונש ההולם נע בין 24 ל-48 חודשי מאסר בפועל. על המערער הוטלו 30 חודשי מאסר בפועל. ערעור שהגיש המערער לבית המשפט העליון נדחה.",מדיניות הענישה בגין גידול סמים: 
"ת""פ 3818-01-24","בע""פ 1743/20 סויסה נ' מדינת ישראל (6.8.20) אליו הפנתה ב""כ המאשימה, הנאשם הורשע בייצור והפקת סם מסוכן והחזקת סם מסוכן שלא לצריכה עצמית. הנאשם שכר דירה והקים שם עבור אחרים מקום לייצור, הפקה והכנה של סם מסוג קנאביס. הנאשם ייצר והחזיק סם מסוג קנבוס במשקל של 79.9 ק""ג ובשווי כולל של מאות אלפי שקלים. נקבע כי מתחם העונש ההולם נע בין 22 ל-46 חודשי מאסר בפועל. על הנאשם נגזרו 30 חודשי מאסר בפועל וענישה נלווית. ערעור שהגיש המערער לבית המשפט העליון נדחה. ",מדיניות הענישה בגין גידול סמים: 
"ת""פ 3818-01-24"," ע""פ 871/20 אברג'ל נ' מדינת ישראל (30.3.20) המערער הורשע על פי הודאתו בעבירות של ייצור, הכנה והפקת סם והחזקת סם שלא לצריכה עצמית. המערער הקים בדירה מעבדה לגידול סם מסוג קנאביס וגידל מאות שתילים של קנאביס במשקל של 80 ק""ג. בית המשפט קבע מתחם עונש הנע בין 22 ועד ל-46 חודשי מאסר בפועל והשית על הנאשם עונש של 26 חודשי מאסר בפועל לצד ענישה נלווית. הערעור שהוגש על חומרת העונש נדחה. ",מדיניות הענישה בגין גידול סמים: 
"ת""פ 3818-01-24","בע""פ 4285/17 יצחקי נ' מדינת ישראל (11.6.18), המערערת הורשעה בגין גידול סם מסוכן במעבדה שהקימה בבית אותו שכרה למטרה זו. במקום נמצאו כ-1,000 שתילים במשקל כולל של 100 ק""ג. בית המשפט המחוזי קבע מתחם שבין 24 ל-48 חודשי מאסר בפועל, וגזר על המערערת, תוך חריגה מהמתחם מטעמי שיקום, 12 חודשי מאסר בפועל לצד ענישה נלוות. המערערת ללא עבר פלילי ובית המשפט העליון הקל בעונשה ל- 6 חודשי עבודות שירות.",מדיניות הענישה בגין גידול סמים: 
"ת""פ 3818-01-24","בת""פ 25458-11-18 מדינת ישראל נ' אליאב (19.9.19) הורשע הנאשם על פי הודאתו בעבירות של ייצור הכנה והפקת סם מסוכנת, החזקת חצרים לשם הכנת סם, החזקת כלים ונטילת חשמל. הנאשם שכר בית והקים בו מעבדה לגידול סם מסוג קנבוס וצייד את המעבדה בציוד רב. הנאשם גידל 768 שתילים במשקל כולל של 80.3 ק""ג.לחובת הנאשם הרשעה אחת בעבירת מרמה. בית המשפט קבע כי מתחם העונש ההולם נע בין 22 ל-46 חודשי מאסר בפועל לצד ענישה נלוות, וגזר על הנאשם הנאשם 25 חודשי מאסר בפועל.",מדיניות הענישה בגין גידול סמים: 
"ת""פ 3818-01-24","ת""פ (מח' מרכז-לוד) 69569-11-17 מדינת ישראל נ' זרחי (29.11.18), הורשע הנאשם על פי הודאתו בעבירות גידול סם מסוכן מסוג קנבוס ונטילת חשמל. הנאשם הקים בדירה אותה שכר מעבדה לגידול סם מסוג קנאביס וצייד את הדירה בציוד המתאים ובנוסך נטל חשמל שלא כדין. בעת המעצר נמצא בדירה סם מסוכן מסוג קנבוס במשקל של 86.9 ק""ג. בית המשפט קבע כי מתחם העונש ההולם הנע בין 24 ועד ל-48 חודשי מאסר בפועל וגזר על הנאשם, צעיר ללא עבר פלילי, עונש של 25 חודשי מאסר בפועל לצד ענישה נלווית.",מדיניות הענישה בגין גידול סמים: 
"ת""פ 3818-01-24","בת""פ 4460-04-18 (מח' מרכז-לוד) מדינת ישראל נ' ברבי וגברא (28.5.19), הורשע הנאשם 2 על פי הודאתו, בעבירה של גידול סמים מסוכנים מסוג קנבוס וגניבת חשמל. הנאשם שכר בית והקים בסיועו של נאשם 1 מעבדה לגידול סמים וצייד את הדירה בציוד מתאים. בעת מעצרו נתפסו במעבדה 334 שתילי קנבוס במשקל נטו של 73.6 ק""ג. בית המשפט קבע כי מתחם העונש ההולם בנסיבות תיק זה נע בין 20 ל-46 חודשי מאסר בפועל, וגזר על הנאשם, צעיר ללא עבר פלילי עם המלצה חיובית של שירות המבחן עונש של 20 חודשי מאסר בפועל.",מדיניות הענישה בגין גידול סמים: 
"ת""פ 3818-01-24","בת""פ (מח' חי') 16958-01-14 מדינת ישראל נ' חייק (30.4.14), הורשע הנאשם על סמך הודאתו בעבירות של ייצור והפקת סמים, החזקת שלא לצריכה עצמית והחזקת כלים. הנאשם הקים במבנה באזור תעשייה מעבדה, צייד אותה בציוד מתאים וגידל שתילים רבים של קנבוס במשקל כולל של 60 ק""ג. בית המשפט המחוזי קבע כי מתחם העונש ההולם נע בין 12 ל- 36 חודשי מאסר בפועל, וגזר על הנאשם ללא עבר פלילי 18 חודשי מאסר בפועל לצד ענישה נלוות.",מדיניות הענישה בגין גידול סמים: 
"ת""פ 3818-01-24","בעפ""ג 14676-04-19 פרקליטות מחוז מרכז פלילי נ' אלקיים (24.9.19), אליו הפנה ב""כ הנאשם, המשיב הורשע על פי הודאתו בעבירה של יצור, הכנה והפקת סם מסוכן מסוג קנבוס. המשיב שכר, בסיוע אחיו, מבנה והקים בו מעבדה לגידול סמים. המשיב רכש והכניס למעבדה ציוד בהיקף נרחב למטרת גידול וכן חיבל במונה החשמל כך שתימנה במכשיר רק כשליש מצריכת החשמל במבנה. במהלך חיפוש, מצאה המשטרה במקום מאות שתילי קנבוס בשלבי גידול שונים, במשקל כולל, נקי, של 43.9 ק""ג. בית המשפט קבע כי מתחם העונש ההולם נע בין 18 ל- 36 חודשי מאסר בפועל לצד ענישה נלוות. ערעור על קולת העונש התקבל, ובית המשפט המחוזי הטיל על הנאשם 9 חודשי מאסר בעבודת שירות והחמיר בקנס שהוטל על הנאשם. ",מדיניות הענישה בגין גידול סמים: 
"ת""פ 3818-01-24","בעפ""ג 66585-03-19 מדינת ישראל נ' אבו עלאן (18.6.19) הנאשם הורשע על סמך הודאתו בעבירות של ייצור, הכנה והפקת סם מסוכן, והחזקת סם שלא לצריכה עצמית. הנאשם שכר חנייה פנימית ומרתף של בית והקים בהם מעבדה לייצור והכנה של סם מסוג קנבוס, אותה הפריד מן הבית באמצעות סגירת קיר גבס. הנאשם צייד את המעבדה לצורך גידול הסם בציוד רב ובעת מעצרו גידל במעבדה 191 שתילי קנבוס במשקל נטו של 42.5 ק""ג. בית המשפט השלום קבע כי מתחם העונש ההולם נע בין 10 – 36 חודשי מאסר בפועל. בית המשפט השלום סטה מהמתחם אותו קבע מטעמי שיקום וגזר על הנאשם עונש של 6 חודשי מאסר לריצוי בעבודות שירות וענישה נלווית. ערעור שהגישה המדינה התקבל, בית המשפט המחוזי קבע כי מתחם העונש ההולם נע בין 14 ל-36 חודשי מאסר בפועל, ומבלי למצות את עונשו של המשיב החמיר את עונשו ל- 10 חודשי מאסר בפועל.",מדיניות הענישה בגין גידול סמים: 
"ת""פ 3818-01-24","בת""פ 28315-05-23 מדינת ישראל נ' נתנאל אנג'ל (31.10.23), הנאשם הורשע בביצוע עבירות של ייצור, הכנה והפקת סמים מסוכנים, החזקת סם שלא לצריכה עצמית והחזקת כלים להכנת סם מסוכן. הנאשם צירף שני תיקים נוספים בהם הורשע בעבירות של החזקה סמים מסוכנים שלא לצריכה עצמית של סמים מסוג קנבוס, חשיש ו- MDMA. הנאשם שכר דירה והקים בה מעבדה לגידול סם מסוכן מסוג קנבוס ובכלל זה 22 שנאים, 22 מנורות לד, 4 פילטרים, 4 מפוחים, 2 מצננים ניידים 5 מאווררים ו-2 מזגנים. הנאשם גידל, ייצר, הפיק והחזיק במעבדה קנבוס, אשר באותו מועד הגיע למשקל כולל של 56 ק""ג נטו. חלק מהסם הוחזק ב-490 שתילים, וחלק מהסם הוחזק בתפזורת לאחר שנקטף. על פי הסדר הטיעון, התביעה הגבילה את עצמה לרף עליון של 28 חודשי מאסר בפועל בעוד ההגנה תהיה חופשית בטיעוניה. נקבע כי מתחם העונש ההולם בתיק העיקרי נע בין 16 ל- 36 חודשי מאסר בפועל, ובתיקים המצורפים נקבע מתחם החל משל""צ וכלה במספר חודשי מאסר בפועל. נקבע כי בגין התיק העיקרי על הנאשם לרצות 20 חודשי מאסר בפועל ובגין התיקים המצורפים נגזר על הנאשם 6 חודשי מאסר בפועל מהם 2 חודשים במצטבר והיתר בחופף, כך שסה""כ על הנאשם לרצות 22 חודשי מאסר בפועל. ",מדיניות הענישה בגין גידול סמים: 
"ת""פ 3818-01-24","בת""פ 17677-04-17 מדינת ישראל נ' דוכן (2.11.17), אליו הפנתה ב""כ המאשימה, הנאשם הורשע בעבירות של ייצור והכנת סם מסוג קנבוס במעבדה שהקים ונטילת חשמל. במעבדה נמצאו 235 עציצי קנבוס בגדלים שונים ועלי קנבוס מיובשים בכמות כוללת של 72.8 ק""ג. נקבע כי מתחם העונש ההולם נע בין 22 ל-46 חודשי מאסר בפועל. על הנאשם הוטלו 27 חודשי מאסר בפועל וענישה נלווית. ",מדיניות הענישה בגין גידול סמים: 
"ת""פ 3818-01-24","לגבי מדיניות הענישה בגין סחר בסם מסוכן מסוג קנבוס בכמויות קטנות אפנה למספר פסקי דין, בהם היקף הסחר היה נמוך בהרבה מהמקרה שבפניי:",מדיניות הענישה בגין גידול סמים: 
"ת""פ 3818-01-24","ברע""פ 6401/18 אביעד ספיר נ' מדינת ישראל (17.9.18), המבקש הורשע בבית משפט השלום בביצוע עבירות של סחר בסם מסוכן מסוג קנבוס, ניסיון לסחר בסם מסוכן ובתיווך סם מסוכן במסגרת 7 אישומים בכמויות שנעו בין 5 ל-23 גרם. בגין עבירות אלה קבע בית משפט שלום מתחם שנע בין 16 ל-36 חודשי מאסר והשית על המבקש 12 חודשי מאסר בפועל, בניכוי ימי מעצרו וענישה נלווית לאחר שסטה ממתחם העונש ההולם בשל נסיבות אישיות ושיקולי שיקום. בית המשפט המחוזי דחה את ערעור המבקש על חומרת העונש, תוך שציין כי לא מצא מקום להתערב בקביעת מתחם העונש ההולם. בקשת רשות ערעור שהוגשה לבית משפט עליון נדחתה אף היא.",מדיניות הענישה בגין גידול סמים: 
"ת""פ 3818-01-24","ברע""פ 8695/19 פסו נ' מדינת ישראל (13.5.18), אליו הפנתה ב""כ המאשימה, המבקש הורשע ב-29 עבירות של סחר בסם מסוכן מסוג קנאביס, החזקת סם לצריכה עצמית והחזקת כלים להכנת סם. המבקש מכר ל-29 לקוחות שונים כמויות קטנות של קנאבוס סה""כ 178 גרם נטו, בתמורה כוללת של כ-16,450 ₪, כארר סך הכל דובר על 53 הזדמנויות שונות של סחר. נקבע כי מתחם העונש ההולם נע בין 12 ל-36 חודשי מאסר בפועל. בית משפט השלום גזר על המבקש 18 חודשי מאסר בפועל וענישה נלווית. בית המשפט המחוזי קיבל את ערעור המדינה על קולת העונש והחמיר את עונשו של המבקש ל-28 חודשי מאסר בפועל. בקשת רשות ערעור שהגיש המבקש לבית המשפט העליון נדחתה.",מדיניות הענישה בגין גידול סמים: 
"ת""פ 3818-01-24","בעפ""ג 70430-01-20 נאור עוזיאל נ' מדינת ישראל (21.5.20) המערער הורשע בארבע עבירות של סחר בסם מסוכן מסוג קנבוס וחשיש. המערער הורשע גם בעבירה של החזקת סם מסוכן מסוג חשיש לצריכה עצמית. בית משפט השלום קבע כי מתחם עונש ההולם נע בין מספר חודשי מאסר שניתן לבצע בעבודות שירות ל- 18 חודשי מאסר לצד ענישה נלווית. המערער בעל עבר פלילי. בית משפט שלום מצא לסטות ממתחם העונש ההולם שקבע בשל שיקולי שיקום. על המערער נגזר עונש של 3 חודשי מאסר לריצוי בעבודות שירות, וענישה נלווית. ערעור שהוגש על ידי המערער לבית המשפט המחוזי נדחה.",מדיניות הענישה בגין גידול סמים: 
"ת""פ 3818-01-24","בעפ""ג 708-01-18 אבורוס נ' מדינת ישראל (13.5.18), אליו הפנתה ב""כ המאשימה, הנאשם הורשע ב-40 מקרים של סחר בקנבוס במשקלים קטנים (16 אישומים). בית המשפט קבע כי מתחם העונש ההולם נע בין 15 ל-45 חודשי מאסר. בית משפט השלום גזר על הנאשם 36 חודשי מאסר בפועל וענישה נלווית. ערעור הנאשם התקבל בבית המשפט המחוזי באופן שעונשו הוקל ל-31 חודשי מאסר בפועל. ",מדיניות הענישה בגין גידול סמים: 
"ת""פ 3818-01-24","בעפ""ג 22792-06-20 יעקובוב נ' מדינת ישראל (30.7.20) המערער הורשע בארבעה אישומים של עבירות סחר והספקת סמים מסוכנים מסוג קנבוס בכמויות של מספר גרמים, וכן בעבירה של החזקת סמים לצריכה עצמית. בית משפט השלום קבע כי מתחם העונש ההולם נע בין 10 ל- 20 חודשי מאסר לצד ענישה נלווית. למערער עבר פלילי משמעותי. המערער נדון ל-12 חודשי מאסר בפועל והופעלו במצטבר שני חודשי מאסר על תנאי ברי הפעלה, כך שנגזר על המערער לרצות סך הכל 14 חודשי מאסר בפועל. המערער הגיש ערעור לבית המשפט המחוזי. בשל מצב בריאותי של המערער הורה בית המשפט המחוזי כי חודשיים של מאסר על תנאי שהופעלו במצטבר, ירוצו על ידו בחופף.",מדיניות הענישה בגין גידול סמים: 
"ת""פ 3818-01-24","בעפ""ג 56241-03-19 דניאל בוהארון נ' מדינת ישראל (19.6.19), אליו הפנה ב""כ הנאשם, הורשע המערער בהתאם להודאתו בביצוע עבירות של החזקת סם מסוכן לצריכה עצמית, סחר בסם מסוכן, תיווך בעסקי סמים מסוכנים, אספקת סם מסוכן, החזקת סם מסוכן שלא לצריכה עצמית, והחזקת כלים להכנת סם שלא לצריכה עצמית. כתב האישום המתוקן נושא 20 אישומים לפיהם המערער, במשך כ- 4 וחצי חודשים, סחר בסם מסוכן מסוג קנאביס. המערער מכר ב-32 מקרים ל-17 קונים שונים סם מסוג קנאביס בכמויות ובמחירים שונים. בית משפט קמא קבע כי מתחם העונש ההולם נע בין מס' חודשי מאסר בפועל ל- 12 חודשי מאסר בפועל לכל אירוע עברייני של סחר בקנאביס תמורת תשלום והשית על המערער 17 חודשי מאסר בפועל, וענישה נלווית. ערעור המערער על חומרת העונש שהוגש לבית המשפט המחוזי נדחה. ",מדיניות הענישה בגין גידול סמים: 
"ת""פ 3818-01-24","בעפ""ג 8771-01-19 טל בכרטן נ' מדינת ישראל (16.9.19), אליו הפנה ב""כ הנאשם, הורשע המערער, על יסוד הודאתו, בעבירה של תיווך בסמים מסוכנים (עשרה אישומים) לאחר שב-34 מקרים שונים, מסר המערער ל-11 אנשים שונים כמות מצטברת של 271 גרם סם מסוג קנבוס, בתמורה מצטברת של 26,580 ₪. בית משפט השלום קבע כי מתחם העונש ההולם נע בין שנתיים לשלוש וחצי שנות מאסר בפועל, לצד מאסר מותנה נרחב ומשמעותי, עם אפשרות לשלב רכיבים כספיים ופסילת רישיון נהיגה. בשל אופק שיקומי, מצא בית משפט השלום לחרוג ממתחם העונש ההולם לקולא וגזר על המערער 18 חודשים מאסר בפועל, וענישה נלווית. ערעור המערער לבית המשפט המחוזי התקבל כך שעל המערער הוטלו 12 חודשי מאסר בפועל, חלף המאסר של 18 חודשים שהושת עליו על ידי בית משפט קמא, כאשר שאר רכיבי גזר-הדין יוותרו על כנם. ",מדיניות הענישה בגין גידול סמים: 
"ת""פ 3818-01-24","בת""פ 9763-11-19 מדינת ישראל נ' שמעון (6.4.22), הנאשם הורשע על פי הודאתו, ב-19 עבירות של סחר בסמים, ובעבירה של החזקת סם שלא לצריכה עצמית. הנאשם נרשם ליישומון הטלגרם לצורך הפצת סמים מסוכנים מסוג קנבוס וזאת בתמורה לתשלום. במועדים הרלוונטיים לאישומים נשלחו לנאשם הודעות טקסט באמצעות היישומון ובהן פרטי ההתקשרות עם הלקוחות השונים, לרבות כתובת, כמות הסם המבוקשת, התמורה ומספר הטלפון והנאשם יצר קשר עם אותם לקוחות ותיאם עימם את מקום המפגש. בהמשך הגיע למקום המפגש, מסר את הסמים וקיבל תמורתם כסף מזומן. נקבע כי מתחם העונש הכולל נע בין 12 חודשי מאסר לריצוי בפועל ועד ל-24 חודשי מאסר לריצוי בפועל לצד ענישה נלווית. על הנאשם הוטלו 12 חודשי מאסר בפועל וענישה נלווית.",מדיניות הענישה בגין גידול סמים: 
"ת""פ 3818-01-24","בת""פ 59541-10-18 מדינת ישראל נ' אדיר לביא (17.1.22), הנאשם הורשע על פי הודאתו, בעבירה של החזקה סם שלא לצריכה עצמית, 7 עבירות של סחר בסמים, ו-2 עבירות של הספקת סם. הנאשם הצטרף לקבוצת ""טלגראס"" במטרה לפגוש לקוחות, עמם היה מעוניין לסחור בסם מסוכן מסוג קנבוס. לאחר שהלקוח היה פונה אל הנאשם, תיאם הנאשם עם הלקוח את כמות הסם והלקוח היה מוסר את הכתובת אליה הוא מבקש לשלוח את הסמים. הנאשם היה מגיע לכתובת המבוקשת, מוסר את הסם ומקבל את התמורה הכספית. כמו כן, הנאשם נעצר במחסום משטרתי שם נמצא כי החזיק ברכב, סמים מסוכנים מסוג קנבוס במשקל כולל של 311 גרם, שלא לצריכה עצמית, המחולקים ל- 47 אריזות, במקומות שונים ברכב ובשטרות כסף שהיו מפוזרים ברכב בסכום כולל של 10,860 ₪. בנוסף, הנאשם החזיק בחדר השינה בתיק שחור שהכיל 11 אריזות של סם מסוג קנבוס במשקל כולל של 79 גרם, שלא לצריכה עצמית, במשקל אלקטרוני ובשקיות חלוקה. הנאשם סחר בסמים מסוכנים מסוג קנבוס ב- 7 הזדמנויות שונות, בכמויות של 4-20 גרם, ל- 3 קונים שונים, תמורת 80 ל-1,200 ₪ בכל עסקה וסיפק בשתי הזדמנויות נוספות קנבוס במשקל 1 גרם, ללא תמורה לחברו. נקבע כי מתחם העונש ההולם נע בין 9 חודשי מאסר שיכול וירוצו בדרך של עבודות שירות ועד ל-18 חודשי מאסר לריצוי בפועל לצד ענישה נלווית. על הנאשם, ללא עבר פלילי הוטלו 9 חודשי מאסר לריצוי בעבודות שירות וענישה נלווית.",מדיניות הענישה בגין גידול סמים: 
"ת""פ 3818-01-24","בת""פ 39647-01-20 מדינת ישראל נ' ציידן (23.11.23), אליו הפנה ב""כ הנאשם, הנאשם, כבן 28 שנים, הורשע על פי הודאתו בהחזקת סמים שלא לצריכה עצמית, לאחר שהחזיק בביתו, בשקיות בסל הכביסה 43 גרם קנבוס. בנוסף, ב-49 הזדמנויות מכר לקונים רבים סם מסוג קנבוס בכמויות קטנות, ועל כן הורשע בעבירת סחר בסמים, לפי סעיף 13 לפקודה. נקבע כי מתחם העונש ההולם נע בין 18 ל-30 חודשי מאסר. בית משפט השלום קבע כי יש לחרוג ממתחם העונש ההולם משיקולי שיקום ולכן הוטלו על הנאשם 9 חודשי מאסר לריצוי בעבודות שירות וענישה נלווית. ",מדיניות הענישה בגין גידול סמים: 
"ת""פ 3818-01-24","לאחר ששקלתי את כל השיקולים המפורטים לעיל, אני קובעת כי מתחם העונש ההולם בגין עבירה של גידול סמים מסוכנים נע בין 18 ל- 36 חודשי מאסר בפועל, לצד ענישה נלוות ומתחם העונש ההולם בגין סחר בסמים מסוכנים נע בין 12 ל- 24 חודשי מאסר בפועל לצד ענישה נלוות.",מדיניות הענישה בגין גידול סמים: 
"ת""פ 3818-01-24",בעניינו של הנאשם לא מצאתי כי קיימות נסיבות המצדיקות סטייה ממתחם העונש ההולם שקבעתי לעיל לחומרא או לקולא.,חריגה ממתחם העונש ההולם:
"ת""פ 3818-01-24","לקולא שקלתי את הודאתו של הנאשם בכתב אישום מתוקן, נטילת האחריות על מעשיו והבעת החרטה. בהודאתו חסך הנאשם מזמנו השיפוטי של בית המשפט ואת הצורך להעיד עדים.",הנסיבות שאינן קשורות בביצוע העבירות: 
"ת""פ 3818-01-24","כך גם שקלתי לקולא את העובדה כי אין לחובתו של הנאשם עבר פלילי, ומבחינת רישום תעבורתי יש לו הרשעה אחת בלבד, בגינה ריצה מאסר של חודש ימים, כשהוא עצור בגין תיק זה.",הנסיבות שאינן קשורות בביצוע העבירות: 
"ת""פ 3818-01-24","הנאשם עצור תקופה ארוכה, במשך 7 חודשים, ומן המפורסמות כי תנאי המעצר, במיוחד בתקופה הנוכחית, קשים מתנאי מאסר, והדברים נכונים, ביתר שאת, כאשר הנאשם נמצא מאחורי סורג ובריח לראשונה בחייו.",הנסיבות שאינן קשורות בביצוע העבירות: 
"ת""פ 3818-01-24","עוד נתתי דעתי לתסקיר שהוגש בעניינו של הנאשם, ולעובדה כי לא ניתן לשלול סיכון להישנות עבירות דומות בעתיד, אך שירות המבחן התרשם גם מקיומם של גורמי סיכוי בעניינו של הנאשם ובין היתר מוטיבציה לעבור הליך טיפולי בתחום ההתמכרויות והרתיעה שמבטא הנאשם מהליך המעצר הנוכחי ואת רצונו לשקם את חייו ולנהל אורח חיים תקין.",הנסיבות שאינן קשורות בביצוע העבירות: 
"ת""פ 3818-01-24","כך גם נתתי דעתי לכך שהמוטיבציה של הנאשם לעבור הליך שיקומי היא לא מהפה אל החוץ, אלא הוא השתלב בקבוצה טיפולית במסגרת בית הסוהר ואף קיבל תעודת הערכה.",הנסיבות שאינן קשורות בביצוע העבירות: 
"ת""פ 3818-01-24","לאחר ששקלתי את השיקולים המפורטים לעיל, אני גוזרת על הנאשם עונש כולל בגין כל העבירות שבהן הורשע, כדלהלן:",הנסיבות שאינן קשורות בביצוע העבירות: 
"ת""פ 3818-01-24","22 חודשי מאסר בפועל, מיום מעצרו בתאריך 17.12.23, למעט תקופה של 30 יום בין התאריכים 18.2.24 ל- 18.3.24, בהם ריצה מאסר בפועל בגין ת""ד 1934-12-21. ",הנסיבות שאינן קשורות בביצוע העבירות: 
"ת""פ 3818-01-24","6 חודשי מאסר על תנאי למשך 3 שנים מיום שחרורו של הנאשם, והתנאי הוא כי הנאשם לא יעבור בתקופת התנאי עבירה על פי פקודת הסמים המסוכנים מסוג פשע, ויורשע בגינה.",הנסיבות שאינן קשורות בביצוע העבירות: 
"ת""פ 3818-01-24","קנס בסך 5,000 ₪ או 45 יום מאסר תחתיו. הקנס ישולם תוך 90 יום מהיום.",הנסיבות שאינן קשורות בביצוע העבירות: 
"ת""פ 3818-01-24","הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,",הנסיבות שאינן קשורות בביצוע העבירות: 
"ת""פ 3818-01-24","בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
"ת""פ 3818-01-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
"ת""פ 3818-01-24","על מנת לעודד את הנאשם לעבור הליך שיקומי בכלא בו החל, ועל מנת שיוכל להשתלב בשוק העבודה לאחר שחרורו, ובשים לב לעובדה כי רישיונו נפסל במסגרת תיק תעבורה, לא מצאתי מקום לפסול את הנאשם במסגרת תיק זה מלקבל או להחזיק רישיון נהיגה.",ניתן לשלם את הקנס באחת הדרכים הבאות:
"ת""פ 3818-01-24",אני מורה על חילוט הציוד אשר שימש לגידול הסמים המסוכנים בהתאם למפורט בכתב האישום.,ניתן לשלם את הקנס באחת הדרכים הבאות:
"ת""פ 3818-01-24",זכות ערעור תוך 45 יום לבית המשפט המחוזי בחיפה. ,ניתן לשלם את הקנס באחת הדרכים הבאות:
"ת""פ 3818-01-24","ניתן היום, י""א תמוז תשפ""ד, 17 יולי 2024, במעמד הצדדים.",54678313
"ת""פ 3818-01-24",מריה פיקוס בוגדאנוב 54678313,54678313
"ת""פ 3818-01-24",נוסח מסמך זה כפוף לשינויי ניסוח ועריכה,54678313
"ת""פ 3818-01-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
