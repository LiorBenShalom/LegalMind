verdict,text,part
"ת""פ 620-01-17","ת""פ 620-01-17 מדינת ישראל נ' גיולה(עציר)",בית המשפט המחוזי מרכז-לוד
"ת""פ 620-01-17","מדינת ישראל – באמצעות פמ""מ וע""י עו""ד שחף קליינמן שמעוני",בעניין:
"ת""פ 620-01-17","לירון גיולה (עציר) – הובא וע""י עו""ד נוי",נגד
"ת""פ 620-01-17","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א, 32",חקיקה שאוזכרה: 
"ת""פ 620-01-17","חוק העונשין, תשל""ז-1977: סע'  40ג(א), 40ט(א), 40יא'",חקיקה שאוזכרה: 
"ת""פ 620-01-17","הנאשם הורשע על יסוד הודאתו בעובדות כתב אישום מתוקן במסגרת הסדר טיעון שגובש בהליך גישור שיפוטי, בעבירות של יבוא סם מסוכן ללא היתר לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג – 1973 [להלן: ""פקודת הסמים""], ובהחזקת סם מסוכן שלא לשימוש עצמי לפי סעיף 7(א) + (ג) רישא לפקודת הסמים.",כתב-האישום
"ת""פ 620-01-17","על-פי עובדות כתב-האישום המתוקן, ביום 14.12.16 יצא הנאשם את גבולות ישראל וטס לפריז. ביום 20.12.16 בסמוך לשעה 17:42, הגיע הנאשם לישראל בטיסה מפריז, בעודו נושא עמו מזוודה ובה סם מסוכן מסוג קוקאין במשקל של 4.922.93 ק""ג.",כתב-האישום
"ת""פ 620-01-17","במסגרת הסדר הטיעון הוסכם, כי התביעה תגביל עצמה לעתירה לעונש ראוי של 73 חודשי מאסר בפועל, לצד מאסר על תנאי וקנס, וההגנה תהיה רשאית לטעון באופן חופשי.",כתב-האישום
"ת""פ 620-01-17","במסגרת ההסדר, הוסכם על שליחתו של הנאשם לקבלת תסקיר לעונש.",תסקיר שירות המבחן
"ת""פ 620-01-17","מהתסקיר שנערך בחודש מרץ האחרון עולה, כי הנאשם כבן 30, יליד ברזיל, גרוש ונמצא בזוגיות עם גרושתו, המצויה בשלבי הריון מתקדמים, ולהם ילד כבן 6. טרם מעצרו התגורר עם גרושתו ובנו במשך כשלושה חודשים מאז חזרתו מדרום אפריקה, שם התגורר במשך כשלוש שנים.",תסקיר שירות המבחן
"ת""פ 620-01-17","הנאשם אומץ בברזיל על ידי בני זוג ישראלים בסמוך ללידתו והוא בנם היחיד. הוריו בשנות ה -70 לחייהם, מתגוררים באזור רמלה. אמו אינה עובדת, אביו זכאי לקצבת נכות מטעם המוסד לביטוח הלאומי בעקבות אירוע מוחי, והוא עובד באופן חלקי כירקן בשוק.",תסקיר שירות המבחן
"ת""פ 620-01-17","אמו תוארה כדמות דואגת ואכפתית אשר לאורך השנים הקדישה את זמנה ומאמציה לגידול וטיפול בבנה, אך הוריו התקשו להוות עבורו דמויות סמכות מכוונות ומציבות גבול.",תסקיר שירות המבחן
"ת""פ 620-01-17","הנאשם סיים 12 שנות לימוד במסגרת פרויקט ""היל""ה"" מטעם היחידה לקידום נוער. לאורך כל שנות לימודיו גילה קשיים רבים במסגרות החינוך, שבאו לידי ביטוי בקשיי הסתגלות, התנהגות אימפולסיבית, קשיים בוויסות עצמי ובמעורבות בפלילים.",תסקיר שירות המבחן
"ת""פ 620-01-17","הנאשם לא גויס לצבא בשל מעורבותו בפלילים כנער, ומאז סיום לימודיו עבד באופן מזדמן והתקשה להתמיד לאורך זמן במסגרות תעסוקה.",תסקיר שירות המבחן
"ת""פ 620-01-17",הנאשם נישא לפני כ-7 שנים לאחר תקופת היכרות קצרה כשבת זוגו היתה בתחילת הריון.,תסקיר שירות המבחן
"ת""פ 620-01-17","המערכת הזוגית תוארה כמורכבת כשברקע התנהגותו האלימה של הנאשם כלפי בת זוגו, בגינה ריצה תקופת מאסר בשנת 2013. לאחר שחרורו ממאסר בשנת 2014, עזב את הארץ והתגורר בדרום אפריקה במשך כשלוש שנים, שם עסק כעצמאי בעסקי זהב. הנאשם מסר, כי בתקופה זו התגרש מאשתו בהסכמתה, לא שמר על קשר עם בנו ולא עמד בתשלום דמי מזונות, והוריו שמרו על קשר רציף עם נכדם.",תסקיר שירות המבחן
"ת""פ 620-01-17","בתקופת שהותו בחו""ל, התחזק הקשר עם גרושתו, ומאז חזרתו לישראל החליטו לשקם את מערכת היחסים הזוגית ביניהם.",תסקיר שירות המבחן
"ת""פ 620-01-17","צוין, כי לנאשם עבר פלילי מכביד מאז היותו נער כבן 16, בין השנים 2004 ועד 2013, ולחובתו ביצוע עבירות אלימות, רכוש, תעבורה ואלמ""ב, והוא ריצה עונשי מאסר ממושכים.",תסקיר שירות המבחן
"ת""פ 620-01-17","מהיכרות של שירות המבחן עם הנאשם בגין עבירת האלמ""ב, התרשם השירות מנאשם המאופיין בהתנהגות אימפולסיבית ותוקפנית, בעל קושי להיענות לגבולות ולסמכות, כשברקע מעורבות שולית ועבריינית ושימוש באלכוהול.",תסקיר שירות המבחן
"ת""פ 620-01-17","בתחילת הקשר עם הנאשם במסגרת הליך המעצר בתיק זה, התרשם שירות המבחן כי הנאשם עסוק בהסברת התנהלותו מבלי להתייחס באופן כוללני יותר להתנהלותו העבריינית רבת השנים. עלה, כי הנאשם מחזיק בעמדות שוליות בכל הקשור להיענות לחוק ולסמכות, ממוקד בצרכיו, ובולט קושי לקחת בחשבון את פגיעתו והנזק שהסב למשפחתו ולעצמו.",תסקיר שירות המבחן
"ת""פ 620-01-17","בהתייחסותו של הנאשם לביצוע העבירה תיאר, כי נקלע לחובות לגורמים עברייניים על רקע התמכרותו להימורים והתפרקות העסק שניהל בתחום היהלומים, והופעלו עליו לחצים מצד גורמים אלה, לרבות איומים קונקרטיים, שהופנו כלפיו וכלפי משפחתו. מסר, כי בשל תחושות מתח, מצוקה ואיום, ביצע את העבירה, כאשר הוא תופס את בחירותיו ככאלה שנכפו עליו.",תסקיר שירות המבחן
"ת""פ 620-01-17","הנאשם התייחס לדפוסי חשיבה והתנהגות מכשילים ולפגיעה שהסב לאורך השנים למשפחתו. תיאר קשר משמעותי עם גרושתו ועם בנו, וביטא רצון להוות דמות משמעותית עבור ילדיו. מסר כי חש עייפות מאורח חיים שולי ועברייני וביטא רצון ומוטיבציה להליך טיפולי ייעודי בתחום הגמילה מהימורים במסגרת מאסרו.",תסקיר שירות המבחן
"ת""פ 620-01-17","הנאשם דיווח, כי בזמן מעצרו  היה חלק מצוות הנושא באחריות לתפקוד האגף בו עצור, מצוי בקשר טיפולי קבוע עם עו""ס האגף, והשתלב בטיפול קבוצתי בתחום הזוגיות וקבוצת הורים בשיטת אדלר – אם כי סיכום טיפול מבית המעצר לא הועבר לשירות המבחן.",תסקיר שירות המבחן
"ת""פ 620-01-17","בפער לדיווחים אלו עולה מהתסקיר, כי בחודש פברואר 2018 הועבר לבית סוהר אחר בשל התנהגות חסרת גבולות. מבית סוהר ""רימונים"" התקבל דיווח כי בדיקות השתן שמסר נקיות, וכיום אינו משולב בתעסוקה או בחינוך בשל אופי האגף. צוין, כי הנאשם מתקשה לשתף פעולה באופן מלא ומביע קושי ביצירת אמון, אך ניכר כי מביע מוטיבציה להשתלב בטיפול.",תסקיר שירות המבחן
"ת""פ 620-01-17","לסיכום, שירות המבחן התרשם מאדם אשר מגיל צעיר חוזר ומסתבך עם החוק, מנהל אורח חיים שולי ועברייני ומאופיין בדפוסי התנהגות פורצי גבולות והתמכרות להימורים. לצד זאת, הביע תובנה לענישה הצפויה לו ומעוניין להשתלב בהליך טיפולי במסגרת המאסר וכן לרצות את עונשו במקום כליאה שיאפשר לו לשמור על קשר יציב עם ילדיו וגרושתו. לאור האמור, חומרת העבירות ועונש המאסר הצפוי, לא הומלץ על המשך מעורבות שירות המבחן.",תסקיר שירות המבחן
"ת""פ 620-01-17","ב""כ המאשימה הגיש גליון רישום פלילי של הנאשם (ת/1) ממנו עולה, כי לחובת הנאשם 4 הרשעות ושני תיקים שהסתיימו ללא הרשעה מבתי משפט לנוער כשביצע עבירות רכוש.",ראיות לעונש
"ת""פ 620-01-17","מנערותו בשנת 2004 ועד לשנת 2013, ביצע שלל עבירות רכוש, אלימות, שוד מזוין, תקיפת שוטר ואלמ""ב. במשך השנים ריצה 4 מאסרים המסתכמים ב -  47 חודשי מאסר.",ראיות לעונש
"ת""פ 620-01-17","הסניגור הגיש אסופת מסמכים (נ/1) העוסקת במצבה הרפואי של בת זוגו, ובין השאר כי עברה הפלה ביום 21.12.16 - יום לאחר שהנאשם נעצר.",ראיות לעונש
"ת""פ 620-01-17","ב""כ המאשימה הזכירה, כי התביעה עותרת לעונש ראוי של 73 חודשי מאסר בפועל, מאסר על תנאי וקנס.","טיעוני ב""כ הצדדים"
"ת""פ 620-01-17","לטענתה, נקודת המוצא בענישה של מי שהורשע ביבוא של סמים מסוכנים, במיוחד בכמויות נכבדות של קוקאין, היא ענישה מרתיעה הכוללת תקופות מאסר ממושכות. מדיניות ענישה זו ראויה גם בעניינם של בלדרים, הממלאים פונקציה חשובה במערך ההפצה.","טיעוני ב""כ הצדדים"
"ת""פ 620-01-17","במסגרת נסיבות ביצוע העבירות הזכירה, כי במקרה זה היה תכנון מוקדם, שניתן להסיקו על רקע הסלקת הסמים במזוודה. הוסיפה, כי הנזק שהיה צפוי להיגרם מביצוע העבירה הוא גדול לאור סוג הסם וכמותו.","טיעוני ב""כ הצדדים"
"ת""פ 620-01-17","ב""כ המאשימה טענה למתחם ענישה שנע בין 6 ל-9 שנים.","טיעוני ב""כ הצדדים"
"ת""פ 620-01-17","באשר לנסיבות שאינן קשורות בביצוע העבירה, ציינה התובעת, כי הנאשם לא ניהל הוכחות. באשר לעברו הפלילי של הנאשם טענה, כי מדובר בעבר מכביד שכולל 6 הרשעות מאז היותו נער בן 16. עוד הפנתה לתסקיר, שלגישתה אינו חיובי, כשצוין בו הרקע לביצוע העבירה ועולה התנהלות לא חיובית במקום המעצר.","טיעוני ב""כ הצדדים"
"ת""פ 620-01-17","במסגרת ההסדר, עותרת ב""כ המאשימה להטלת ענישה המצויה בתחתית המתחם, ולקנס משמעותי הנגזר מהוראות סעיף 32 לפקודת הסמים, שיהיה בו כדי להרתיע אחרים מלייבא סם ארצה על רקע פיתוי כלכלי.","טיעוני ב""כ הצדדים"
"ת""פ 620-01-17","ב""כ הנאשם ביקש לבסס את טיעוניו על גזר-דין שניתן בעניינו של לירז ואזנה (בת""פ 19902-12-16 (מחוזי מרכז) מיום 16.10.17), שייבא ארצה מעל ל – 6 ק""ג קוקאין, ונדון לעונש של 57 חודשי מאסר בפועל, כשהמדינה עתרה שם לעונש של 75 חודשי מאסר בפועל. לשיטתו, אין זה ראוי שהמדינה תעתור לענישה חמורה יותר בשל עבר פלילי, שאינו בעבירות סמים.","טיעוני ב""כ הצדדים"
"ת""פ 620-01-17","הפנה לתסקיר ולקביעה שברקע לביצוע העבירה עמדה התמכרותו של הנאשם להימורים, כשמבחינת שב""ס אין טיפול להתמכרות זו במעצר, אלא רק לאחר גזר-הדין.","טיעוני ב""כ הצדדים"
"ת""פ 620-01-17","הדגיש את נסיבות חייו המורכבות של הנאשם, אשר אומץ מברזיל, ונחשף לכך כילד, כשלגישתו נתון זה לא עובד באופן מספק על-ידי שירות המבחן. כן טען כי עולה עייפות מאורח החיים העברייני, הוא חזר לחיות עם גרושתו, והיא צפויה ללדת בעודו במעצר. הזכיר את האירוע הטראומטי של ההפלה שעברה בת-זוגו לאחר מעצרו ולאחר שהיא הובאה לחקירה. אירוע זה טלטל את הנאשם, אשר הבין שמעשיו הביאו לאובדן חיים.","טיעוני ב""כ הצדדים"
"ת""פ 620-01-17","הסניגור ביקש לקחת בחשבון, כי הנאשם מצוי בתנאי מעצר מיום 20.12.16, הוא הודה והביע חרטה. עתר שלא למצות את הדין עם הנאשם, ולהטיל עליו עונש מאסר בפועל נמוך מזה שהוטל על ואזנה.","טיעוני ב""כ הצדדים"
"ת""פ 620-01-17","בדברו לבית-המשפט מסר הנאשם, בהתרגשות, כי הוא שב וחושב על יום המעצר ועל משפחתו, וכי כל יום במעצר הוא עונש בפני עצמו. חרטתו עמוקה, ובמיוחד כשהוא רואה מה עובר על אימו, על אשתו ועל ילדו, עימו חידש את הקשר. הוא מעוניין לעבור טיפול בבעיית ההימורים, ועבר כבר טיפול באלימות. כיום מבין, שניסה לעשות קיצור דרך אשר פוגע בכל הסובבים אותו ובו, ובניגוד לעבר מביע מוטיבציה לשנות את דפוסיו הקיימים. הנאשם סיים באמירה, כי הוא חולם להיות מודל חיקוי לילדיו, ולצורך כך הוא זקוק לעזרת בית-המשפט.","טיעוני ב""כ הצדדים"
"ת""פ 620-01-17","בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
"ת""פ 620-01-17","הנאשם במעשיו פגע בערך המוגן של הגנה על שלום הציבור ובריאותו מפני הנזקים הנגרמים כתוצאה מהשימוש בסמים, כשהדברים נכונים ביתר שאת לגבי סם קשה מסוג קוקאין. כמות הסם וסוגו מבססים פגיעה בעוצמה גבוהה בערך המוגן, ולענין זה יפים דבריו של כב' השופט הנדל:",דיון והכרעה
"ת""פ 620-01-17","http://www.antidrugs.org.il/pages/924.aspx). הפגיעה ביחיד חוזרת חלילה לפגיעה בחברה. השימוש בסם מסוג קוקאין יוצר צורך להמשיך ולהשתמש. כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",דיון והכרעה
"ת""פ 620-01-17","בישראל – כמו בכל מדינות המערב - המאבק בסמים נמצא בעיצומו, והוא צפוי (כך נראה היום) לעבור עוד כברת דרך ארוכה. חומרת התופעה מודגמת, בין היתר, באמצעות סקר שערכה הרשות הלאומית למלחמה בסמים במהלך שנת 2009. בסקר זה נדגמו 7,700 תלמידים בכיתות ז'-י""ב. למעלה מ-10% מן התלמידים דיווחו על שימוש בסם בלתי-חוקי כלשהו במהלך השנה שקדמה לעריכת הסקר. כ-6% דיווחו על שימוש בסמים המוגדרים קשים, ובהם קוקאין, אקסטזי ומתדון (דו""ח המחקר המסכם מצוי אף הוא באתר הרשות). לצורך ההכרעה בערעור זה אין צורך לקבל את הסטטיסטיקה האמורה כמשקפת את האמת להווייתה. די לומר כי אף חלק מהנוער נשאב אל תוך מערבולת הסמים. זהו נימוק נוסף לחומרת המעשים..."" (ראו בע""פ 972/11 מדינת ישראל נגד יונה [4.7.12], בפסקה 4). ",דיון והכרעה
"ת""פ 620-01-17","באשר לנסיבות הקשורות בביצוע העבירה, לפי סעיף 40ט(א) לחוק העונשין, ייאמר, כי המדובר באירוע פלילי המחייב באופן אינהרנטי תכנון. הנאשם טס לפריז, משם חזר ארצה כעבור 6 ימים, ובאמתחתו מזוודה ובה סם קשה מסוג קוקאין במשקל רב של כמעט 5 ק""ג. מטיעוני ב""כ המאשימה הבנתי, כי הנאשם שימש כבלדר סמים, כאשר מבחינתו המניע היה כספי, ולטענתו על רקע חובות שצבר מהימורים ואיומים שחווה מגורמים עברייניים.",דיון והכרעה
"ת""פ 620-01-17","למרבה המזל, ולא בשל פעולות הנאשם עצמו, הסם נתפס בטרם הופץ, כך שבפועל לא נגרם נזק לציבור בארץ.",דיון והכרעה
"ת""פ 620-01-17","מפסיקת בית-המשפט העליון עולה מסר ברור באשר לצורך לנקוט בענישה משמעותית כלפי כל המעורבים בשרשרת הפצת הסמים, לרבות כלפי הבלדרים המייבאים ומכניסים סמים לישראל:",דיון והכרעה
"ת""פ 620-01-17","""על בתי המשפט לנקוט במדיניות ענישה משמעותית כלפי כל המעורבים בשרשרת הפצת הסמים, שכן רק בדרך זו ניתן יהיה לפעול למיגור התופעה. על אף העובדה כי המערערים שימשו כבלדרים, ולא עמדו בראש שרשרת הפצת הסם – הרי שהשיטה העומדת במרכז התופעה נשענת, במידה רבה, על נכונותם של המערערים ושכמותם לבצע את העבירות האמורות... מכאן עולה שמאבק בתופעת ההסתננות וייבוא הסמים לתחומי המדינה מחייב הרתעה אפקטיבית של כלל השותפים למבצעי ההברחה, המודעים לחומרת העבירות הכרוכות במכלול, וזאת באמצעות ענישה משמעותית שתאיין את כדאיות ביצוע המעשים האסורים."" (ע""פ 7044/11 עבד נגד מדינת ישראל [17.6.12], פסקאות 8 ו – 9). ",דיון והכרעה
"ת""פ 620-01-17","מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, כאשר בכל הנוגע לעבירות סמים, כמות היא גם איכות: הכנסת 4.922 ק""ג קוקאין לישראל היא פגיעה שונה במהותה מאשר הכנסת סם בכמות קטנה (מבלי להקל ראש בגרם אחד של קוקאין המוחדר ארצה). עם זאת יובהר, כי העונש אינו גדל ביחס ישר למשקל הסם, ועל כן קיים מנעד ענישה רחב למדי בעניינם של בלדרים מייבאי הסמים.",דיון והכרעה
"ת""פ 620-01-17","עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם אציין את המרכזיים שבהם:",דיון והכרעה
"ת""פ 620-01-17","	ע""פ 3931/13 באום נגד מדינת ישראל [10.6.14] - עניינו במערער שהורשע על פי הודאתו בביצוע עבירה של ייבוא סם מסוכן בכך שבעת שהותו בישראל, סיכם עם שניים נוספים כי יפעל במהלך שהותו בדרום אמריקה לייבא סמים, כשהנאשמים האחרים הפקידו כספים בחשבונו של המערער לבקשתו. המערער הגיע לישראל כשבגופו 71 קפסולות שהכילו קוקאין במשקל של כחצי ק""ג. יצויין, כי הוסכם בין הצדדים כי המערער תרם תרומה משמעותית לקידום החקירה. בית-המשפט המחוזי קבע מתחם עונש הולם שנע בין 30 ל – 45 חודשי מאסר בפועל, ועל רקע עברו הנקי, גילו, שיתוף הפעולה האמור וגזר-דין של אחד מהקושרים, הושת עליו עונש של 40 חודשי מאסר בפועל וקנס בסך 7000 ₪. ערעור על חומרת העונש נדחה.",דיון והכרעה
"ת""פ 620-01-17","	ע""פ 8031/10 צ'אבז נגד מדינת ישראל [1.3.12] – עניינו בשתי מערערות - אחיות, אזרחיות זרות, אשר הורשעו בעבירות של קשירת קשר לביצוע פשע וייבוא סם. השתיים שימשו כבלדריות להעברת סם מסוג קוקאין מבוליביה לישראל; בהזדמנות אחת קיבלו כ – 2 ק""ג קוקאין, בלעו אותו ארוז לגופן, הביאו אותו לישראל וקיבלו עבורו 60000 יורו בקירוב; בהזדמנות נוספת בלעו כ – 3 ק""ג סם מסוג קוקאין ארוזים, והביאו אותם ארצה. שתי המערערות צעירות, אמהות לילדים קטנים, אשר גדלו בנסיבות משפחתיות קשות. בית-המשפט המחוזי הטיל על כל אחת מהן עונש של 6.5 שנות מאסר בפועל. ערעור על חומרת העונש התקבל ועונשן הופחת לחמש שנים וחצי מאסר בפועל בשל עקרון אחידות הענישה והפער בין העונש שהוטל על האחיות לבין זה שהוטל על אימן (שהיתה אף היא מעורבת בפרשה), וכן בשל שיתוף הפעולה הממשי של המערערות עם רשויות האכיפה.",דיון והכרעה
"ת""פ 620-01-17","		ת""פ (מחוזי מרכז) 737-10-13 מדינת ישראל נגד LOPEZ [6.1.14] - ",דיון והכרעה
"ת""פ 620-01-17","הנאשם, אזרח זר כבן 64, הורשע על פי הודאתו בעבירה של ייבוא סם מסוכן. הנאשם הסכים להצעתו של אחר לייבא מקולומביה לישראל 7 ק""ג קוקאין, והציע לאחרת [להלן: ""מריה""] להצטרף אליו לנסיעה תמורת כסף, על-מנת לא לעורר חשד. הנאשם ומריה נחתו בנתב""ג, כשבמזוודתו של הנאשם נמצא קוקאין במשקל של כ- 3.5 ק""ג, ובמזוודתה של מריה נמצא קוקאין במשקל של 3.8 ק""ג. בית המשפט המחוזי קבע מתחם ענישה שנע בין 5 ל- 7.5 שנות מאסר, וגזר על הנאשם 5 שנות מאסר בפועל.",דיון והכרעה
"ת""פ 620-01-17","	עניינה של מריה נדון במסגרת ת""פ 607-10-13 (מחוזי מרכז) מדינת ישראל נגד ARBELAEZ [2.9.14] (הוגש על-ידי ההגנה). בית-המשפט המחוזי קבע מתחם עונש הולם אשר נע בין 4 ל – 6.5 שנות מאסר, והשית על מריה 4 שנות מאסר בפועל, בין השאר לאור העובדה שייבאה כמות קטנה יותר של סם ונסיבותיה האישיות.  ",דיון והכרעה
"ת""פ 620-01-17","	ת""פ 18588-11-10 (מחוזי מרכז) מדינת ישראל נגד דרבאשי [14.6.11]: הנאשם הורשע על פי הודאתו בעבירה של ייבוא סם מסוכן, בכך שהטמין בתרמילו, בעצמו או באמצעות אדם אחר מטעמו, סם מסוג קוקאין, ונחת בשדה התעופה בישראל כשהוא נושא בתרמילו, בדופן כפולה, חבילת קוקאין במשקל של 3.44 ק""ג ברוטו. הוסכם, כי התביעה תגביל עצמה לעתירה עונשית של 6 שנות מאסר בפועל. הנאשם, כבן 27, גילה בזמנו מעורבות מסוימת בעבריינות סמים ובעל שתי הרשעות קודמות, אם כי לא ריצה עונש מאסר בפועל. נקבע, כי הנאשם נדרש לבצע את הבלדרות בלחץ של מלווים בשוק האפור. בית המשפט המחוזי השית על הנאשם 56 חודשי מאסר בפועל וקנס בסך 4000 ₪.",דיון והכרעה
"ת""פ 620-01-17","	ת""פ 9160-02-15 (מחוזי מרכז) מדינת ישראל נגד מזרחי [4.2.16]:  הנאשם הורשע על יסוד הודאתו בעבירות של ייבוא סם מסוכן והחזקת סם מסוכן שלא לצריכה עצמית בכך שטס מישראל לברזיל, שם קיבל מאחר שזהותו אינה ידועה קוקאין במשקל של 1977 גרם נטו. בהמשך, הנאשם נחת בישראל כשהוא נושא בכליו את הסם האמור, שהוסלק בתוך שני פסלים. 	הנאשם, רווק כבן 30, ללא עבר פלילי. תיאר מעורבות עם גורמים שוליים, בין היתר בעקבות חובות הימורים שצבר. בית-המשפט המחוזי קבע מתחם ענישה שנע בין 45 ל- 85 חודשי מאסר בפועל, והושת עונש של 45 חודשי מאסר בפועל וקנס על סך 5000 ₪. ",דיון והכרעה
"ת""פ 620-01-17","	ת""פ (מחוזי מרכז) 13718-09-16 מדינת ישראל נגד מרסל [26.6.17]– עניינו בנאשם שהורשע על יסוד הודאתו בעבירות של ייבוא סם מסוכן, קשירת קשר לפשע ובהחזקת סם שלא לצריכה עצמית. הנאשם אזרח ברזיל, קשר קשר עם אחר לייבא סמים לישראל. הנאשם קיבל מהאחר מזוודה ובתוכה, בדופן נסתרת, שקית ובה קוקאין וכן כסף. הנאשם נחת בישראל כשהוא נושא במזוודתו 3 ק""ג של קוקאין. בית המשפט המחוזי קבע מתחם ענישה שנע בין 4 ל- 7 שנות מאסר, והשית על הנאשם, נעדר עבר פלילי, עונש של 56 חודשי מאסר בפועל ומאסרים על תנאי. ",דיון והכרעה
"ת""פ 620-01-17","ת""פ 41280-09-16 (מחוזי מרכז) מדינת ישראל נגד טאקץ [12.11.17] - הנאשם הורשע על יסוד הודאתו, לאחר שנשמעו כל הראיות ובטרם סיכומים, בעבירה של יבוא סם מסוכן. הנאשם, אזרח אוקראינה, הגיע לנמל התעופה בן-גוריון בטיסה מברלין, והביא עימו במזוודה, בבטנה נסתרת, 6 חבילות ובהן סם מסוג קוקאין במשקל 6 ק""ג ו- 15 גרם. הנאשם נטל את המזוודה ממסוע הכבודה ונעצר בדרכו לאולם הנוסעים לבדיקה שגרתית במכס. נקבע מתחם ענישה שנע בין 5.5 – 9 שנות מאסר, והושת עליו עונש של 6.5 שנות מאסר בפועל. הוגש ערעור על חומרת העונש (ע""פ 10101/17 טאקץ נגד מדינת ישראל [23.4.18]), ובהמלצת בית-המשפט העליון, חזר בו המערער מהערעור. ",דיון והכרעה
"ת""פ 620-01-17","הסניגור ביקש להתמקד בעניינו של לירן ואזנה, אשר נדון במסגרת ת""פ (מחוזי מרכז) 19902-12-16 מדינת ישראל נ' ואזנה [16.10.17]. הנאשם הורשע על יסוד הודאתו בעבירה של ייבוא סם מסוג קוקאין בכך שייבא מגרמניה לישראל במזוודה סם מסוג קוקאין מוסלק בתוך 7 חבילות אטומות בנייר כסף, מאחורי תחתית כפולה עשויה מעץ, במשקל כולל של 6176 גרם נטו, בשווי של כ – 2.4 מליון ₪. בית המשפט קבע כי מתחם העונש ההולם נע בין 4.5 ועד 7.5 שנות מאסר בפועל. על הנאשם, בעל הרשעה קודמת בעבירת הצתה בגינה נדון לעבודות שירות, אשר היה בתחילתו של הליך טיפולי במעצר, תוך התחשבות בנסיבותיו האישיות, הוטל עונש מאסר בפועל בן 57 חודשים ועונשים נלווים.",דיון והכרעה
"ת""פ 620-01-17","עיון בגזר-הדין מעלה, כי בעניינו של ואזנה המדינה עתרה לעונש ראוי של 75 חודשי מאסר בפועל. מהתסקיר שהוגש בעניינו עלה, כי הוא בן גילו של הנאשם, שירת בצבא כלוחם ושוחרר על רקע משבר כלכלי של משפחתו. גם הוא טען כי הסתבך בעבירה לאחר שנטל הלוואה מהשוק האפור ולא עמד בה. שירות המבחן התרשם מאדם נעדר דפוסי חשיבה והתנהגות עברייניים, המגלה מוטיבציה לטפל בחלקיו המכשילים.",דיון והכרעה
"ת""פ 620-01-17","פסקי-דין אלו משקפים קשת מקרים רלבנטיים מהם יש לגזור את מתחם העונש ההולם (ולא רק על בסיס עניינו של ואזנה), כאשר לאחר ביצוע אבחנות מתבקשות, אני קובעת מתחם עונש הולם אשר נע בין 4.5 ועד 7.5 שנות מאסר בפועל.",דיון והכרעה
"ת""פ 620-01-17","בעניינו של הנאשם, לא קיימים שיקולים אשר מצדיקים סטייה מהמתחם, לחומרה או לקולה.",דיון והכרעה
"ת""פ 620-01-17","בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה, כאמור בסעיף 40יא' לחוק העונשין. במסגרת שיקולים אלו, יש לזקוף לזכות הנאשם את הודאתו המלאה במיוחס לו ואת החרטה שהביע בפניי.",דיון והכרעה
"ת""פ 620-01-17","יש להתחשב במצבו המשפחתי של הנאשם, אשר שב לחיות עם גרושתו וחידש את הקשר עם בנו, כשכיום מצפים בני הזוג ללידת ילד נוסף (לאחר שבת-זוגו חוותה הפלה יום לאחר מעצרו). ברי, כי כל עונש מאסר שיוטל עליו ישפיע על הנאשם, על משפחתו הקרובה ועל הוריו, נוכח נסיבותיו המשפחתיות המורכבות.",דיון והכרעה
"ת""פ 620-01-17","עם זאת, תסקיר שירות המבחן מעלה תמונה עגומה מעט, של מי שהעבריינות היא דרכו מאז נערותו, אשר בפני שירות המבחן תפס את הסתבכותו ככזו אשר נכפתה עליו בשל החובות שצבר. הנאשם מסר כי חש עייפות מאורח החיים השולי אותו מנהל, וביטא רצון ומוטיבציה להליך טיפולי ייעודי בתחום הגמילה מהימורים. גם אם יש ליתן אמון בהצהרות מילוליות אלו, הרי שמהתסקיר עולה, כי בתקופת השהייה במעצר ממשיך הנאשם בהתנהגות חסרת גבולות ורק לאחרונה הועבר לכלא אחר בשל כך.",דיון והכרעה
"ת""פ 620-01-17","אין מקום למזער מחומרת עברו הפלילי של הנאשם, אשר ביצע מאז קטינותו מגוון עבירות רכוש, אלימות – לרבות כלפי בת-זוגו ושוד מזויין, כשעד היום ריצה מאסרים ממושכים, המסתכמים בכ – 4 שנות מאסר בפועל, אשר לא הרתיעו אותו מלהסלים את פעילותו הפלילית.",דיון והכרעה
"ת""פ 620-01-17","יצוין, כי עמדותיו של הנאשם, דפוסיו העברייניים ועברו המכביד הם המבססים את השוני הברור בינו לבין ואזנה.",דיון והכרעה
"ת""פ 620-01-17","אשר על כן, לאור כל האמור לעיל, יש להטיל על הנאשם עונש המצוי מעל לרף התחתון של המתחם, ובהתאם גוזרת את דינו כדלקמן:",דיון והכרעה
"ת""פ 620-01-17","מאסר בפועל בן 5 שנים ו – 6 חודשים, שיימנה מיום מעצרו 20.12.16.",דיון והכרעה
"ת""פ 620-01-17",12 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג פשע; 6 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג עוון.,דיון והכרעה
"ת""פ 620-01-17","הנאשם ישלם קנס על סך 10000 ₪ או 3 חודשי מאסר תמורתו, וזאת עד ליום 1.2.19.",דיון והכרעה
"ת""פ 620-01-17","54678313ניתן היום,  י""א אייר תשע""ח, 26 אפריל 2018, במעמד ב""כ הצדדים והנאשם.",5129371
"ת""פ 620-01-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
"ת""פ 620-01-17",דנה מרשק מרום 54678313-/,5129371
