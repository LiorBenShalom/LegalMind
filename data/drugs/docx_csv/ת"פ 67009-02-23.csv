verdict,text,part
"ת""פ 67009-02-23","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א",חקיקה שאוזכרה: 
"ת""פ 67009-02-23","הנאשם הורשע על פי הודאתו בביצוע עבירה של החזקת סם שלא לצריכה עצמית, לפי סעיפים 7(א)(ג) רישא לפקודת הסמים המסוכנים, ובשלוש עבירות סחר בסמים, לפי סעיפים 13 ו-19א לפקודה. מהאישום הראשון עולה, כי ביום 15.2.2023 בשעת ערב החזיק הנאשם ברכבו 200 גרם של קנביס מחולק לעשרות אריזות, טלפון סלולרי, שקיות ומזומן בסך 2,650 ₪. מהאישום השלישי עולה כי הנאשם תיאם באמצעות יישומון טלגרם והוציא לפועל עסקת סמים מסוג קנביס במשקל לא ידוע תמורת 500 ₪ וזאת ביום 6.2.2023. מהאישום הרביעי עולה, כי ביום 7.2.2023 מכר ללקוח אחר 10 גרם קנביס תמורת 400 עד 500 ₪, כאשר אופן תיאום העסקה וביצועה היה בדומה לאישום השלישי. מהאישום החמישי עולה, כי הנאשם ביצע עסקת סמים מסוג קנביס במשקל 5 גרם תמורת 250 עד 300 ₪ מול לקוח נוסף באותה שיטת פעולה, וזאת ביום 9.2.2023.",כתב האישום המתוקן בו הודה הנאשם
"ת""פ 67009-02-23","הנאשם נעצר ביום 15.2.2023 ושוחרר עוד בשלב ""מעצר הימים"", ביום 23.2.2023 למעצר בית מלא (ערר המדינה נדחה). ביום 22.5.2023 נעתר בית המשפט לבקשה להקלה מסוימת בתנאים. ביום 10.7.2023 הודה הנאשם לפניי כאמור לעיל והורשע, והתנאים הוקלו שוב בהסכמה. ביום 19.4.2024 הקלתי את התנאים למעצר בית לילי.",מהלך הדיון
"ת""פ 67009-02-23","מהתסקיר שהוגש בעניינו של הנאשם עולה, כי הנאשם כבן 28, גרוש ואינו עובד בשנים האחרונות. הנאשם מגיע מרקע דתי ולמד במסגרות חרדיות מבלי שיש לו תעודת בגרות. הוא עבד תקופה קצרה אך מרבית חייו הבוגרים לא עבד מסיבה לא מובנת. הוא נישא ולאחר זמן קצר יחסית התגרש בשל נסיבות שפירט שירות המבחן. כיום הוא שוקד על לימודי התורה ומקווה להשתדך לבת זוג. הנאשם סיפר, כי ביצע את המעשים כשחשב שמדובר בשליחות ולא בעבירת סחר, אך מסר כי כיום מבין את חומרת המעשים והשלכותיהם והביע עליהם חרטה. שירות המבחן התרשם כי הנאשם חווה באופן מרתיע את ההליך הפלילי ונגזרותיו. הנאשם סיפר כי החל להשתמש בקנביס, והשימוש הפך להתמכרותי. הנאשם נמצא נקי מסמים בבדיקה שמסר ושלל נזקקות טיפולית. בנסיבות אלו סבר שירות המבחן, כי אין מקום להמלצה טיפולית, והמליץ להטיל על הנאשם מאסר בעבודות שירות וענישה נלווית כעונשים מרתיעים.",תסקיר שירות המבחן
"ת""פ 67009-02-23","הממונה הגיש חוות דעת על אודות כשירות הנאשם לבצע מאסר בעבודות שירות. מחוות הדעת עולה, כי הנאשם נמצא כשיר לבצע עבודות שירות במרכז לקשיש בראש העין, החל מיום 23.9.2024.",חוות הדעת של הממונה על עבודות השירות
"ת""פ 67009-02-23","הצדדים לא הגיעו להסכמה עונשית. מחד גיסא, ב""כ המאשימה עתר למתחמי ענישה נפרדים לכל אחד ממעשי העבירה ועתר לעונש כולל שיכול להיות מרוצה בעבודות שירות לתקופה המרבית. מאידך גיסא, ב""כ הנאשם טען כי ניתן להסתפק בעונש קצר של מאסר בעבודות שירות נוכח הטעמים עליהם עמד בהפנותו לתסקיר ולפסיקה.",טיעונים לעונש
"ת""פ 67009-02-23","מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, נסיבות ביצוע העבירה ומידת אשמו של הנאשם, ומדיניות הענישה.",קביעת מתחם הענישה
"ת""פ 67009-02-23","אשר לערכים המוגנים, במעשיו פגע הנאשם בערכים המוגנים של ביטחון הציבור, שלומו ובריאותו במידה בינונית.",קביעת מתחם הענישה
"ת""פ 67009-02-23","אשר לנסיבות הקשורות בביצוע העבירה, בין הנסיבות הקשורות בביצוע העבירה יש לשקול את אלה, לעניין קביעת המתחם: הנאשם ביצע את המעשים ככל הנראה מבצע כסף, באופן ""מקצועי"" ומתוכנן. הוא הפיץ סמים לכל דורש תמורת תשלום, וגם אם מדובר ב""סם קל"", הרי שעדיין מדובר בעבירה חמורה שהפסיקה רואה בחומרה. הנאשם אחראי באופן בלעדי למעשים, בפועל גרם נזק למספר אנשים ואילולא נתפס, הנזק צפוי היה להיות גדול יותר.",קביעת מתחם הענישה
"ת""פ 67009-02-23","אשר למדיניות הענישה הנוהגת, כלל האצבע בעבירות סחר בסמים הוא מאסר בפועל. במקרים של חריגה ממתחם העונש או במקרי סחר בודדים ניתן למצוא ענישה בדמות עבודות שירות או של""ץ בהיקף נרחב.",קביעת מתחם הענישה
"ת""פ 67009-02-23","רע""פ 8388/22 אביבי נ' מ""י (מיום 8.12.2022) – נאשם שצירף ארבעה תיקי סמים, מהם תיק סחר של 4 מקרים, נדון ל-16 חודשי מאסר. אשר לתיק הסחר נקבע מתחם שבין 10 ל-24 חודשי מאסר. ",קביעת מתחם הענישה
"ת""פ 67009-02-23","רע""פ 4894/21 אלטוחי נ' מ""י (מיום 18.7.2021) – הנאשם הורשע בסחר מול סוכן של 12 פלטות חשיש במשקל של למעלה מקילוגרם, נדון לשנת מאסר בפועל.",קביעת מתחם הענישה
"ת""פ 67009-02-23","רע""פ 3059/21 ימין נ' מ""י (מיום 5.5.2021) – הנאשם הורשע בחמש עבירות סחר בקנביס ובחזקתו נמצאו 50 גרם קנביס וכן מזומן בסך 25,000 ₪. הוא נדון ל-8 חודשי עבודות שירות. אושר מתחם שבין 10 ל-20 חודשים לעבירות הסחר.",קביעת מתחם הענישה
"ת""פ 67009-02-23","רע""פ 678/21 יהודה נ' מ""י (מיום 9.2.2021) – נאשם שהורשע ב-86 מקרי סחר בקנביס ובהחזקת כ-400 גרם קנביס, נדון ל-13 חודשי מאסר בפועל על בסיס מתחם שבין מספר חודשים ל-12 חודשי מאסר לכל אירוע סחר.",קביעת מתחם הענישה
"ת""פ 67009-02-23","עפ""ג (ירושלים) 27783-03-20 מ""י נ' אבן צור (מיום 30.10.2020) – בית המשפט המחוזי אישר חריגה מטעמי שיקום בנסיבות של ריבוי עבירות סחר בסמים, לרבות מול קטינים, והותיר עונש של 300 שעות של""ץ על כנו, וענישה נלווית.",קביעת מתחם הענישה
"ת""פ 67009-02-23","עפ""ג (ירושלים) 13953-09-19 מדינה נ' מ""י (מיום 14.6.2020) – מקרה של ריבוי עבירות בקנביס באמצעות הטלגרם עם רווחים גבוהים למבצע. אושר עונש של 8 חודשי עבודות שירות.",קביעת מתחם הענישה
"ת""פ 67009-02-23","מתחם הענישה – לפיכך, מתחם הענישה צריך לעמוד על בין 3 חודשי מאסר ועד לשנת מאסר. מדובר במתחם ענישה אחד, שכן מתקיימים מבחני הקשר ההדוק, נוכח שיטת הפעולה הזהה, סוג הסם וסמיכות הזמנים בביצוע העבירות.",קביעת מתחם הענישה
"ת""פ 67009-02-23","ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם צעיר ללא עבר פלילי, קיבל אחריות למעשיו, נעצר לראשונה בחייו, ולאחר ששוחרר שהה בתנאים מגבילים אותם לא הפר ולא פתח תיקים חדשים. עם זאת, נדמה שהנאשם אינו עושה את חשבון הנפש הראוי, נוכח עמדותיו אותן הביע בפני שירות המבחן, כאשר שלל נזקקות טיפולית. יש לאמץ את המלצת שירות המבחן המתיישבת גם עם ""דרך מלך"" המתבטאת במדיניות הענישה הנוהגת. מאסר בעבודות שירות הוא עונש הולם, ומהווה תחליף ראוי למאסר שבנסיבות אלו מיותר ומזיק.",נסיבות שאינן קשורות בביצוע העבירה והמיקום במתחם
"ת""פ 67009-02-23","לפיכך, אני מחליט לגזור על הנאשם את העונשים הבאים:",גזירת הדין
"ת""פ 67009-02-23","3 חודשי מאסר, אשר ירוצו בעבודות שירות במרכז לקשיש בראש העין, וזאת על פי חוות דעת הממונה על עבודות השירות. מתקופה זו יש לנכות את ימי המעצר לפי חישוב שב""ס שיכריע. על הנאשם להתייצב ביום 8.8.2024  עד לשעה 08:00 במשרד הממונה על עבודות שירות ברמלה לתחילת ריצוי עונשו. מובהר בזה כי הפרת הוראות הממונה ואי עמידה בכללים הנוגעים לריצוי עבודות השירות עלולים להביא להפקעת העבודות ולהמרת העונש בעונש מאסר של ממש;",גזירת הדין
"ת""פ 67009-02-23","7 חודשי מאסר על-תנאי, שלא יעבור הנאשם בתוך 3 שנים מסיום עבודות השירות כל עבירת סמים מסוג פשע;",גזירת הדין
"ת""פ 67009-02-23","חודשיים מאסר על-תנאי, שלא יעבור הנאשם בתוך 3 שנים מסיום עבודות השירות כל עבירת סמים מסוג עוון;",גזירת הדין
"ת""פ 67009-02-23","קנס בסך 5,000  ₪, או חודשיים מאסר תמורתו אם לא ישולם. הקנס ישולם עד ליום 1.10.2024;",גזירת הדין
"ת""פ 67009-02-23","התחייבות בסך 15,000 ₪ שלא לעבור כל עבירת פשע לפי פקודת הסמים במשך שנתיים מהיום. הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס;",גזירת הדין
"ת""פ 67009-02-23",ביחס לסמים– מורה על השמדתם. ,גזירת הדין
"ת""פ 67009-02-23",ביחס לטלפון ולמזומן שנתפס – מורה על חילוטם בהסכמת הסניגור.,גזירת הדין
"ת""פ 67009-02-23","לגבי הרכב – הרכב ישוחרר ככל שיופקד סכום של 2,000 ₪ עד ליום 1.9.2024. ככל שלא יופקד סכום זה יחולט הרכב. המזכירות תוציא שורת חיוב נפרדת לסכום זה, שיחולט לאחר שישולם.",גזירת הדין
"ת""פ 67009-02-23",קנסות ופיצויים ניתן לשלם כעבור 3 ימים מיום מתן גזר הדין בחשבון המרכז לגביית קנסות בדרכים הבאות:,גזירת הדין
"ת""פ 67009-02-23",במזומן בכל סניף של בנק הדואר בהצגת תעודת זהות בלבד,בטלפון: 35592* או 073-2055000
"ת""פ 67009-02-23","ניתן לקזז מכל הפקדה שבתיק או בתיק קשור על אף הודעת עיקול. ככל שקיימות יתרות זכות ואין עיקולים ניתן להשיב למפקיד. מובהר כי ככל שבוצעו חילוטים, לא יושבו הכספים.",לא יונפקו שוברי תשלום.
"ת""פ 67009-02-23","לבקשת המאשימה / הסניגור, מעכב את ביצוע העונש עד ליום .",לא יונפקו שוברי תשלום.
"ת""פ 67009-02-23",ערעור יוגש עד ליום     לבית המשפט המחוזי בירושלים.,לא יונפקו שוברי תשלום.
"ת""פ 67009-02-23","לא יוגש ערעור במועד, יבוטל עיכוב הביצוע. היה ויוגש ערעור כאמור, עיכוב הביצוע יעמוד בתוקף עד להכרעה בערעור.",לא יונפקו שוברי תשלום.
"ת""פ 67009-02-23",יש לשלוח לשירות המבחן ולממונה על עבודות שירות.,לא יונפקו שוברי תשלום.
"ת""פ 67009-02-23",5129371זכות ערעור כחוק לבית המשפט המחוזי בירושלים בתוך 45 יום מהיום.,לא יונפקו שוברי תשלום.
"ת""פ 67009-02-23","ניתן היום,  א' תמוז תשפ""ד, 07 יולי 2024, במעמד הצדדים.",54678313
"ת""פ 67009-02-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 67009-02-23",דוד שאול גבאי ריכטר 54678313-/,54678313
