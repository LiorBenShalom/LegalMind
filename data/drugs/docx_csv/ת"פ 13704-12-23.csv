verdict,text,part
"ת""פ 13704-12-23","ת""פ 13704-12-23 מדינת ישראל נ' רבאדי(עציר)",בית משפט השלום בבאר שבע
"ת""פ 13704-12-23","ת""פ 13704-12-23 מדינת ישראל נ' רבאדי(עציר)",בית משפט השלום בבאר שבע
"ת""פ 13704-12-23","ת""פ 13704-12-23 מדינת ישראל נ' רבאדי(עציר)",בית משפט השלום בבאר שבע
"ת""פ 13704-12-23","פקודת הסמים המסוכנים [נוסח חדש], תשל""ג-1973: סע'  13, 19א",חקיקה שאוזכרה: 
"ת""פ 13704-12-23","חוק העונשין, תשל""ז-1977: סע'  40ג(א), 40ט, 40יא, 40יג(א), 40יג(ב), 415",חקיקה שאוזכרה: 
"ת""פ 13704-12-23","הנאשם הורשע על פי הודאתו בשתי עבירות של סחר בסם מסוכן, ועבירה של קבלת דבר במרמה, עבירות לפי סעיפים 13 ו-19א לפקודת הסמים המסוכנים [נוסח חדש], תשל""ג-1973 (להלן: ""פקודת הסמים"") ולפי סעיף 415 בחוק העונשין, התשל""ז-1977 (להלן: ""חוק העונשין"") בהתאמה.",רקע
"ת""פ 13704-12-23","על פי עובדות כתב האישום המתוקן, השוטר נתנאל ליבוביץ' פעל כסוכן משטרתי (להלן: ""הסוכן"").",רקע
"ת""פ 13704-12-23","הסוכן יצר קשר עם הנאשם שלוש פעמים לצורך ביצוע עסקאות סחר, על פי המפרט הבא:",רקע
"ת""פ 13704-12-23","אישום ראשון (עבירת סחר) – ביום 6.8.23, התקשר הסוכן לנאשם וסוכם על פרטי עסקת סחר בסם מסוג קנביס. כחצי שעה לאחר מכן, נפגשו הסוכן והנאשם בבאר-שבע, שם העביר הנאשם לידי הסוכן 30.73 גרם קנביס בתמורה ל-300 ₪.",רקע
"ת""פ 13704-12-23","אישום שני (עבירת סחר) – ביום 14.8.23, התקשר הסוכן לנאשם וסוכם על פרטי עסקת סחר בסם מסוג קנביס. כ-45 דקות לאחר מכן, נפגשו הסוכן, הנאשם ואלמוני נוסף בבאר-שבע, ולאחר שהשלושה נסעו למקום אחר, העביר הנאשם לידי הסוכן 3 שקיות, ובהן 22.95  גרם קנביס בתמורה ל-200 ₪.",רקע
"ת""פ 13704-12-23","אישום שלישי (עבירת קבלת דבר במרמה) – ביום 21.11.23, התקשר הסוכן לנאשם וסוכם על פרטי עסקת סחר בסם מסוג קוקאין. כשעה לאחר מכן, נפגשו הסוכן והנאשם בבאר-שבע, שם העביר הנאשם לידי הסוכן 2 שקיות עם חומר אשר נחזה לסם הקוקאין, ולאחר דין ודברים הנוגע למחירי סמים, נטל הסוכן לידיו ""מנה"" אחת בתמורה ל-300 ₪.",רקע
"ת""פ 13704-12-23","בדיון שנערך ביום 15.5.24, הגישה המאשימה רישום פלילי (ת/1); רישום תעבורתי (ת/2); וטיעונים לעונש בכתב (ת/3).",רקע
"ת""פ 13704-12-23","ב""כ המאשימה הפנתה לערכים המוגנים שנפגעו, ובראשם הגנה על שלומו ובריאותו של הציבור מפני נגע הסם ומניעת נזקים כלכליים וחברתיים עקיפים.",רקע
"ת""פ 13704-12-23","לשיטת המאשימה, מידת הפגיעה בערכים המוגנים היא משמעותית בהינתן סוג הסם, מספר העסקאות וזמינות למלאי.",רקע
"ת""פ 13704-12-23","המאשימה עתרה  לקביעת מתחם עונש הולם לכלל האירועים, אשר נע בין 16 ל-40 חודשי מאסר בפועל.",רקע
"ת""פ 13704-12-23","נוכח קיומו של עבר פלילי במגוון עבירות, לרבות בתחום הסמים,  עתרה המאשימה לענישה בשליש העליון של המתחם. בנוסף, עתרה להטלת מאסר מותנה ארוך ומרתיע, קנס גבוה, פסילת רישיון נהיגה והתחייבות כספית.",רקע
"ת""פ 13704-12-23","ב""כ הנאשם טען כי דווקא העבירה באישום השלישי מלמדת כי לנאשם אין כל גישה לסמים ""קשים"", אלא רק סמים שבהם השתמש הנאשם בעצמו – קנביס.",רקע
"ת""פ 13704-12-23","ב""כ הנאשם טען כי הנאשם הודה במעשים עוד בחקירתו במשטרה, ובהתאם לכך תוקן כתב האישום במסגרת ההסדר.",רקע
"ת""פ 13704-12-23","ב""כ הנאשם טען כי המתחם העונשי לו עותרת המאשימה מופרז לחומרא ואף אינו נסמך על הפסיקה אשר אליה הפנתה המאשימה עצמה.",רקע
"ת""פ 13704-12-23","ב""כ הנאשם עתר לקביעת מתחם ענישה שנע בין מספר חודשים ל-18 חודשי מאסר וטען כי יש למקם הנאשם בשליש התחתון של המתחם.",רקע
"ת""פ 13704-12-23","ב""כ הנאשם טען כי הנאשם איננו סוחר סמים, אלא אדם אשר ניסה לעזור לסוכן.",רקע
"ת""פ 13704-12-23","עוד נטען כי הנאשם לא הסתייע ברכב בשום שלב, ומשכך אין מקום להטלת פסילת רישיון.",רקע
"ת""פ 13704-12-23","ב""כ הצדדים הפנו לפסיקה אשר תומכת לשיטתם בעתירתם העונשית.",רקע
"ת""פ 13704-12-23","בדבריו האחרונים, מסר הנאשם:",רקע
"ת""פ 13704-12-23","מתחם העונש ייקבע בהתאם לעקרון ההלימה (סעיף 40ג(א) לחוק העונשין) תוך מתן משקל לערכים החברתיים שנפגעו מביצוע העבירות, למידת הפגיעה בהם ולמדיניות הענישה הנהוגה, והכל בנסיבות הקשורות בביצוע העבירה.",מתחם העונש ההולם
"ת""פ 13704-12-23","הערכים החברתיים אשר נפגעו ממעשי הנאשם הם שמירה על בריאות הציבור ובטחונו מפני נגע הסמים ונזקים חברתיים, כלכליים וגופניים אשר נגרמים בעטיו. זאת, גם בבחינת נזקים ישירים למשתמשים עצמם וגם נזקים עקיפים אשר נגרמים לציבור בכללותו, למשל בדמות עבירות רכוש אותן עוברים חלק לא מבוטל מהמכורים לסמים.",מתחם העונש ההולם
"ת""פ 13704-12-23","ר' לעניין זה את דברי כב' השופט נ' סולברג בע""פ 6990/13 מוסא ח'טיב נ' מדינת ישראל (נבו 24.02.2014) ",מתחם העונש ההולם
"ת""פ 13704-12-23","""קשה להגזים בהערכת הנזק הנגרם מייצור, הפצה, סחר ושימוש בסמים. נזק ממוני, גופני ונפשי, המקיף את החברה בכללותה, ואיננו נעצר במשתמש או במעורבים הישירים בביצוע העבירות: ""לעולם נזכור עבירת סמים מה היא, ומה הם ערכי-החברה שאנו נדרשים להגן עליהם. מעבר מזה עומדים המערערים – הם ואחרים שכמותם – אנשים שעיניהם אל בצע-כסף, ומעבר מזה עומדים צרכני הסם, אנשים אומללים שגופם ונפשם מכורים לסם. אותם עלובים תלו עצמם בסם, ואנשים רעים כמערערים מנצלים תלות זו עד-תום לגריפת כסף-רע לכיסיהם. המערערים מוכרים סם-מוות למי שמכרו את גופם לסם, ועל עסקאות-מכר אלו זוכים הם בתמורה כספית. למותר להזכיר את שרשרת העבירות הנדרשת מעסקאות הסם: צרכנים שאין הפרוטה מצויה בכיסם פושטים על אחרים, שודדים אותם, פורצים לבתיהם, תוקפים אותם, והכול כדי להשיג מימון לרכישתו של הסם. המערערים אינם חבים, כמובן, מבחינה משפטית בעבירות שעוברים אחרים, אך לעת גזירת העונש נביא כל אלה במניין"" (ע""פ 4998/95 מדינת ישראל נ' קרדוסו, פ""ד נא(3) 769, 787 (1997)""",מתחם העונש ההולם
"ת""פ 13704-12-23",שתיים מהעבירות בהן הורשע הנאשם הן מהסוג החמור שבפקודת הסמים – עבירות הסחר בסמים.,מתחם העונש ההולם
"ת""פ 13704-12-23","סוג זה של עבירות מרחיב באופן ניכר את מידת הפגיעה בערכים המוגנים נוכח מרכזיותם של הסוחרים והמייבאים בתוך המערך הלוגיסטי ממנו ניזונים צרכני הסם. באשר לסוג זה של עבירות, יפים גם דבריו הבאים של כב' השופט נ' סולברג:",מתחם העונש ההולם
"ת""פ 13704-12-23","""יבואני סמים וסוחריו המרכזיים הם אלו שיוזמים ומניעים את התהליך, אולם תפקיד חשוב וממשי בפגיעה בערכים המוגנים מסור גם לכל יתר חברי החוליות המרכיבות את השרשרת, מגדול ועד קטן: ""וידענו מכבר כי בלא חוליות-הביניים המרכיבות את השרשרת יתקשו עברייני הסמים העיקריים לבצע את זממם. כנדרש מכאן, חובה היא המוטלת עלינו להיאבק בכל חוליה וחוליה ולנתק את השרשרת"" (ע""פ 7757/04 בורשטיין נ' מדינת ישראל, פ""ד נט(5) 218, 232 (2005)""",מתחם העונש ההולם
"ת""פ 13704-12-23","העבירה הנוספת בה הורשע הנאשם, קבלת דבר במרמה, קשורה בטבורה לעבירות הסחר הקודמות, שכן אלמלא יכולתו של הנאשם ""לספק את הסחורה"" באירועים קודמים,  ספק אם הייתה נקרית בדרכו ההזדמנות לבצעה. מוניטין הנאשם כסוחר בסמים אפשר לו לבצע עבירה זאת בקלות.",מתחם העונש ההולם
"ת""פ 13704-12-23","האישום הראשון והשני בוצעו בסמיכות זמנים, בהפרש של 8 ימים. מדובר בשתי עסקאות באותו סוג סם (קנביס) ובכמות די דומה. בשתיהן הורשע הנאשם בעבירת סחר בסמים מושלמת. האישום השלישי בעל מאפיינים שונים: ראשית, הוא בוצע למעלה מ-3 חודשים לאחר ביצוע שתי העסקאות הראשונות; שנית, סוג הסם הנדון הוא סם ""קשה"" מסוג קוקאין; שלישית, הסוכן לא קיבל לידיו כל סם, אלא אך חומר אשר נחזה לסם והנאשם הורשע בעבירה של קבלת דבר במרמה בגין אישום זה. משכך, סבורני כי לעניין קביעת מתחם העונש יש לראות בשני האישומים הראשונים אירוע אחד ובאישום השלישי אירוע נפרד שלצידו מתחם ענישה נפרד (על אף עתירת הצדדים לקביעת מתחם ענישה אחיד לכלל האישומים) - ר' סעיף 40יג(א) לחוק העונשין והמבחן הצורני עובדתי שנקבע בע""פ 4910/13 אחמד בני ג'אבר נ' מדינת ישראל (פורסם בנבו).",מתחם העונש ההולם
"ת""פ 13704-12-23",להלן דוגמאות לעבירות סחר בסמים במספר מופעים ולעבירות של קבלת דבר במרמה בנסיבות דומות לענייננו:,מתחם העונש ההולם
"ת""פ 13704-12-23","רע""פ 6401/18 אביעד ספיר נ' מדינת ישראל (נבו 17.09.2018)",מתחם העונש ההולם
"ת""פ 13704-12-23","המבקש הורשע בביצוע 5 עבירות סחר בסמים מסוכנים מסוג קנבוס במשקלים הנעים בין 5 ל-23 גרם, תמורת סכום מוערך של 1,000 ₪ בעבור כל 10 גרם. בנוסף, הורשע בעבירת ניסיון לסחר, עבירת תיווך בסם והפרעה לשוטר במילוי תפקידו. בית-משפט השלום קבע מתחם כולל שנע בין 16 ל-36 חודשי מאסר בפועל. בשל שיקולים מיוחדים, וביניהם שיקום, סטה בית-המשפט מהמתחם וגזר על הנאשם 12 חודשי מאסר. ערעור לבית-המשפט המחוזי נדחה וכך גם בקשת הרשות לערעור בבית-המשפט העליון.",מתחם העונש ההולם
"ת""פ 13704-12-23","רע""פ 3059/21 בר ימין נ' מדינת ישראל (נבו 5.5.2021)",מתחם העונש ההולם
"ת""פ 13704-12-23","הנאשם הורשע על פי הודאתו בביצוע 5 עבירות סחר בצוותא חדא עם אחר. ה""אחר"" היה מתאם העסקות והנאשם היה ""משלים"" את העסקה על ידי אספקתה למזמינים ובגין פעולות אלה, קיבל שכר יומי של 500 ₪. כמו כן, הנאשם החזיק ברכבו סם מסוג קנביס במשקל של 50 גרם, שקיות חלוקה ומשקל. מתחם העונש ההולם לעסקות הסחר בלבד שנקבע בבית-משפט השלום הוא: בין 10 ל-20 חודשי מאסר ואילו לעניין החזקת הסמים ברכב, נקבע מתחם שנע בין מספר חודשי מאסר ועד 12 חודשי מאסר בפועל. בשים לב לגילו הצעיר ותסקיר חיובי הממליץ של""צ, חרג בית-המשפט ממתחם הענישה וגזר על הנאשם 8 חודשי מאסר בעבודות שירות. הן הערעור והן בקשת הרשות לערעור נדחו.",מתחם העונש ההולם
"ת""פ 13704-12-23","רע""פ 5712/16 יצחק אייזנבאך נ' מדינת ישראל (נבו 17.08.2016)",מתחם העונש ההולם
"ת""פ 13704-12-23",הנאשם הורשע על פי הודאתו בביצוע 4 עבירות סחר בסם קנביס בכמויות קטנות. מתחם העונש שנקבע נע בין 8 ל-24 חודשי מאסר ונגזרו על הנאשם 8 חודשי מאסר בפועל. הן הערעור והן בקשת הרשות לערעור נדחו.,מתחם העונש ההולם
"ת""פ 13704-12-23","עפ""ג (מחוזי ב""ש) 31724-10-13 ליאור מלכם נ' מדינת ישראל (נבו 08.01.2014)",מתחם העונש ההולם
"ת""פ 13704-12-23","המערער הורשע על פי הודאתו ביחד עם שותפים נוספים ב-4 עבירות סחר בסם מסוג חשיש בכמויות קטנות. בית-משפט השלום קבע מתחם לכל עבירה נפרדת: בין 6 ל-18 חודשים, בהתאם לנסיבות, נקבע עונש של 8 חודשים בתוך המתחם לעבירה ועונש כולל של 32 חודשי מאסר. בית-המשפט המחוזי הפחית את עונשו של המערער לכדי 22 חודשי מאסר בפועל.",מתחם העונש ההולם
"ת""פ 13704-12-23","ת""פ (שלום ב""ש) 18389-04-14 מדינת ישראל נ' אבו אעמר (נבו 8.2.2015)",מתחם העונש ההולם
"ת""פ 13704-12-23","הנאשם הורשע על פי הודאתו בשתי עבירות סחר, עבירת קבלת דבר במרמה, שלוש עבירות קשירת קשר ועבירת הסתייעות ברכב. באישום הראשון, מכר הנאשם לסוכן משטרתי פלטת חשיש במשקל 100 גרם בתמורה ל-4,000 ₪ (המתחם לאישום זה נע בין 12 ל-24 חודשי מאסר). באישום השני, מכר הנאשם לסוכן חומר אשר נחזה לסם קוקאין תמורת 4,200 ₪ (המתחם לאישום זה נע בין 4 ל-9 חודשי מאסר בפועל). באישום השלישי, מכר הנאשם לסוכן פלטת חשיש במשקל 50 גרם תמורת 3,700 ₪ (המתחם לאישום זה נע בין 10 ל-20 חודשי מאסר בפועל). בשל היותו צעיר ונעדר עבר פלילי, נדון הנאשם ל-20 חודשי מאסר בפועל.",מתחם העונש ההולם
"ת""פ 13704-12-23","ת""פ (שלום ב""ש) 56159-09-14 מדינת ישראל נ' אבו בלאל (נבו 18.03.2015)",מתחם העונש ההולם
"ת""פ 13704-12-23","הנאשם הורשע על פי הודאתו בעבירות ניסיון קבלת דבר במרמה וקשירת קשר; שתי עבירות סיוע לסחר בסם; ואספקת סמים וקשירת קשר. באישום הראשון, סיפק הנאשם לסוכן משטרתי 1.5 גרם סם חשיש תמורת 150 ₪ (המתחם לאישום זה נע בין 6 ל-14 חודשי מאסר בפועל). באישומים השני והשלישי, סייע הנאשם למכור לסוכן בשתי פעמים סם חשיש במשקל של כ-2 גרם תמורת 200 ₪ (המתחם לכל אחד מהאישומים הללו נע בין 5 ל-10 חודשי מאסר בפועל). באישום הרביעי, קשר הנאשם עם אחר למכור לסוכן שוקולד במקום חצי פלטת חשיש תמורת 1,500 ₪ (המתחם לאישום זה נע בין 2 ל-8 חודשי מאסר בפועל). במעמד העסקה, אשר לא יצאה לפועל, החזיק הנאשם בשקית עם שוקולד. בהיעדר עבר פלילי ובשל גילו הצעיר, נדון הנאשם ל-14 חודשי מאסר בפועל.",מתחם העונש ההולם
"ת""פ 13704-12-23","ת""פ (שלום ב""ש) 35056-12-18 מדינת ישראל נ' שלוף (9.9.2019) ",מתחם העונש ההולם
"ת""פ 13704-12-23","הנאשם הורשע על פי הודאתו בביצוע 2 עבירות סחר: סמים מסוג קנביס במשקל 90 גרם והידרו במשקל 30 גרם לסוכן משטרתי. כמו כן, הורשע הנאשם בעבירת סיוע לסחר סם קנביס במשקל 48 גרם. נקבע כי ראוי להחמיר (במתינות) בענישה בעבירות סחר אשר מבוצעות באופן המנגיש הסמים לקטינים (בהקשר של מסחר באפליקציית ""טלגראס"" – יב""ד) ונקבע מתחם ענישה בין 18 ל-36 חודשי מאסר בפועל ומתחם קנס בין 5,000 ₪ ל-10,000 ₪. בשל גילו הצעיר, למול שיקולי הרתעה, נגזרו על הנאשם 21 חודשים מאסר ולרבות קנס בסך 5,000 ₪.",מתחם העונש ההולם
"ת""פ 13704-12-23","יש לזכור כי מדיניות הענישה הנהוגה הינה אך חלק ממכלול השיקולים הנשקלים בבואו של בית-המשפט לקבוע את מתחם העונש ההולם, זאת לצד מידת הפגיעה בערכים החברתיים המוגנים ונסיבות הקשורות בביצוע העבירה.",מתחם העונש ההולם
"ת""פ 13704-12-23",בבחינת נסיבות הקשורות בביצוע העבירה (סעיף 40ט לחוק העונשין) נשקלו הבאים:,מתחם העונש ההולם
"ת""פ 13704-12-23","התכנון והתחכום הקשורים בביצוע העבירות: בענייננו, עובדות כתב האישום מלמדות על נאשם אשר מתמצא ונטוע היטב בעולם הסמים. ראיה לכך היא גישתו המיידית של הנאשם למלאי סמים בכפוף לביקוש. עובדות כתב האישום מלמדות על חלוף פרק זמן קצר בלבד מהרגע בו התקשר הסוכן אל הנאשם, ועד שסיפק את מבוקשו – כ-30 דקות באישום הראשון וכ-45 דקות באישום השני. לצד זמינות הנאשם ללקוחות אקראיים,  יש לקחת בחשבון גם את גישתו המיידית לכמות סם לא מבוטלת – 30.73 גרם באישום הראשון ועוד 22.95 גרם באישום השני.",מתחם העונש ההולם
"ת""פ 13704-12-23","ברי כי גם העבירה של קבלת דבר במרמה בוצעה תוך תכנון. הפעם היה לנאשם זמן של מעט למעלה משעה כדי ""לדאוג"" לחומר אשר נחזה לסם הקוקאין, על מנת שהעסקה תצא לפועל. במעמד זה, הביא הנאשם אף ""תגבורת"" בדמות אדם נוסף אשר בקיא (כך נראה)  במחירי השוק של סמים, לצורך שכנועו של הסוכן בדבר מחירה של עסקה פיקטיבית זו.",מתחם העונש ההולם
"ת""פ 13704-12-23","הנזק ופוטנציאל הנזק מביצוע העבירות: רכיבים אלו נגזרים מסוג וכמות הסם בהם סחר הנאשם, ומהיקף עסקאות הסחר.",מתחם העונש ההולם
"ת""פ 13704-12-23","עסקינן בשתי עסקאות סחר בסמים בכמויות בינוניות בסך כולל של למעלה מ-53 גרם [הנאשם אף מסר במסגרת האישום הראשון כי יוכל לספק לסוכן כמות של 100 (גרם – יב""ד) בתמורה ל-600 ₪].",מתחם העונש ההולם
"ת""פ 13704-12-23","סוג הסם הוא קנביס, אשר קיבל מחד מוניטין של סם ""קל"", ומאידך, ר' ברע""פ 3059/21 בר ימין נ' מדינת ישראל (נבו 5.5.2021):",מתחם העונש ההולם
"ת""פ 13704-12-23","הסיבות שהביאו את הנאשם לבצע את העבירות: הנאשם מסר  בדבריו האחרונים בבית-המשפט כי כל מבוקשו היה לעזור לסוכן. סבורני כי אין לקבל הסבר זה. בין הנאשם לבין הסוכן (סוכן שוטר – יב""ד) לא מתקיימת מערכת יחסית חברית קודמת, הספקת הסמים התבצעה בכפוף לקבלת כספים, והדברים אף לא עולים בקנה אחד עם פועלו של הנאשם באישום השלישי במסגרתו מסר לסוכן חומר שאיננו הסם עליו הסכימו השניים כלל בתמורה לתשלום והפקת רווח כספי.",מתחם העונש ההולם
"ת""פ 13704-12-23","סבורני אם כך כי הסיבה לביצוע כלל העבירות היא הסיבה ה""רגילה"" - בצע כסף ורצון להפקת רווח מהיר וקל על חשבון בריאות הציבור והמכורים לסמים.",מתחם העונש ההולם
"ת""פ 13704-12-23","חלקו היחסי של הנאשם בביצוע העבירה: הנאשם נותן את הדין לבדו, מבלי שידוע טיב הקשר ""העסקי"" בינו לבין שותפיו לעבירות, על אף שברור מהנתונים הכתובים כי במסגרת האישום השני והשלישי, לא פעל לבד. יחד עם זאת, הנאשם נמצא במוקד עסקת הסם, ולא בכדי, הורשע על פי הודאתו בשתי עבירות מוגמרות של סחר בסמים (ולא בעבירות סיוע לסחר בסמים למשל).",מתחם העונש ההולם
"ת""פ 13704-12-23","בהתאם לאמור לעיל, סבורני כי הפגיעה בערכים המוגנים היא ברמה בינונית ומצאתי לקבוע מתחם ענישה אשר נע בין 9 ל-18 חודשי מאסר בפועל לאישומים הראשון והשני (יחדיו), ומתחם ענישה אשר נע בין 3 ל-8 חודשי מאסר לאישום השלישי.",מתחם העונש ההולם
"ת""פ 13704-12-23","בגזירת העונש המתאים לנאשם בתוך מתחם העונש, נשקלו הנסיבות הבאות שאינן קשורות בביצוע העבירה (סעיף 40יא לחוק העונשין):",שיקולי הענישה בתוך מתחם העונש
"ת""פ 13704-12-23","עבר פלילי: לחובת הנאשם 11 הרשעות קודמות מתוכן 7 בעבירות סמים (לרבות החזקת סמים שלא לצריכה עצמית). הנאשם ריצה בעברו 6 עונשי מאסר, חלקם לתקופה ממושכת. הרשעתו האחרונה של הנאשם אף היא מתחום הסמים ניתנה 3 שנים ויום אחד עובר לביצוע העבירה באישום הראשון דנן, כך ש""החמיץ"" ביום אחד בלבד תחולתו של מאסר מותנה.",שיקולי הענישה בתוך מתחם העונש
"ת""פ 13704-12-23","נטילת האחריות של הנאשם על מעשיו, וחזרתו למוטב או מאמציו לחזור למוטב: הודאת נאשם מגלמת (בדרך כלל) קבלת אחריות על ביצוע המעשים, נלווה לה חסכון משמעותי מזמנם של עדי התביעה ובהם שוטרים, ובזמן שיפוטי יקר. יחד עם זאת, במקרה דנן, הנאשם לא הביע כל צער על מעשיו. בדבריו האחרונים, בחר הנאשם להאשים את הסוכן המשטרתי, אשר פעל כדי להרוס (לשיטתו) את משפחתו של הנאשם ואת ""דרכו"" וטען כי אינו עוסק בסחר בסמים. מעבר לכך, אין כל אינדיקציה לכך שהנאשם הפנים את הפסול שבמעשיו, ממנה ניתן היה אולי ללמוד כי לא יחזור על ביצע עבירות דומות בעתיד. עברו הפלילי של הנאשם עליו עמדתי לעיל והשכל הישר מביאים למסקנה ההפוכה לפיה עולם כמנהגו נוהג וכי הנאשם שב פעם אחר פעם לביצוע עבירות סמים.",שיקולי הענישה בתוך מתחם העונש
"ת""פ 13704-12-23","בשים לב לאמור, ותוך מתן משקל ממשי להודאת הנאשם, מצאתי כי יש למקם את עונשו של הנאשם באמצע  מתחמי הענישה.",שיקולי הענישה בתוך מתחם העונש
"ת""פ 13704-12-23","בטרם יוכרע העונש הסופי של הנאשם, יש להדגיש כי אין המדובר בחישוב אריתמטי (ר' בעניין זה ע""פ 5768/10 פלוני נ' מדינת ישראל (נבו 08.06.2015). דברים אלה מוצאים ביטוי גם במסגרת סעיף 40יג(ב) לחוק העונשין, אשר משאיר שיקול דעת לבית-המשפט בין אם ""להרכיב"" את העונש הכולל לכלל האירועים הנדונים, בנפרד מכל מתחם, תוך ציון מידת חפיפה והצטברות, או שמא לגזור עונש אחיד לכל האירועים, מבלי לבצע פעולה אריתמטית אחרונה זו. סבורני כי הדרך השנייה היא הדרך המתאימה יותר לגזר דין זה.",שיקולי הענישה בתוך מתחם העונש
"ת""פ 13704-12-23","נוכח האמור, אני דן את הנאשם לעונשים הבאים:",סוף דבר
"ת""פ 13704-12-23","16 חודשי מאסר בפועל, בניכוי ימי מעצרו.",סוף דבר
"ת""פ 13704-12-23","9 חודשי מאסר על תנאי, לתקופה של 3 שנים מתום ריצוי מאסרו, שלא יעבור כל עבֵרת פשע בפקודת הסמים.",סוף דבר
"ת""פ 13704-12-23","קנס כספי בסך 5000 ₪ או 50 ימי מאסר תמורתו. הקנס ישולם ב- 10 תשלומים חודשיים שווים ורצופים, החל מיום 1.10.24 ובמשך כל 01 לחודש שלאחריו. לא ישולם אחד התשלומים במועדו, תעמוד כל היתרה לפירעון מידי ויתווספו תוספות פיגור כחוק, וזאת מעבר לזכותה של המאשימה לבקש הפעלת מאסר חלף הקנס.",סוף דבר
"ת""פ 13704-12-23",פסילה מלקבל או מלהחזיק רישיון נהיגה על תנאי למשך 12 חודשים.,סוף דבר
"ת""פ 13704-12-23","הפסילה תופעל אם תוך תקופה של 3 שנים מיום השחרור מהמאסר, יעבור הנאשם על כל עבירת סמים מסוג פשע או עבירה של נהיגה בפסילה או נהיגה ללא רישיון בתוקף.",סוף דבר
"ת""פ 13704-12-23",את הקנס ניתן לשלם כעבור 3 ימים מהיום באחת מהדרכים הבאות:,סוף דבר
"ת""פ 13704-12-23",תשלום בכרטיס אשראי באמצעות האתר המקוון של רשות האכיפה והגבייה בכתובת: www.eca.gov.il.,סוף דבר
"ת""פ 13704-12-23","תשלום בשירות עצמי באמצעות מוקד שירות טלפוני של מרכז הגבייה, בטלפון שמספרו 35592* או, 073-205-5000.",סוף דבר
"ת""פ 13704-12-23","תשלום במזומן בכל סניף של בנק הדואר, בהצגת תעודת זהות בלבד (אין צורך בהצגת שוברי תשלום)",סוף דבר
"ת""פ 13704-12-23",5129371המזכירות תסגור את התיק.,מוצגי הסם יושמדו.
"ת""פ 13704-12-23","ניתן היום,  כ""ד סיוון תשפ""ד, 30 יוני 2024, בנוכחות הצדדים.",זכות ערעור בתוך 45 יום לבית המשפט המחוזי.
"ת""פ 13704-12-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",זכות ערעור בתוך 45 יום לבית המשפט המחוזי.
"ת""פ 13704-12-23",יריב בן דוד 54678313-/,זכות ערעור בתוך 45 יום לבית המשפט המחוזי.
