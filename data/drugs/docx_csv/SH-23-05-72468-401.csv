verdict,text,part
SH-23-05-72468-401,"פקודת הסמים המסוכנים [נוסח חדש], תשל""ג-1973: סע'  13, 19א",חקיקה שאוזכרה: 
SH-23-05-72468-401,"הנאשם הורשע על פי הודאתו בכתב אישום מתוקן בריבוי עבירות של סחר בסמים מסוכנים, לפי סעיפים 13 ו-19א לפקודת הסמים המסוכנים.",כתב האישום המתוקן
SH-23-05-72468-401,"מהאישום הראשון עולה, כי במהלך חודש מאי 2023 מכר הנאשם סמים מסוג קנביס במשקל משתנה של עד גרם לכל עסקה עבור כ-50 ₪ לגרם ללקוח בב""ח, וזאת בהזדמנויות רבות, כאשר העסקאות תואמו טלפונית וכן באמצעות יישומון ווסטאפ.",כתב האישום המתוקן
SH-23-05-72468-401,"מהאישום השני עולה, כי ביום 11.5.2023 מכר הנאשם ללקוח נש""צ קנביס במשקל 3.92 גרם תמורת 200 ₪, לאחר שהעסקה תואמה באותו אופן כמתואר באישום הראשון.",כתב האישום המתוקן
SH-23-05-72468-401,"מהאישום השלישי עולה, כי ביום 23.4.2023 וכחודשיים קודם לכן, מכר הנאשם ללקוח ימ""ל קנביס במסקל כ-5 גרם פעמיים, תמורת 200 ₪ בכל פעם, כששיטת הפעולה זהה למתואר לעיל.",כתב האישום המתוקן
SH-23-05-72468-401,"מהאישום הרביעי עולה, כי בתאריכים 20.4.2023, 6.3.2023 ו-20.2.2023 מכר הנאשם ללקוח יל""ד קנביס במשקל של כגרם בכל עסקה תמורת 50 ₪ כל פעם.",כתב האישום המתוקן
SH-23-05-72468-401,"מהאישום החמישי עולה, כי במהלך חודש אפריל 2023 ובמשך כארבעה חודשים קודם לכן, מכר הנאשם סמים מסוג קנביס לנ""ח במשקל ממוצע של כשני גרם לעסקה תמורת 100 ₪ בכל עסקה.",כתב האישום המתוקן
SH-23-05-72468-401,"הנאשם נעצר לחקירה ביום 23.5.2023 ושוחרר למעצר בית מלא ביום 25.5.2023 לאחר שערר על החלטת השחרור נדחתה. ביום 30.5.2024 הוגשו נגד הנאשם כתב אישום ובקשה להותרת התנאים המגבילים על כנם. ביום 14.9.2024 הציגו לפניי הצדדים הסדר טיעון שלא כלל הסכמה עונשית, אך כלל הסכמה להקלה בתנאים. הנאשם נשלח לשירות המבחן ולממונה על עבודות השירות.",מהלך הדיון
SH-23-05-72468-401,"בעניינו של הנאשם הוגשו שני תסקירים לעונש. מהתסקיר הראשון מחודש מאי 2024 עלה, כי הנאשם בשנות העשרים לחייו, רווק, נמצא בזוגיות ואינו עובד, על רקע נכות נפשית בשיעור 100% והכרה מהביטוח הלאומי. הנאשם עלה בינקותו מצרפת, גדל בישראל למשפחה דתית ושירת שירות חלקי בצבא והופטר על רקע מצבו הנפשי. לנאשם אין עבר פלילי. הנאשם קיבל אחריות למעשים אך סבר שאין בהם פסול, וכי הסמים אותם החל לצרוך בגיל 16, מסייעים לו למתן את מצבו הנפשי. לכן הנאשם ראה במכירת הסמים לחבריו מעשה חברי ומועיל. נכון לאותו מועד, הנאשם לא היה במעקב ובטיפול סדירים ביחס למצבו הנפשי. בחודשים האחרונים הנאשם שמר על ניקיון מסמים לנוכח מספר בדיקות שנלקחו ממנו. שירות המבחן העריך כי עולה מן המשיב מסוכנות גבוהה להישנות העבירות, ולכן לא בא בהמלצה טיפולית.",תסקיר שירות המבחן
SH-23-05-72468-401,"ביום 22.5.2024 התקיים דיון בעקבות התסקיר שהוגש, שבו הבהרתי לנאשם שאם לא ייקח את עצמו בידיים וייתרם לטיפול וישנה גישתו, הוא צפוי למאסר בפועל, זאת גם בהינתן מצבו הנפשי.",תסקיר שירות המבחן
SH-23-05-72468-401,"בתסקיר המשלים שהוגש עובר לדיון היום, עדכן שירות המבחן, כי הנאשם החל לעבוד במכבסה החל מחודש אפריל 2024. בנוסף הנאשם המציא מסמכים לגבי טיפול ומעקב פסיכיאטריים. הנאשם מסר בדיקות שתן שנמצאו נקיות מסמים. לא נפתחו לנאשם תיקים חדשים. שירות המבחן בחן מחדש את עניינו של הנאשם וסבר כי הנאשם הפיק לקחים והוא מורתע מן ההליך הפלילי ויש לו שאיפות לניהול אורח חיים נורמטיבי. השירות התרשם כי הנאשם יפיק תועלת מטיפול וממעקב ולכן הומלץ על הטלת צו מבחן. אשר לעונש מאסר – סבר שירות המבחן כי הדבר יהווה גורם מדרדר ומסוכן לנאשם נוכח מצבו הנפשי, ולכן המליץ על הטלת של""ץ, שאם יוטל בהיקף נרחב, יבוצע במשך תקופה מירבית של שנתיים נוכח מגבלותיו של הנאשם.",תסקיר שירות המבחן
SH-23-05-72468-401,"הנאשם נשלח כאמור לממונה על עבודות השירות, שלא יכול היה להגיש חוות דעת, הואיל והנאשם לא סיפק לו את המידע הנדרש לגבי מצבו הנפשי. לא שלחתי את הנאשם שוב בהתאם לאמור בדיון מחודש מאי 2024.",חוות הדעת של הממונה על עבודות השירות
SH-23-05-72468-401,"הצדדים לא הגיעו להסכמה עונשית. מחד גיסא, ב""כ המאשימה עתרה למתחמי ענישה – כולם במאסר, כל אחד לאישום נפרד. בסופו של יום עתרה המאשימה להטיל על הנאשם מאסר בפועל וענישה נלווית, נוכח חומרת העבירות והישנותן. מאידך גיסא, ב""כ הנאשם שהציג מסמכים עדכניים לגבי מצבו של הנאשם מבחינת בריאות הנפש, ביקש לאמץ את המלצת שירות המבחן והפנה לפסיקה התומכת בעמדתו.",טיעונים לעונש
SH-23-05-72468-401,"מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, נסיבות ביצוע העבירה ומידת אשמו של הנאשם, ומדיניות הענישה.",קביעת מתחם הענישה
SH-23-05-72468-401,"אשר לערכים המוגנים, העבירות אותן עבר הנאשם פוגעות בערכים המוגנים של שלום הציבור, בריאותו וביטחונו. הפצת סמים לכל דורש מרחיבה את מעגל המשתמשים בסמים ועלולה לדרדם גם לפשיעה ולפגיעה חמורה במצבם הבריאותי. מידת הפגיעה בערכים המוגנים ניכרת.",קביעת מתחם הענישה
SH-23-05-72468-401,"אשר לנסיבות הקשורות בביצוע העבירה, בין הנסיבות הקשורות בביצוע העבירה יש לשקול את אלה, לעניין קביעת המתחם: הנאשם ביצע את המעשים לאורך תקופה ארוכה ופעמים רבות, מול לקוחות שונים. לטענתו כולם היו חבריו. המניע לביצוע העבירות היה כלכלי. סוג הסם וכמותו הקטנה יחסית הן נסיבות לקולה, אם כי הדבר אינו מעקר מן המעשה את חומרתו ואת אחריות הנאשם למעשה שפוטנציאל הנזק ממנו הוא רב.",קביעת מתחם הענישה
SH-23-05-72468-401,"אשר למדיניות הענישה הנוהגת, סקירת הפסיקה בנסיבות דומות מלמדת על טווח עונשי שבין של""ץ למאסר, כאשר לרוב העונש המקובל בנסיבות של טיפול ושיקום נע בין של""ץ נרחב לעבודות שרות.",קביעת מתחם הענישה
SH-23-05-72468-401,"רע""פ 8388/22 אביבי נ' מ""י (מיום 8.12.2022) – הנאשם צירף שלושה תיקים. בגין תיק הסחר (שם דובר בארבע עבירות סחר בקנביס בגרמים בודדים ומציאת כ-100 גרם קנביס בביתו) אושר מתחם שבין 10 ל-24 חודשי מאסר. בגין מכלול התיקים נגזרו על הנאשם 16 חודשי מאסר.",קביעת מתחם הענישה
SH-23-05-72468-401,"רע""פ 6401/18 ספיר נ' מ""י (מיום 17.9.2018) – הנאשם הורשע בריבוי אישומים של סחר בקנביס בכמויות ובתמורה גדולות יותר ממקרנו. אושר מתחם שבין 16 ל-36 חודשי מאסר ועונש של שנת מאסר.",קביעת מתחם הענישה
SH-23-05-72468-401,"עפ""ג (ירושלים) 27783-03-20 מ""י נ' אבן צור (מיום 30.10.2020) – אדם שהורשע בריבי עסקאות בקנביס, לרבות מכירה לקטינים נדון לעונש של 300 שעות של""ץ וענישה נלווית והעונש אושר בבית המשפט המחוזי מטעמי שיקום. ",קביעת מתחם הענישה
SH-23-05-72468-401,"עפ""ג (ירושלים) 13953-09-19 מדינה נ' מ""י (מיום 14.6.2020) – הנאשם הורשע לפניי בריבוי עבירות סחר בקנביס ונדון ל-8 חודשי עבודות שירות, עונש שאושר בבית המשפט המחוזי.",קביעת מתחם הענישה
SH-23-05-72468-401,"מתחם הענישה – נוכח רצף הסחר, הלקוחות החוזרים ושיטת הפעולה הדומה, וכן סוג הסמים וכמותם, יש לקבוע מתחם עונש אחד לכלל העבירות, שנע בין חודשיים ועד 10 חודשי מאסר בפועל וענישה נלווית.",קביעת מתחם הענישה
SH-23-05-72468-401,"ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: מדובר בנאשם צעיר, ללא עבר פלילי, אשר מתמודד עם תחלואה נפשית ולמרות שנקבע לו אי-כושר עבודה בשיעור מלא לצמיתות, עושה מאמץ בחודשים האחרונים ועובד. הנאשם קיבל אחריות למעשיו, ולאחר ""שיחת ניעור"" שערכתי לו, נדמה כי שינה גישה, והוא מתמיד בהימנעות משימוש בקנביס וכן שינה כיוון ומשתף פעולה עם שירות המבחן. נכון הוא, שהנאשם טרם עבר טיפול משמעותי, אך נדמה כי הפנים את הצורך בשינוי חייו לכיוון מסלול מועיל ויצרני. אני סבור כי ניקיונו מסמים זה תקופה ארוכה מלמד גם הוא על השינוי התודעתי שעבר. נדמה, כי הנאשם אכן הפנים בזכות ההליך הפלילי, מעצרו והדרישות שהוצבו לו על-ידי, כי עליו לעלות על מסלול אחר חיובי. בנסיבות הללו, סברתי שיש מקום לחרוג ממתחם העונש מטעמי שיקום ופוטנציאל שיקום, ולהטיל על הנאשם של""ץ בהיקף נרחב אך המותאם לנסיבותיו, בצירוף צו מבחן – שני עונשים משמעותיים שמהווים גם עונשים מפקחים לעתיד, נוסף למאסר מותנה וענישה כלכלית. כל אלה מתיישבים עם עקרון ההלימה ועם מקרים בהם חורג בית המשפט מטעמי שיקום בנסיבות דומות. בצדק היפנה הסניגור לעפ""ג (ירושלים) 4542-6-23 מ""י נ' פרטיג (מיום 13.7.2023) שם נדחה ערעור המדינה על פסק דין דומה שנתתי.",נסיבות שאינן קשורות בביצוע העבירה והמיקום במתחם
SH-23-05-72468-401,"לפיכך, אני מחליט לגזור על הנאשם את העונשים הבאים:",גזירת הדין
SH-23-05-72468-401,"300 שעות שירות לתועלת הציבור (של""ץ), אשר ירוצו לא לפני  1.2.205 על-פי תוכנית שיכין שירות המבחן ויגיש לבית המשפט עד ליום 1.1.2025. קובע תקופה של שנתיים לביצוע העונש האמור;",גזירת הדין
SH-23-05-72468-401,"6 חודשי מאסר על-תנאי, שלא יעבור הנאשם בתוך 3 שנים מהיום כל עבירת סמים מסוג פשע;",גזירת הדין
SH-23-05-72468-401,"חודש מאסר על-תנאי, שלא יעבור הנאשם בתוך 3 שנים מהיום כל עבירת סמים מסוג עוון;",גזירת הדין
SH-23-05-72468-401,"קנס בסך 3,000  ₪, או 12 ימי מאסר תמורתו אם לא ישולם. הקנס ישולם עד ליום 1.2.2025;",גזירת הדין
SH-23-05-72468-401,צו מבחן לתקופה של 18 חודשים;,גזירת הדין
SH-23-05-72468-401,"התחייבות בסך 5,000 ₪ שלא לעבור כל עבירת סמים מסוג פשע במשך שנתיים מהיום. הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס;",גזירת הדין
SH-23-05-72468-401,מורה על השמדת הסמים.,גזירת הדין
SH-23-05-72468-401,"הנאשם הוזהר כי אי ביצוע צו המבחן וצו השל""ץ עלול להוביל להפקעתם ולהטלת כל עונש חלופי לרבות מאסר. מובהר כי במסגרת צו המבחן והשל""ץ שירות המבחן רשאי ליטול בדיקות שתן לגילוי זמנים בתדירות שיקבע.",גזירת הדין
SH-23-05-72468-401,קנסות ופיצויים ניתן לשלם כעבור 3 ימים מיום מתן גזר הדין בחשבון המרכז לגביית קנסות בדרכים הבאות:,גזירת הדין
SH-23-05-72468-401,במזומן בכל סניף של בנק הדואר בהצגת תעודת זהות בלבד,בטלפון: 35592* או 073-2055000
SH-23-05-72468-401,"ניתן לקזז מכל הפקדה שבתיק או בתיק קשור על אף הודעת עיקול. ככל שקיימות יתרות זכות ואין עיקולים ניתן להשיב למפקיד. מובהר כי ככל שבוצעו חילוטים, לא יושבו הכספים.",לא יונפקו שוברי תשלום.
SH-23-05-72468-401,יש לשלוח לשירות המבחן ולממונה על עבודות שירות.,לא יונפקו שוברי תשלום.
SH-23-05-72468-401,54678313זכות ערעור כחוק לבית המשפט המחוזי בירושלים בתוך 45 יום מהיום.,5129371
SH-23-05-72468-401,"ניתן היום,  כ""ו חשוון תשפ""ה, 27 נובמבר 2024, במעמד הצדדים.",5129371
SH-23-05-72468-401,"בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
SH-23-05-72468-401,דוד שאול גבאי ריכטר 54678313-/,5129371
