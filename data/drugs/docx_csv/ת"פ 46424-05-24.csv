verdict,text,part
"ת""פ 46424-05-24","ת""פ 46424-05-24 מדינת ישראל נ' טרבה(עציר)",בית משפט השלום באילת
"ת""פ 46424-05-24","פקודת הסמים המסוכנים [נוסח חדש], תשל""ג-1973: סע'  7 (א), 7 (ג), 13, 19א",חקיקה שאוזכרה: 
"ת""פ 46424-05-24","הנאשם, סטניסלב טרבה (להלן: הנאשם), הורשע על פי הודאתו, בעובדות כתב אישום מתוקן המייחס לו עבירות של הספקת סמים מסוכנים – עבירה לפי סעיף 13 ו- 19א לפקודת הסמים המסוכנים (נוסח חדש) תשל""ג-1973 (להלן: פקודת הסמים) ; יצוא, יבוא, מסחר, הספקה של סמים מסוכנים – עבירה לפי סעיפים 13 ו- 19א לפקודת הסמים; החזקה/שימוש בסמים לצריכה עצמית – עבירה לפי סעיף 7 (א) ו- 7 (ג) סיפא לפקודת הסמים.",המסגרת העובדתית 
"ת""פ 46424-05-24","כמתואר בחלק הכללי לכתב האישום המתוקן, במועדים הרלוונטיים לכתב האישום, פעל ג.א. כסוכן סמוי בעיר אילת ( להלן: הסוכן). הסוכן פעל תחת פיקוח ובהנחיית משטרת ישראל (אמ""ן מרחב אילת) וזאת לצורך איסוף ראיות נגד סוחרי סמים באילת. בין הנאשם לבין הסוכן היתה הכרות מוקדמת. במועד הרלוונטי לכתב האישום החזיק הנאשם טלפון נייד שמספרו 050-9064476 (להלן: הטלפון הנייד).  ",המסגרת העובדתית 
"ת""פ 46424-05-24","על פי עובדות האישום הראשון ביום 13.3.2024 בשעה 12:00 לערך, במסגרת פעילותו לקניית סמים מסוחרי סמים, פנה הסוכן אל הנאשם באמצעות אפליקציית ""אינסטגרם"" (להלן: האפליקציה), באמצעות ""הודעות מתפוצצות"" שנמחקות מיד עם קריאתן. השניים סיכמו כי הסוכן ירכוש 5 גרם של סם מסוכן מסוג קוקאין (להלן: קוקאין). בסמוך לשעה 17:50 הגיע הסוכן לביתו של הנאשם, התקשר לנאשם והודיע לו כי הוא נמצא במקום, הנאשם ירד במעלית ללובי ומסר לסוכן 4.7839 גרם קוקאין.",המסגרת העובדתית 
"ת""פ 46424-05-24","על פי עובדות האישום השני, ביום 27.3.2024 בשעה  12:00 לערך, פנה הסוכן אל הנאשם באמצעות האפליקציה והשניים סיכמו כי הסוכן ירכוש 5 גרם של סם מסוכן מסוג קוקאין. עוד מתואר באישום השני כי בסמוך לשעה 18:30 התקשר הסוכן לנאשם באמצעות האפליקציה. הנאשם השיב לשיחה: ""וואלה בסדר אחי עוד שעה אני בבית אני אחייג אליך פחות אפילו. ..",המסגרת העובדתית 
"ת""פ 46424-05-24","עוד מתואר באישום השני, בשעה  19:21 לערך, שלח הנאשם הודעה באפליקציה: ""יאללה בוא אחי אני בבית. . . תגיד לי שאתה למטה.. . בסמוך לשעה 19:28 הגיע הסוכן למקום שציין הנאשם, הנאשם הגיע למקום מסר לסוכן 4.6621 גרם קוקאין וקיבל מהסוכן 2,300 ₪ בתמורה.",המסגרת העובדתית 
"ת""פ 46424-05-24","על פי המתואר בעובדות האישום השלישי, ביום 7.5.2024 בשעה  03:39 לערך, ברחוב עין נטפים באילת, החזיק הנאשם בסמים מסוכנים מסוג METHYLMETHCATHINON  m- במשקל 1.8438 גרם נטו 2 יחידות, קוקאין במשקל 0.3896 גרם נטו ו- 5 יחידות MDMA לצריכתו העצמית.",המסגרת העובדתית 
"ת""פ 46424-05-24","בהליך גישור שהתקיים ביום 16.7.2024 הציגו הצדדים הסדר דיוני, במסגרתו הודה הנאשם בכתב האישום המתוקן, והורשע על פי הודאתו בעבירות שפורטו לעיל; לא היתה הסכמה בין הצדדים לעונש.",המסגרת העובדתית 
"ת""פ 46424-05-24","ביום 15.9.2024, טענו הצדדים לעונש, המאשימה הגישה טיעוניה לעונש בכתב.",המסגרת העובדתית 
"ת""פ 46424-05-24","במהלך שמיעת הטיעונים לעונש, הגישו הצדדים ראיות לעונש. מטעם התביעה הוגש רישומו הפלילי של הנאשם (ת/1).",המסגרת העובדתית 
"ת""פ 46424-05-24","מטעם ההגנה העידה לעונש אימו של הנאשם, ילנה טרבה (להלן: האם); כך העידה: ""בגלל שהמצב הרפואי שלו עכשיו מאוד מאוד קשה יש לו סיפור של פסוריאזיס הוא מקבל זריקה כל 3 חודשים הוא היה בטיפול ביולוגי, ויש מסמכים מהבית חולים הבאתי את כל מה שאפשר. המצב שלי גם מאוד קשה, קיבלתי מחלה מאוד קשה ואני בטיפולי כימותרפיה. גם בעלי עכשיו לא עובד וכולנו לא עובדים וקשה לנו. העזרה של הנאשם היתה מאד חשובה לנו. אני במצב שאני לא יודעת כמה זמן אני אראה אותו.",המסגרת העובדתית 
"ת""פ 46424-05-24",לשאלות הסניגור ספרה האם כי בעלה אינו עובד מחמת מצבו הרפואי וכי לנאשם עוד שני אחים המתגוררים בבית בגילים 18 ו-  12. האם בדבריה בקשה כי בנה ישוב לביתם בהקדם.,המסגרת העובדתית 
"ת""פ 46424-05-24","הסניגור הגיש מסמכים רפואיים המעידים על מחלתה הקשה של האם, מחלת העור ממנה סובל הנאשם וכן מסמך רפואי הנוגע לאביו של הנאשם, המעיד כי אינו יכול לעבוד עקב מצב בריאותי.",המסגרת העובדתית 
"ת""פ 46424-05-24","המאשימה בטיעוניה ביקשה לקבוע מתחם ענישה הנע בין 22 חודשי מאסר ועד 48 חודשי מאסר בפועל, ולמקם את הנאשם ברף הבינוני של המתחם. המאשימה עתרה להשית על הנאשם 36 חודשי מאסר בפועל, מאסר מותנה ממושך ומרתיע לכל עבירות הסמים, קנס גבוה, התחייבות להימנע מעבירה, פסילת רישיון נהיגה בפועל למשך שנתיים, ופסילה על תנאי.",הטיעונים לעונש
"ת""פ 46424-05-24","התביעה עמדה על הערכים המוגנים שנפגעו כתוצאה ממעשי הנאשם: פגיעה בשלום הציבור במובן הרחב, הגנה מפני נגע הסמים המהווה מחולל פשיעה על כל גווניה: רכוש, אלימות, תעבורה וסמים וכן הגנה על גופם של צרכני הסמים.",הטיעונים לעונש
"ת""פ 46424-05-24","התביעה טענה כי מידת הפגיעה בערכים המוגנים היא גבוהה, וזאת נוכח מיקום ביצוען של עסקאות הסמים – סמוך לבית הנאשם, הכמות שסיפק לסוכן – פי 16 מהחזקה הקבועה בחוק להחזקת הסמים לצריכה עצמית, וכן נוכח הזמן הקצר שחלף בין המועד שבוא נוצר הקשר בין הנאשם לסוכן ביחס לעסקת הסם, ועד ביצועה בפועל (יוער כי במקום אחר בסיכומיה טענה התביעה כי מידת הפגיעה בערכים המוגנים היא בינונית).",הטיעונים לעונש
"ת""פ 46424-05-24","אשר למיקום עונשו של הנאשם במתחם העונשי, הפנתה התביעה לכך שהנאשם הודה ולקח אחריות, חסך זמן שיפוטי וכן חסך את העדת הסוכן המשטרתי על כל המשתמע מכך ויש למקמו ברף הבינוני של המתחם.",הטיעונים לעונש
"ת""פ 46424-05-24",התביעה הגישה פסיקה על מנת לתמוך בעמדתה העונשית. ,הטיעונים לעונש
"ת""פ 46424-05-24","ב""כ הנאשם בטיעוניו הדגיש כי המתחם לו עתרה המאשימה ""אינו מתכתב עם מדיניות הענישה במקרם דומים"", וביקש לקבוע מתחם עבור כל העבירות אותן ביצע הנאשם הנע מעונש מאסר אשר יכול וירוצה בדרך של עבודות שירות ועד 16 חודשי מאסר בפועל. הסניגור ביקש להסתפק במקרה דנא בענישה של 6-7 חודשי מאסר, או לכל היותר להשית על הנאשם ענישה ברף התחתון של מתחם העונש ההולם, קרי, 8 חודשי מאסר בפועל. ",הטיעונים לעונש
"ת""פ 46424-05-24","לשיטת ההגנה ""מתחם הענישה ביחס לעבירת סמים כלפי סוכן משטרתי צריך להיות שונה ממתחם ענישה כלפי קליינט רגיל, מפני שהיה פוטנציאל של שימוש בסמים אבל בפועל לא נגרם נזק כלשהו הואיל והעסקה בוצעה מול סוכן סמוי.",הטיעונים לעונש
"ת""פ 46424-05-24","ב""כ הנאשם עתר לחרוג ממתחם העונש ההולם מטעמי צדק בשל נסיבות רפואיות חריגות של אימו של הנאשם, אשר אובחנה עם מחלה קשה, וכן בשל מצבו הרפואי של הנאשם, אשר סובל ממחלת עור כרונית מגיל ילדות. ההגנה תמכה טיעוניה בהלכת לופליאנסקי (ע""פ 5669/14 לופליאנסקי נ' מדינת ישראל 29.12.2015) ), שם קבע בית המשפט העליון כי ישנם מקרים בהם ניתן לחרוג לקולה ממתחם הענישה גם בהעדר שיקולי שיקום, אלא מטעמי צדק.  עוד ציינה ההגנה כי הנאשם מעולם לא שהה מאחורי סורג ובריח. ",הטיעונים לעונש
"ת""פ 46424-05-24",ההגנה הפנתה לפסיקה על מנת לתמוך בעתירתה העונשית.,הטיעונים לעונש
"ת""פ 46424-05-24","הנאשם בדברו האחרון אמר: ""קשה לי לדבר, רק היום נודע ל מצבה הבריאותי של אימי. אני מאד מתחרט על המעשים שלי. עברתי תקופה מבלבלת של שימוש. העבירה בוצעה בגלל בצע סם והשימוש שלי בסמים. מעולם לא התפרנסתי מסמים אני כל החיים שלי עובד. עניין הפסוריאזיס מאד מקשה עלי בבית הסוהר אני מרגיש כמו מצורע, מזג האוויר מאד משפיע על מצבי הבריאותי והתנאים ההגייניים בבית הסוהר לא מוסיפים על כך. אני גם לא יודע מה יהיה עם אמא שלי בשל מצבה הבריאותי.",הטיעונים לעונש
"ת""פ 46424-05-24","בהתאם למבחן הקשר ההדוק, יש לראות בכל העבירות אותן ביצע הנאשם אירוע אחד לצורך קביעת המתחם העונשי; זו היתה, בצדק, אף עמדת הצדדים, אשר עתרו בטיעוניהם ביחס למתחם ענישה אחד.",מתחם העונש ההולם 
"ת""פ 46424-05-24","מדובר בעבירות שבוצעו בסמיכות זמנים,  ונפרשו על פני תקופה של כחודשיים. הנאשם סיפק וסחר בסם מסוכן מסוג קוקאין בשני אירועים לסוכן משטרתי וכן החזיק בסמים מסוכנים מסוגים שונים, הכוללים בין היתר קוקאין,  לצריכתו העצמית.",מתחם העונש ההולם 
"ת""פ 46424-05-24","הערכים המוגנים בהם פגע הנאשם, הם השמירה על בריאותם הגופנית והנפשית של צרכני סמים, וכן ההגנה על הציבור מפני משתמשי הסמים אשר נוהגים בדרך עבריינית על מנת להשיג אמצעיים כספיים להשגת הסם.",מתחם העונש ההולם 
"ת""פ 46424-05-24","מידת הפגיעה של הנאשם בערכים המוגנים היא בינונית. הנאשם סחר וסיפק סם מסוכן מסוג קוקאין במשקלים לא מבוטלים, בשתי הזדמנויות, לסוכן משטרתי לאחר שהאחרון פנה אליו.",מתחם העונש ההולם 
"ת""פ 46424-05-24","כמו כן החזיק הנאשם בסמים מסוכנים מסוגים שונים, בין היתר גם סמים מסוכנים המוגדרים כקשים, שפגיעתם רעה והשפעותיהם הרסניות. כך למשל, סם הקוקאין אשר הוגדר בפסיקה כ- ""נמנה בין הרעים והמרים שבסמים המסוכנים, בשל טבעו הממכר והתלות הגבוהה הנוצרת בו, ומחמת השפעותיו ההרסניות על גוף האדם ונפשו ועל החברה כולה (ע""פ 972/11 מדינת ישראל נ' יונה (4.7.2012))"".",מתחם העונש ההולם 
"ת""פ 46424-05-24","הנאשם ניהל ענייניו באמצעות טלפון נייד עליו הותקן ישומון ""אינסטגרם"" ובאמצעותו סחר בסמים מסוכנים, בנוסף, הנאשם עשה שימוש ב""הודעות מתפוצצות"" הנמחקות מיד לאחר שליחתן, על מנת לטשטש עקבותיו. חלקו של הנאשם בביצוע העבירה הוא מרכזי, ואף קדם למעשיו תכנון מוקדם, אם כי לא ברף תחכום גבוה.",מתחם העונש ההולם 
"ת""פ 46424-05-24",מדיניות הענישה הנהוגה: הצדדים הגישו פסיקה לתמיכה בעמדתם; מצאתי לנכון להתייחס לפסקי הדין המפורטים להלן וכן לפסיקה נוספת:,מתחם העונש ההולם 
"ת""פ 46424-05-24","רע""פ 7810/20 אלדרוב נ' מדינת ישראל (31.12.2020): נדחתה בקשת רשות ערעור של המבקש אשר הורשע על פי הודאתו בהחזקת סמים מסוכנים שלא לצריכה עצמית, גידול וייצור סם, יבוא יצוא, מסחר והספקה של סמים מסוכנים (3 עבירות), ניסיון לסחור בסם מסוכן והסתייעות ברכב לעבור עבירה. בית משפט השלום קבע מתחם ענישה הנע בין 6 חודשי מאסר לריצוי בעבודות שירות ועד 24 חודשי מאסר בפועל. המבקש נידון לעונש של 8 חודשי מאסר בפועל ועונשים נוספים. ערעור שהגישה המדינה על קלות העונש התקבל, ועונש המאסר הוחמר בהחלטת בית המשפט המחוזי ל- 20 חודשים בפועל. בית המשפט העליון סבר כי למרות הפער המשמעותי בענישה בין הערכאה הדיונית לערכאת הערעור, התוצאה העונשית הסופית אינה מצדיקה התערבות של בית המשפט העליון, שכן בצדק פסק בית המשפט המחוזי כי העונש שהוטל על המבקש בבית משפט השלום אינו משקף את מדיניות הענישה הראויה. ",מתחם העונש ההולם 
"ת""פ 46424-05-24","רע""פ 5494/19 רנד נ' מדינת ישראל (22.8.2019): המבקש הורשע בבית משפט השלום בסחר בסם מסוכן מסוג ""קריסטל"" (מכר לשני לקוחות שלוש יחידות תמורת 750 ₪) וכן בהחזקת סם מסוכן מסוג הירואין (11 גרם) וקוקאין (1.9 גרם). מתחם העונש שנקבע נע בין 6 ועד 18 חודשי מאסר בפועל, ועל המבקש נגזרו 6 חודשי מאסר לריצוי בדרך של עבודות שירות. המבקש ערער לבית המשפט המחוזי וערעורו נדחה. בקשת רשות הערעור אשר הוגשה לבית המשפט העליון נדחתה ונקבע כי העונש אשר הוטל על המבקש אינו חמור כלל ועיקר ואף מקל עימו, שכן יש להיאבק בתופעת הסחר בסמים באמצעות ענישה משמעותית ומרתיעה. ",מתחם העונש ההולם 
"ת""פ 46424-05-24","במסגרת רע""פ 8408/15 חביב נ' מדינת ישראל (9.12.2015) נדחתה בקשת רשות ערעור של המבקש אשר הורשע על פי הודאתו בעבירות של סחר בסם מסוכן, והחזקת סם מסוכן שלא לצריכה עצמית בכך שמכר יחד עם אחר סם מסוג קוקאין במשקל של 1.1 גרם תמורת 600 ₪; מסר לאחר תמורת כסף 10 אריזות פלסטיק המכילות מעל 5 גרם סם מסוכן מסוג קוקאין; החזיק עם אחר מעל 15 גרם קוקאין ברכבם. בית משפט השלום קבע מתחם ענישה הנע בין 8 ועד 18 חודשי מאסר בפועל לכל אחד משלושת האישומים. על המבקש נגזרו 17 חודשי מאסר בפועל, מאסר מותנה וקנס בסך 1,500 ₪. בית המשפט המחוזי דחה את ערעורו של המבקש וקבע כי ""בית משפט השלום צדק כאשר נמנע לחרוג לקולה ממתחם עונשו של המבקש משיקולי שיקום"". גם בית המשפט העליון קבע כי לא היה מקום לחרוג לקולה משיקולי שיקום נוכח כמות הסם הגדולה ורמת התכנון והתחכום בה בוצעו מעשיו של המבקש.",מתחם העונש ההולם 
"ת""פ 46424-05-24","רע""פ 126/15 חביף נ' מדינת ישראל (13.1.2015): המבקש הורשע בבית משפט השלום בסחר בסם מסוכן מסוג קוקאין בשלוש הזדמנויות במשקל 0.39, 0.81 ו-2.5 גרם נטו. מתחם העונש ההולם נקבע כנע בין 8 ועד ל-18 חודשי מאסר בגין כל עבירת סחר. לאחר התחשבות משמעותית לקולא בהליך שיקום אותו עבר, נידון המבקש ל-16 חודשי מאסר בפועל, וכן הופעל מאסר מותנה בן 4 חודשים (סה""כ 20 חודשים), ועונשים נוספים. בית המשפט המחוזי דחה את ערעורו על גזר דינו של בית משפט השלום וכן נדחתה בקשת רשות ערעורו על ידי בית המשפט העליון. ",מתחם העונש ההולם 
"ת""פ 46424-05-24","עפ""ג (י-ם) 1434-12-18 מדינת ישראל נ' נסים (13.3.2019): בית משפט השלום הרשיע את הנאשם בשלוש עבירות של סחר בסם מסוכן (2.47 גרם קוקאין תמורת 2,200 ש""ח; 2.35 גרם קוקאין תמורת 2,500 ₪; 2.37 גרם קוקאין תמורת 2,000 ₪) וקבע כי מתחם העונש נע בין 5 חודשי מאסר שיכול וירוצו בדרך של עבודות שירות ועד 12 חודשי מאסר. בית משפט השלום השית על הנאשם עונש מאסר של 6 חודשים לריצוי בדרך של עבודות שירות, מאסרים מותנים, קנס וצו מבחן. בית המשפט המחוזי קיבל את ערעור המדינה על קולת העונש, וקבע כי מתחם הענישה ההולם מתחיל במספר חודשי מאסר בפועל, שלא לריצוי בעבודות שירות, והרף העליון עומד על 24 חודשים. עוד נקבע כי לא היתה הצדקה לבית המשפט קמא לחרוג לקולא מהמתחם, והושת על המשיב עונש של 8 חודשי מאסר בפועל, בניכוי תקופת מעצרו וכן ביטול של צו המבחן. ",מתחם העונש ההולם 
"ת""פ 46424-05-24","במסגרת ת""פ (ב""ש) 35299-09-23 מדינת ישראל נ' אל אעסם (20.6.2024) הורשע הנאשם על פי הודאתו בשתי עבירות של סחר בסם מסוכן בכך שבשתי הזדמנויות מכר לסוכן משטרתי סם מסוכן מסוג קוקאין במשקל של 0.28 גרם תמורת 300 ₪. נקבע מתחם ענישה הנע בין 14 ועד 28 חודשי מאסר בפועל. על נאשם, בעל עבר פלילי הושתו 18 חודשי מאסר והפעלת מאסר מותנה כך שבפועל ירצה הנאשם 21 חודשי מאסר בפועל, מאסרים מותנים, קנס בסך 15,000 ₪, התחייבות להימנע מעבירה בסך 10,000 ₪, חילוט סכומי הכסף שנמצאו, פסילה מקבל או מהחזיק רישיון נהיגה למשך 12 חודשים, הפעלת פסילה מותנית כך שסך הכל ירצה 18 חודשי פסילה בפועל, פסילה מותנית מהחזיק או מקבל רישיון הנהיגה. ",מתחם העונש ההולם 
"ת""פ 46424-05-24","במסגרת ת""פ (אי') 63575-01-22 מדינת ישראל נ' יונה (6.12.2022) הורשע המבקש לאחר שמיעת ראיות בעבירות של סחר בסמים מסוכנים (8 עבירות), החזקת סמים שלא לצריכה עצמית והפרעה לשוטר במילוי תפקידו בכך שמכר קוקאין כמפורט: 0.2379 גרם נטו תמורת סכום לא ידוע; 0.2 גרם קוקאין בכמה עסקאות תמורת 200-500 ₪ ; ניסה להימלט משוטר; נמצאו בביתו 0.4181 סם מסוכן מסוג קוקאין וכסף מזומן;  נקבע מתחם ענישה הנע בין 24 ועד 48 חודשי מאסר בפועל.  על הנאשם, בעל עבר פלילי, הושתו 36 חודשי מאסר בפועל, הפעלת מאסר מותנה כך שבפועל ירצה 44 חודשי מאסר בפועל, מאסרים מותנים, קנס בסך 3,000 ₪ (הוגש ערעור שנמחק בידי מגישו בהמלצת בית המשפט ע""פ 38203-01-23).",מתחם העונש ההולם 
"ת""פ 46424-05-24","במסגרת ת""פ (אי') 48646-08-19  מדינת ישראל נ' גית (16.1.2020) הורשע הנאשם על פי הודאתו בעבירות של החזקה/ שימוש בסמים שלא לצריכה עצמית, הספקת סם מסוכן, יבוא, יצוא, מסחר הספקה סמים מסוכנים בכך שהחזיק סם מסוכן מסוג קוקאין במשקל 3.7 גרם נטו; מסר לסוכן סם מסוכן מסוג קנביס במשקל 0.96 גרם נטו; מכר לסוכן סם מסוכן מסוג קוקאין במשקל 4.9278 גם נטו תמורת 3,500 ₪. נקבע מתחם ענישה הנע בין 14 ועד 42 חודשי מאסר בפועל.  על הנאשם, בעל עבר פלילי, הושתו 21 חודשי מאסר בפועל, מאסרים מותנים, פסילה מקבל או מהחזיק רישיון נהיגה למשך 24 חודשים, פסילה מותנית מקבל או מהחזיק רישיון הנהיגה וחילוט הכספים שנתפסו. ",מתחם העונש ההולם 
"ת""פ 46424-05-24","במסגרת ת""פ (נצ') 27864-06-19 מדינת ישראל נ' זגורי ואח' (30.1.2020) הורשע הנאשם 1  בשתי עבירות של סחר בסם מסוכן ובעבירה של עסקה אחרת בסם בכך שמכר וסיפק בהתאמה , לסוכן משטרתי, קוקאין במשקל הנע בין 1.8 ועד 5.12 גרם. תמורת הסם קיבל הנאשם תמורה במזומן הנעה בין 1,500 ל- 2,500 ₪, תוך תכנון מוקדם וחבירה לאחרים. נקבע מתחם ענישה הנע בין 12 ועד 30 חודשי מאסר בפועל. על הנאשם, ללא עבור פלילי בעבירות סמים, אשר סובל ממחלה כרונית (קרוהן) הושתו 17 חודשי מאסר בפועל, מאסר מותנה, וקנס בסך 3,000 ₪. ",מתחם העונש ההולם 
"ת""פ 46424-05-24","במסגרת ת""פ (י-ם) 38382-09-17 מדינת ישראל נ' וקנין ואח' (23.9.2019) הורשעו הנאשמים בעבירות של סחר בסם מסוכן והחזקת סם. נאשם 1 מכר בצוותא עם אחר  9.18 גרם קוקאין לסוכן משטרתי תמורת 6,500 ₪ (אישום ראשון); שני הנאשמים מכרו 19.67 גרם קוקאין לסוכן משטרתי תמורת 11,800 ₪ (אישום שני); שני הנאשמים מכרו 15.0190 גרם קוקאין תמורת 8,550 ₪ (אישום רביעי); החזיקו קוקאין במשקל 49.69  גרם ונעצרו בטרם בוצעה מכירה(אישום חמישי). עבור האישום הראשון נקבע מתחם ענישה הנע בין 8 ועד 20 חודשי מאסר; עבור האישום השני נקבע מתחם ענישה הנע בין 10 ועד 22 חודשי מאסר בפועל; עבור האישום הרביעי נקבע מתחם ענישה הנע בין 10 ועד 20 חודשי מאסר בפועל; עבור האישום החמישי נקבע מתחם ענישה הנע בין 10 ועד 20 חודשי מאסר בפועל. שני הנאשמים עברו הליך שיקום ממושך ומשמעותי, בית המשפט החליט לחרוג לקולה מהמתחם משיקולי שיקום וגזר על נאשם 1 צו של""צ בהיקף של 600 שעות, צו מבחן למשך שנה, מאסר מותנה, קנס בסך 5,000 ₪, התחייבות להימנע מעבירה בסך 5,000; נאשם 2, צו של""צ בהיקף של 500 שעות, צו מבחן למשך שנה, מאסר מותנה, קנס בסך 4,000 ₪, התחייבות להימנע מעבירה בסך 5,000. שני הנאשמים הוכרזו כסוחרי סמים (ערעור שהוגש מטעם המדינה על קולת העונש נדחה בשל העובדה שהוגש באיחור של 4 ימים). ",מתחם העונש ההולם 
"ת""פ 46424-05-24","במסגרת ת""פ (י-ם) 28451-09-17 מדינת ישראל נ' לוי (10.11.2019) הורשע הנאשם בעבירה של סחר בסם מסוכן בצוותא בכך שמכר עם אחרים סם מסוכן מסוג קוקאין במשקל 9.9630 תמורת 6,500 ₪ לסוכן משטרתי. נקבע מתחם ענישה הנע בין 3 ועד 20 חודשי מאסר. בית המשפט חרג מהמתחם משיקולי שיקום והשית על הנאשם, בגיר צעיר, ללא עבר פלילי, צו של""צ בהיקף של 250 שעות, קנס בסך 3,000 ₪ צו מבחן למשך שנה ומאסר מותנה. ",מתחם העונש ההולם 
"ת""פ 46424-05-24","ת""פ (ראשל""צ) 44427-10-18 מדינת ישראל נ' אביטן (25.11.2019): הנאשם הורשע בשתי עבירות של סחר בסם מסוכן וכן סיוע לסחר בסם מסוכן (קוקאין במשקל של 9.9895 גרם תמורת 5,500 ₪ וכן קוקאין במשקל 10 גרם תמורת 5,400 ₪).  מתחם העונש ההולם נקבע בין 12 לבין 24 חודש מאסר, בית המשפט גזר על הנאשם 15 חודשי מאסר בפועל, מאסר מותנה, קנס, התחייבות פסילה בפועל, פסילה על תנאי וחילוט רכוש. ",מתחם העונש ההולם 
"ת""פ 46424-05-24","אשר על כן, בשים לב לעקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת, ולנסיבות הקשורות בביצוע העבירה, אני מוצא כי בגין מכלול מעשיו של הנאשם נע מתחם הענישה בין 10 חודשי מאסר, ועד  24 חודשי מאסר בפועל.",מתחם העונש ההולם 
"ת""פ 46424-05-24",העונש המתאים לנאשם – לא מצאתי לסטות ממתחם הענישה משיקולי צדק,מתחם העונש ההולם 
"ת""פ 46424-05-24","ההגנה עתרה בטיעוניה לסטייה ממתחם הענישה משיקולי צדק, בהתאם להתפתחות הפסיקתית בעניין זה, זאת נוכח מצבו הרפואי של הנאשם הסובל מפסוריאזיס. הוגש מסמך רפואי מיום 24.1.2022 ממנו עולה כי מגיל 18 חלה החמרה במחלתו של הנאשם, והוא נזקק לטיפול תרופתי וכן טיפול ביולוגי.",מתחם העונש ההולם 
"ת""פ 46424-05-24","הסניגור הוסיף וציין כי מצבה הבריאותי של אמו של הנאשם אף הוא לא שפיר. למרבה הצער האם סובלת ממחלה קשה במצב מתקדם ועוברת טיפולים כימותרפיים (הוגשו מסמכים רפואיים)  ואף אביו של הנאשם מצוי במצב רפואי מורכב טרם ניתוח. משכך, ונוכח מצבם הרפואי של ההורים נסמכת המשפחה על כך שהנאשם יסייע בטיפול באחיו הצעירים. שליחתו למאסר ממושך יש בה כדי לפגוע במשפחת הנאשם.",מתחם העונש ההולם 
"ת""פ 46424-05-24","הסניגור הפנה לפסק הדין בעניין לופליאנסקי, שם קבע בית המשפט העליון כי במקרים הראויים בהם עונש מאסר בפועל יש בו כדי לסכן את חייו של הנאשם או לקצר בצורה ניכרת את תוחלת חייו, יש מקום לשקול לקצר את תקופת המאסר או אף להימנע ממנו גם אם מדובר בסטייה ממתחם הענישה שאיננה נובעת משיקולי שיקום.",מתחם העונש ההולם 
"ת""פ 46424-05-24","ההגנה הפנתה לפסק דינו של בית המשפט המחוזי בבאר שבע במסגרת ת""פ 49550-08-19 מדינת ישראל נ' ביטון (24.1.2022) שם קבע כב' השופט ליבדרו כי יש מקום ""לשימוש מסוים בעילה הפסיקתית של חריגה ממתחם העונש ההולם לקולה"". ",מתחם העונש ההולם 
"ת""פ 46424-05-24","מעיון בפסק הדין בעניין ביטון עולה כי הנאשם שם סבל ממצב רפואי מורכב ביותר; כתוצאה ממחלת הסכרת נכרתה כף רגלו של הנאשם חלקית והוא עתיד היה לעבור אירוע כירורגי נוסף של כריתה בכף רגלו. הנאשם אף סבל מבעיות קרדיולוגיות בעטיין עבר מספר צינתורים, ניתוח מעקפים וסבל מתפקוד נמוך וחמור של אחד מחדרי הלב. בנוסף, סבל מלחץ דם גבוה, מאי ספיקת כליות, ואף עבר שבץ מוחי. במקרה זה כאמור, סטה בית המשפט ממתחם הענישה שקבע, הנע בין 18 חודשי מאסר ועד 30 חודשי מאסר, והשית על הנאשם 12 חודשי מאסר בפועל וכן ענישה נלווית.",מתחם העונש ההולם 
"ת""פ 46424-05-24","הדברים עולים בקנה אחד עם קביעת בית המשפט העליון בענין לופליאנסקי לפיה: השימוש של בית המשפט באפשרות של סטייה ממתחם הענישה שלא משיקולי שיקום יעשה ""באותם מקרים חריגים וקיצוניים שבהם ראוי יהיה – בגדר הדין הקיים וכל עוד לא שונה – לחרוג ממתחם הענישה נוכח שיקולי צדק...",מתחם העונש ההולם 
"ת""פ 46424-05-24","הנה כי כן, במקרה דנא, לא סובל הנאשם (למזלו הטוב) ממצב בריאותי קשה, כמו אותו ביטון -  ובוודאי לא כזה אשר יש בו בכדי לסכן חלילה את חייו או לקצר בצורה ניכרת את תוחלת חייו. משכך, אין בנסיבות אלה כדי להצדיק סטייה ממתחם הענישה. עם זאת, ברי כי מחלת הנאשם גורמת לו לסבל נוסף ומשמעותי, נוכח תנאי שהייתו מאחורי סורג ובריח, ויש מקום להתחשב בנתון זה וליתן לו משקל ממשי במסגרת השיקול של פגיעת העונש בנאשם. במסגרת הנסיבות שאינן קשורות לביצוע העבירה יש אף ליתן משקל למצבם הבריאותי של הורי הנאשם, כפי שפורטו בפני וזאת נוכח הפגיעה של העונש במשפחתו של הנאשם.",מתחם העונש ההולם 
"ת""פ 46424-05-24","הנאשם, צעיר בן 29 שנים, ולחובתו שתי הרשעות קודמות בעבירת רכוש (משנת 2013) ועבירה של החזקת סם מסוכן לצריכה עצמית (משנת 2018).",מתחם העונש ההולם 
"ת""פ 46424-05-24","החלטתי להעניק משקל משמעותי לקולא, במיקום עונשו של הנאשם להודאתו במיוחס לו, לקיחת האחריות על מעשיו, והחרטה הכנה שהביע בדברו האחרון לעונש. עוד ראיתי לנגד עיני את העובדה שהנאשם חסך זמן שיפוטי רב, לרבות  העדתו של סוכן משטרתי על כל המשאבים וההיערכות הכרוכה בכך.",מתחם העונש ההולם 
"ת""פ 46424-05-24","הנאשם עצור מחודש מאי 2024, כחמישה חודשים, ובשל מצבו הבריאותי כאמור, התנאים אף קשים עבורו יותר.",מתחם העונש ההולם 
"ת""פ 46424-05-24","אשר על כן, לאור כל האמור לעיל, אני משית על הנאשם את העונשים הבאים:",מתחם העונש ההולם 
"ת""פ 46424-05-24","מאסר בפועל - מאסר למשך 12 חודשים בניכוי ימי מעצרו בהתאם לרישומי שב""ס.",מתחם העונש ההולם 
"ת""פ 46424-05-24","מאסר מותנה - מאסר למשך 8 חודשים, ואולם הנאשם לא יישא בעונש זה אלא אם יעבור עבירה לפי פקודת הסמים המסוכנים, מסוג פשע, במשך 3 שנים מיום שחרורו.",מתחם העונש ההולם 
"ת""פ 46424-05-24","מאסר מותנה – מאסר למשך 4 חודשים, ואולם הנאשם לא יישא בעונש זה אלא אם יעבור עבירה לפי פקודת הסמים המסוכנים, מסוג עוון, במשך 3 שנים מיום שחרורו.",מתחם העונש ההולם 
"ת""פ 46424-05-24","קנס - בסך 3,000 ש""ח או מאסר למשך 12 יום תחתיו; הקנס ישולם ב- 6 תשלומים חודשיים שווים ורצופים. התשלום הראשון ישולם עד ליום 04.05.2025  ובכל 04 לחודש שלאחר מכן. פיגור בתשלום אחד מן התשלומים שנקבעו לעיל, יעמיד לפירעון מיידי את יתרת הקנס שטרם שולמה ויחייב את הנאשם בתשלום תוספת פיגורים כחוק.",מתחם העונש ההולם 
"ת""פ 46424-05-24","תשומת לב הנאשם כי ניתן לשלם את הקנס כעבור 3 ימים מהיום, ללא צורך בשובר תשלום, באמצעות הצגת תעודת זהות:",מתחם העונש ההולם 
"ת""פ 46424-05-24","בכרטיס אשראי – באתר המקוון של רשות האכיפה והגבייה, www.eca.gov.il.",מתחם העונש ההולם 
"ת""פ 46424-05-24",מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000;,מתחם העונש ההולם 
"ת""פ 46424-05-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,מתחם העונש ההולם 
"ת""פ 46424-05-24","פסילה מהחזיק או מקבל רישיון נהיגה – פוסל את הנאשם מהחזיק או מקבל רישיון נהיגה וזאת למשך שנה מיום שחרורו ממאסר. עם שחרורו יציג הנאשם במזכירות בית משפט אישור שהייה, ופסילתו תמנה בהתאם. יובהר לנאשם כי בהעדר הצגת אישור שהייה כאמור תחל הפסילה מיום שחרורו ואולם לא תימנה. הנאשם מצהיר כי אין בידו רישיון להפקיד.",מתחם העונש ההולם 
"ת""פ 46424-05-24","מוצגים – כל המוצגים יושמדו/יחולטו/יושבו, לשיקול דעת המאשימה.",מתחם העונש ההולם 
"ת""פ 46424-05-24",זכות ערעור לבית המשפט המחוזי בבאר שבע תוך 45 ימים.,מתחם העונש ההולם 
"ת""פ 46424-05-24","ניתן היום,  י""ב תשרי תשפ""ה, 14 אוקטובר 2024, בנוכחות הצדדים.",54678313
"ת""פ 46424-05-24",נוסח מסמך זה כפוף לשינויי ניסוח ועריכה,גיל אדלמן 54678313
"ת""פ 46424-05-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",גיל אדלמן 54678313
