verdict,text,part
ME-15-01-33508-80,"ת""פ 33508-01-15 מדינת ישראל נ' אלגרבלי(עציר)",בית המשפט המחוזי בחיפה
ME-15-01-33508-80,"ב""כ המאשימה: עו""ד מאשה בוגדנוב ",נוכחים:
ME-15-01-33508-80,"ב""כ הנאשם : עו""ד אלינור טל ",נוכחים:
ME-15-01-33508-80,"חוק העונשין, תשל""ז-1977: סע'  29, 144(ב2), ג), 499(א)(1)",חקיקה שאוזכרה: 
ME-15-01-33508-80,"פקודת הסמים המסוכנים [נוסח חדש], תשל""ג-1973: סע'  התוספת השנייה, 7(א), (ג), 13, 19א, 37א",חקיקה שאוזכרה: 
ME-15-01-33508-80,"ביום 12/10/15, הודה הנאשם, במסגרת הסדר טיעון, בעובדותיו של כתב אישום מתוקן  שהוגש נגדו, האוחז בשלושה אישומים והורשע, על פיהן, בביצוע עבירות הנוגעות להחזקת סמים, סחר בסמים ועבירות בנשק, כפי שיפורט  להלן.",גזר דין
ME-15-01-33508-80,הסדר הטיעון לא כלל הסכמה בעניין העונש. ,גזר דין
ME-15-01-33508-80,"ביום 15/7/14 קשר הנאשם קשר עם אחר לצורך סחר בסמים מסוכנים מסוג חשיש, ומכר ביחד עם האחר, לסוכן סמוי, סם מסוכן מסוג חשיש בכמות של 100.61 גרם ברוטו תמורת 3,500 ₪.",האישום הראשון 
ME-15-01-33508-80,"בגין אישום זה הורשע בעבירות של קשר לפשע - עבירה לפי סעיף 499(א)(1) לחוק העונשין, התשל""ז-1977 (להלן: ""חוק העונשין""), וסחר בסם מסוכן - עבירה לפי סעיפים 13 + 19א לפקודת הסמים המסוכנים [נוסח חדש], תשל""ג-1973 (להלן: ""פקודת הסמים המסוכנים"") + סעיף 29 לחוק העונשין.",האישום הראשון 
ME-15-01-33508-80,"הנאשם הורשע בכך שקשר קשר עם אחר לצורך סחר בנשק שלא כדין וביום 28.11.14 מכר, ביחד עם האחר, לסוכן סמוי, אקדח מסוג ET אשר בכוחו לירות תחמישי גז מדמיע וכן מחסנית לאקדח, תמורת סך של 9,000 ₪.",האישום השני
ME-15-01-33508-80,בגין אישום זה הורשע הנאשם בעבירות של קשר לפשע - עבירה לפי סעיף 499(א)(1) לחוק העונשין וסחר בנשק שלא כדין - עבירה לפי סעיפים 144(ב2)+(ג) לחוק העונשין.,האישום השני
ME-15-01-33508-80,"הנאשם הורשע בכך שביום 28/11/14 החזיק סם מסוכן מסוג חשיש בכמות של 101.53 גרם ברוטו, קשר קֶשר עם אחר למכור לסוכן הסמוי את הסם המסוכן ומכר את הסם האמור לסוכן הסמוי תמורת סך של 4,500 ₪. ",האישום השלישי
ME-15-01-33508-80,"בגין אישום זה הורשע בעבירות של סחר בסם מסוכן - עבירה לפי סעיפים 13 + 19א לפקודת הסמים המסוכנים, והחזקת סם מסוכן שלא כדין ושלא לצריכה עצמית - עבירה לפי סעיף 7(א) + (ג) רישא לפקודת הסמים המסוכנים.",האישום השלישי
ME-15-01-33508-80,ראיות לעונש,האישום השלישי
ME-15-01-33508-80,"מטעם המאשימה הוגש גיליון הרשעותיו הקודמות של הנאשם (סומן ע/1) ממנו עולה, כי לנאשם הרשעה  מיום 17/1/11 בגין עבירות רכוש, זיוף ומרמה ועבירה של התפרצות לבית מגורים/תפילה, אותן ביצע בשנת 2008 ובגינן הורשע ונדון לששה חודשי מאסר בדרך של עבודות שירות, למאסר על תנאי ולתשלום קנס ופיצוי.",ראיות המאשימה לעונש
ME-15-01-33508-80,מטעם הנאשם הוגשו המסמכים כדלקמן: ,ראיות הנאשם לעונש
ME-15-01-33508-80,תעודת גמר של 12 שנות לימוד וכן תעודת מקצוע בתחום מכונאות רכב וגיליון ציונים (סומנו ענ/1).,ראיות הנאשם לעונש
ME-15-01-33508-80,"דו""ח  המחלקה לשירותים חברתיים בעיריית נהריה, נושא תאריך 6/8/15 (סומן ענ/2). ",ראיות הנאשם לעונש
ME-15-01-33508-80,מכתב המלצה נושא תאריך 11/2/15 מאת בעל העסק בו עבד הנאשם (סומן ענ/3). ,ראיות הנאשם לעונש
ME-15-01-33508-80,אישורים משנת 2012 בדבר מצבה הרפואי של אם הנאשם (סומן ענ/4).,ראיות הנאשם לעונש
ME-15-01-33508-80,"אישור מיום 26/8/15 על חובות ארנונה אשר רובצים על דירת אם הנאשם, בה התגורר הנאשם (סומן ענ/5).",ראיות הנאשם לעונש
ME-15-01-33508-80,טיעונים לעונש,ראיות הנאשם לעונש
ME-15-01-33508-80,"ב""כ המאשימה הגיש מסמך טיעונים בכתב (ע/2) וכן הוסיף דגשים בעל פה.",טיעוני המאשימה לעונש
ME-15-01-33508-80,"בטיעוניו, עמד ב""כ המאשימה על חומרת העבירות שביצע הנאשם, בכל אחד משלושת האישומים וטען, כי קיימים בענייננו נימוקים, המצדיקים נקיטת ענישה מחמירה כלפי הנאשם בשים לב לנזקים הקשים שגורמים הסמים ולצורך להילחם במי שמבצעים עבירות סמים.",טיעוני המאשימה לעונש
ME-15-01-33508-80,"בהמשך דבריו, ציין ב""כ המאשימה את חומרת עבירות הנשק שביצע הנאשם, כמפורט באישום השני, כמו גם את הקושי שבחשיפתן ובגילוי זהות העוסקים בהן.",טיעוני המאשימה לעונש
ME-15-01-33508-80,"מכאן, כך נטען, הפיתוי לעבור עבירות אלה הוא גדול בעוד שהסיכוי לתפוס את המבצעים אותן הוא קטן ולכן יש להשית עונש שירתיע נאשמים מלבצע עבירות אלה.",טיעוני המאשימה לעונש
ME-15-01-33508-80,"ב""כ המאשימה עמד על הערכים המוגנים שנפגעו כתוצאה ממעשיו של הנאשם, הדגיש את הנסיבות הקשורות לביצוע העבירות ובכלל זה את התכנון שקדם לביצוען - תכנון מוקפד, מנוהל על ידי הנאשם, תוך קשירת קשרים עם אחרים; את חלקו של הנאשם בביצוע העבירות, המצביע על כך שהנאשם מנהל אורח חיים עברייני ומעורה היטב בעסקי סמים ונשק בלתי חוקי; את הנזק הכלכלי שנגרם לציבור מביצוע העבירות, בין היתר לאור הצורך להפעיל סוכן סמוי על מנת לגלות את מעשיו של הנאשם, כמו גם את הנזקים הפוטנציאלים שהיו עלולים להיגרם מביצוע העבירות.",טיעוני המאשימה לעונש
ME-15-01-33508-80,"לטענת ב""כ המאשימה, יכול היה הנאשם, שביצע שלוש עסקאות שונות, על פני תקופת זמן של מספר חודשים, להבין את שעשה ואף יכול היה להימנע מביצוע העבירות.",טיעוני המאשימה לעונש
ME-15-01-33508-80,"ב""כ המאשימה ביקש לקבוע מתחם ענישה נפרד לכל אחד מהאישומים בהם הורשע הנאשם, בהיות כל אחד מהם מסכת עובדתית נפרדת וטען למתחמי ענישה כדלקמן:",טיעוני המאשימה לעונש
ME-15-01-33508-80,"בגין האישום הראשון:   6-12 חודשי מאסר בפועל, מאסר על תנאי, קנס ופסילת רישיון נהיגה. ",טיעוני המאשימה לעונש
ME-15-01-33508-80,"בגין האישום השני:  1-4 שנות מאסר בפועל, מאסר על תנאי וקנס. ",טיעוני המאשימה לעונש
ME-15-01-33508-80,"בגין האישום השלישי: 6-12 חודשי מאסר בפועל, מאסר על תנאי, קנס ופסילת רישיון נהיגה.",טיעוני המאשימה לעונש
ME-15-01-33508-80,"בהמשך טיעוניו עמד ב""כ המאשימה על כלל הנסיבות שאינן קשורות לביצוע העבירות והדגיש את הודאתו המאוחרת של הנאשם, את עברו הפלילי ובתוך כך עתר להטיל על הנאשם עונש המצוי ברף הגבוה של כל אחד ממתחמי הענישה דלעיל וכן לקבוע, שהענישה בגין כל אחד מהאירועים תוטל על הנאשם במצטבר לאירועים האחרים.",טיעוני המאשימה לעונש
ME-15-01-33508-80,"הוגשה אסופת פסיקה, לרבות גזרי דין שניתנו בעניינם של נאשמים אחרים שנדונו במסגרת אותה פרשה בה עסקינן, בגין עסקאות נשק וסמים, כתוצאה מהפעלת הסוכן הסמוי (להלן: ""האחרים"").",טיעוני המאשימה לעונש
ME-15-01-33508-80,"בא כוח המאשימה טען, כי יש לאבחן את עניינם של האחרים מעניינו של הנאשם שלפניי, ראשית בשים לב לסעיפי העבירה בהם הורשע כל אחד מהם וכן  נוכח הנסיבות הקשורות לביצוע העבירה ובכלל זה, כמות הסם וחלקו היחסי של כל נאשם בביצוע העבירות וכן נוכח הנסיבות שאינן קשורות לביצוע העבירות ובכללם עברם הפלילי של הנאשמים האחרים ויתר נסיבותיהם האישיות.",טיעוני המאשימה לעונש
ME-15-01-33508-80,"בשים לב לאמור לעיל, טוענת המאשימה, כי יש לגזור על הנאשם שלפניי עונש חמור מזה שהושת על הנאשמים האחרים שנגזר דינם במסגרת אותה פרשה.",טיעוני המאשימה לעונש
ME-15-01-33508-80,טיעוני הנאשם לעונש,טיעוני המאשימה לעונש
ME-15-01-33508-80,"בהתייחסה לעבירות הסמים בהן הורשע הנאשם, הדגישה הסנגורית כי יש להביא בחשבון את כלל  הנסיבות הקשורות לביצוע העבירה והדגישה את סוג הסמים, ואת הכמות בה מדובר.",טיעוני המאשימה לעונש
ME-15-01-33508-80,"הסנגורית הפנתה לעובדות האישום הראשון בהדגישה, כי על פיהן הנאשם לא קיבל את הכסף לידיו, אלא רק ספר אותו.",טיעוני המאשימה לעונש
ME-15-01-33508-80,"בהתייחסה  לעבירות הנשק טענה הסנגורית, בין היתר, כי אין לנאשם כל מומחיות בנשק וכי יש להתחשב בסוג הנשק ובפוטנציאל הנזק הנמוך שבו. הנאשם בעצמו הונחה לאן להגיע, לא ראה את הנשק לפני האירוע, לא החזיק בו ולא מסר אותו לסוכן.",טיעוני המאשימה לעונש
ME-15-01-33508-80,"מכל מקום, כך נטען,  מדובר בנשק שללא התחמיש לא ניתן להשתמש בו ומכאן פוטנציאל הנזק הנמוך שבו.",טיעוני המאשימה לעונש
ME-15-01-33508-80,"כאמור לעיל, הפנתה הסנגורית לגזרי הדין שניתנו, בעניינם של נאשמים אחרים שהורשעו במסגרת אותה פרשה וביקשה ללמוד מהענישה שהוטלה שם על הענישה שיש לגזור על הנאשם דנן. כמו כן, הדגישה הסנגורית אסופת פסיקה בתמיכה לטענותיה בדבר מדיניות הענישה הנוהגת (סומנה ענ/7).",טיעוני המאשימה לעונש
ME-15-01-33508-80,"בטיעוניה הנוגעים לנסיבות שאינן קשורות בביצוע העבירה, עמדה הסניגורית על נסיבות חייו הקשות של הנאשם, אשר גדל בשכונת מצוקה, בדירה קטנה מאוד.",טיעוני המאשימה לעונש
ME-15-01-33508-80,"בעיקר בהתייחס לאישום השלישי, טענה הסנגורית, שהנאשם ביצע את העבירות מושא אישום זה, מתוך דיכאון, משבר, מצב כלכלי קשה ובשל הצורך בביצוע הליך רפואי לבת זוגו  וכן טענה, כי הנאשם והסוכן  מכירים שנים רבות והנאשם, שהכיר את הסוכן, כצורך סמים, רצה לעזור לו בתור מכר וחבר ולא מתוך בצע כסף.",טיעוני המאשימה לעונש
ME-15-01-33508-80,"צוין, כי הרשעתו הקודמת היחידה של הנאשם היא בתחום הרכוש, משנת 2008,  בגין עבירות שביצע בגיל צעיר.",טיעוני המאשימה לעונש
ME-15-01-33508-80,"עוד בהתייחס לנסיבות האישיות, צוין שהנאשם סיים 12 שנות לימוד, קיבל תעודת גמר במכונאות רכב ואף בחר להתגייס לצבא, אך נאלץ לעזוב בשל הצורך לתמוך במשפחתו. בעבר ניהל הנאשם חנות למוצרי צריכה ולאחר סגירת העסק הוא עבד בעבודות מזדמנות, על מנת לעזור בפרנסת משפחתו.",טיעוני המאשימה לעונש
ME-15-01-33508-80,"צוין מצבה הרפואי של אמו ומצבו הנפשי של הנאשם הנובע ממעצרו, מהריחוק מביתו וממצבה של אמו. הנאשם מנהל מערכת יחסים עם בת זוגו במשך 7 שנים ויש בכוונתם להתחתן ולהקים משפחה.",טיעוני המאשימה לעונש
ME-15-01-33508-80,"נטען, כי יש ליתן משקל לקולה לכך, שהנאשם הודה בעבירות שביצע ושהוא מתחרט חרטה עמוקה, מעונין להשתקם ומבקש שלא יוטל עליו עונש של מאסר בפועל וכן שיש להביא בחשבון את התקופה בה הוא שוהה במעצר, להסתפק בה ולא להטיל עליו עונש נוסף.",טיעוני המאשימה לעונש
ME-15-01-33508-80,"אציין, כי בטיעוניה הכתובים התייחסה הסנגורית למחדלי חקירה שהיו, כך לטענתה, ולפעולותיו של הסוכן, אולם אין בדעתי להידרש לטענות אלה, מאחר שהנאשם הודה בעובדות כתב האישום ועל פי הודאתו בעובדות אלה הוכרע דינו.",טיעוני המאשימה לעונש
ME-15-01-33508-80,דבר הנאשם,טיעוני המאשימה לעונש
ME-15-01-33508-80,"הנאשם הביע חרטה על מעשיו, סיפר שהוא התארס טרם מעצרו וניהל אורח חיים נורמטיבי. הנאשם סיפר על הקשיים בביתו, על מצבה הרפואי של אמו, אמר שהוא רוצה לעלות על דרך חדשה וביקש שתינתן לו הזדמנות.",טיעוני המאשימה לעונש
ME-15-01-33508-80,"אפתח ואומר, כי מאחר שבכל פרט אישום מדובר באירוע שונה ונפרד, יש לקבוע מתחם עונש הולם לכל אישום בנפרד. בקביעת המתחמים אתן דעתי לערכים החברתיים שנפגעו מביצוע העבירות - הן בעבירות הסמים והן בעבירת הנשק, למידת הפגיעה בהם, למדיניות הענישה הנוהגת ולכלל הנסיבות הקשורות בביצוע העבירות.",קביעת מתחמי ענישה וגזירת הדין
ME-15-01-33508-80,עבירות הסמים – האישום הראשון והאישום השלישי,קביעת מתחמי ענישה וגזירת הדין
ME-15-01-33508-80,"בשל הרכיבים הדומים לשתי העסקאות שבאישומים הראשון והשלישי, אקבע לעבירות נשוא כל אחד מאישומים אלה, מתחם ענישה הולם אחד.",קביעת מתחמי ענישה וגזירת הדין
ME-15-01-33508-80,"הערכים החברתיים, הנפגעים מביצוע עבירות סמים - הן עבירה של החזקת סמים שלא לצריכה עצמית והן העבירה של סחר בסם מסוכן, הם הגנה על שלום הציבור ועל בריאותו של הציבור מפני הפגיעה הקשה של סמים מסוכנים וכן, מניעת הנזקים העקיפים, הכלכליים והחברתיים, הנגרמים בשל השימוש בסמים.",קביעת מתחמי ענישה וגזירת הדין
ME-15-01-33508-80,"עבירות הסמים, מסבות נזק חמור למשתמשים עצמם ולחברה כולה, היו לנגע של ממש אשר יש לעקרו מן השורש, במטרה להגן על הערכים החברתיים ועל הציבור. ואמנם, בית המשפט העליון התייחס פעמים רבות למלחמה בנגע הסמים וכך אמר:",קביעת מתחמי ענישה וגזירת הדין
ME-15-01-33508-80,"""נגע הסמים מכלה בישראל כל חלקה טובה. כמות המילים שהושמעו באשר לצורך להילחם בנגע זה היא אין סופית. אין לך בית משפט בכל ערכאה שהיא, שלא חוזר על האמירות שעניינן המלחמה שהוקדשה לביעור התופעה, ענישה מחמירה ככלי מרכזי למלחמה זו, והצורך להכות בכל אחת מחוליות הפצת הסם, בין אם מדובר בבלדר ובין אם מדובר במי שמעמדו בהיררכיה באותה פעולה ספציפית שעליה נסוב הדיון גבוה יותר"". [ע""פ 4484/05  גונן שגב נ' מדינת ישראל  (מיום 8/8/06)]. ",קביעת מתחמי ענישה וגזירת הדין
ME-15-01-33508-80,"לא בכדי קבע המחוקק, לצד העבירה של החזקת סם מסוכן שלא לצריכה עצמית, עונש מרבי של 20 שנות מאסר ועונש זהה בגין עבירה של סחר בסם מסוכן שלא כדין. מגמת בתי המשפט אחת היא, אפוא, החמרה בעונשם של מבצעי עבירות סמים חמורות והטלת עונשים חמורים על כל מי שמהווה חוליה בשרשרת ייבוא הסם והפצתו.",קביעת מתחמי ענישה וגזירת הדין
ME-15-01-33508-80,"וכך הם דברי כבוד השופט רובינשטיין בע""פ 972/11 מדינת ישראל נ' יניב יונה (מיום 4/7/12):",קביעת מתחמי ענישה וגזירת הדין
ME-15-01-33508-80,"בבחינת הנסיבות הקשורות בביצוע העבירה אביא בחשבון את חלקו המרכזי של הנאשם בביצוע העבירות, תוך מתן תשומת לב לסוג הסם ולכמותו.",קביעת מתחמי ענישה וגזירת הדין
ME-15-01-33508-80,"באישום הראשון, שוחחו הסוכן והנאשם בטלפון וסוכם, שהנאשם ימכור לסוכן את הסם ולשם כך קשר הנאשם קשר עם אחר, שוחח עם הסוכן מספר פעמים בטלפון ומסר לסוכן, שאדם אחר יגיע למקום שנקבע, לצורך ביצוע עסקת הסם.",קביעת מתחמי ענישה וגזירת הדין
ME-15-01-33508-80,"באישום הראשון הורשע הנאשם בכך שקשר עם אחר לביצוע פשע וסחר בצוותא עמו בסם מסוכן מסוג חשיש בכמות של 100.61 גרם ברוטו. במסגרת אישום זה הורשע הנאשם גם בעברה של קשירת קשר לביצוע פשע, עבירה חמורה לכשעצמה שהעונש הקבוע בצידה הוא 7 שנות מאסר.",קביעת מתחמי ענישה וגזירת הדין
ME-15-01-33508-80,"באישום השלישי, שוחחו הסוכן והנאשם בטלפון והיה זה הנאשם שהציע לסוכן שימכור לו סם. היה זה הנאשם שהנחה את הסוכן בכל הנוגע למקום המפגש - שכונת מגוריו של הנאשם. בהמשך, הנחה  הנאשם את נהג המונית לנסוע לבניין אליו נכנס הנאשם ואז הנחה הנאשם את הסוכן להמתין מחוצה לו. בעת שיצא הנאשם מהבניין, מסר הוא לסוכן את הסם המסוכן.",קביעת מתחמי ענישה וגזירת הדין
ME-15-01-33508-80,"באישום השלישי הורשע הנאשם בכך שהחזיק בסם מסוכן מסוג חשיש בכמות של 101.53 גרם ברוטו, ללא היתר ושלא לצריכה עצמית וסחר בסם האמור ללא היתר.",קביעת מתחמי ענישה וגזירת הדין
ME-15-01-33508-80,"מהפירוט דלעיל, המשקף את עובדותיהם של שני האישומים הנ""ל, ניתן ללמוד כי הנאשם היה יוזם ואקטיבי בביצוע העבירות.",קביעת מתחמי ענישה וגזירת הדין
ME-15-01-33508-80,"ודוֹק: די בכמות של 15 גר' חשיש כדי שיהא מדובר בחזקה שלא לצריכה עצמית, ראו: התוספת השנייה לפקודת הסמים המסוכנים [נוסח חדש], תשל""ג – 1973. הנאשם דנן הורשע בהחזקת כמות כוללת של 202.14 גר' - 100,61 גר' (אישום ראשון) + 101.53 גר' (אישום שלישי).",קביעת מתחמי ענישה וגזירת הדין
ME-15-01-33508-80,בעבירות הסמים טמון פוטנציאל לפגיעה משמעותית בפרט ובציבור כולו.  ,קביעת מתחמי ענישה וגזירת הדין
ME-15-01-33508-80,"אומנם, במקרה דנן נמסרו הסמים לידי הסוכן הסמוי ולא הגיעו לידי הציבור, אך אין ספק כי אלמלא כן, היו עלולים הסמים להתגלגל לידי אנשים המבקשים לעשות בהם שימוש, בין לשימוש עצמי ובין לשימוש על ידי צרכני סמים אחרים.",קביעת מתחמי ענישה וגזירת הדין
ME-15-01-33508-80,"כלל הנסיבות ובכללן העובדה שמדובר בשני אישומים וכמויות הסם בהן מדובר, סוג הסם וחלקו המרכזי של הנאשם בביצוע העבירות, מלמדים על כך שהנאשם מהווה חלק מרשת הפצת סמים קשים. התנהלותו של הנאשם, הצעותיו לסוכן למכור לו סמים מסוכנים, קשריו עם מעורבים אחרים וזמינות הסם המסוכן, מלמדים על הימצאותו בתוך פעילות עבריינית של עסקאות סמים. התרשמתי, כי הנאשם הבין את שעשה ויכול היה להימנע מביצוע העבירות. עבירת קשירת הקשר לפשע, בה הורשע הנאשם במסגרת האישום הראשון ועובדותיהן, מלמדת גם היא על חבירתו לעבריינים פוטנציאלים ועל שיתוף הפעולה של הנאשם עמם לשם הכנה ותכנון של הפשעים.",קביעת מתחמי ענישה וגזירת הדין
ME-15-01-33508-80,"באי כוחם של הצדדים הפנו לפסיקה אשר יש בה לתמוך, כך לשיטתם, במתחם הענישה לוֹ טען כל אחד מהם, אך לא כולה רלוונטית לנסיבות המקרה שלפניי, שכן יש לאבחן את שנקבע במקרים אליהם הופניתי מהמקרה שמונח לפניי כעת, הן מבחינת נסיבות המעשה, לשם קביעת המתחם, והן מבחינת נסיבותיו האישיות של העושה, לצורך גזירת הדין.",קביעת מתחמי ענישה וגזירת הדין
ME-15-01-33508-80,"לאור כל האמור, סבורה אני שמתחם הענישה לו טענה המאשימה לגבי שני אישומים אלה הולם הוא את נסיבותיהם במקרה שלפניי ולפיכך, אני קובעת, שמתחם העונש ההולם כל אחד מהאישומים הראשון והשלישי נע בין 6-12 חודשי מאסר בפועל + עונשים נלווים.",קביעת מתחמי ענישה וגזירת הדין
ME-15-01-33508-80,עבירות הנשק וקשירת קשר לפשע - האישום השני,קביעת מתחמי ענישה וגזירת הדין
ME-15-01-33508-80,"לשתי העבירות אשר באישום זה, ייקבע מתחם ענישה הולם אחד.",קביעת מתחמי ענישה וגזירת הדין
ME-15-01-33508-80,"הערך החברתי שנפגע כתוצאה מביצוע עבירות בנשק הוא הסכנה לבריאות הציבור ולחייו מפגיעתו הרעה של נשק המצוי בידיים עברייניות ובלתי מנוסות בהפעלתו. בשל זמינותם של כלי נשק, אף גדל משמעותית מעגל האלימות.",קביעת מתחמי ענישה וגזירת הדין
ME-15-01-33508-80,"בשורה ארוכה של פסקי דין נתן בית המשפט העליון דעתו לחומרתן של העבירות בנשק, להשלכות הרות האסון ולמסוכנות הגלומה בהן.",קביעת מתחמי ענישה וגזירת הדין
ME-15-01-33508-80,"עבירה של סחר בנשק שלא כדין מתבצעת, בדרך כלל, כדי לשמש בהשגת מטרה בלתי חוקית ואף כדי לאפשר ביצוע עבירות אחרות. אפנה, בעניין זה, לדבריו של כבוד השופט פוגלמן בע""פ 8416/09 מדינת ישראל נ' חרבוש (מיום 9/6/10) שם נאמר:",קביעת מתחמי ענישה וגזירת הדין
ME-15-01-33508-80,"""חומרתה של עבירת החזקת הנשק, מקורה בכך שעבירה זאת אינה נעשית לרוב אלא כדי לאפשר ביצוען של עבירות אחרות, שמעצם טבעו של הנשק, כרוכות באלימות או בהפחדה... כפי שציינה חברתי הנשיאה ד' ביניש, המציאות השוררת בארץ המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מחייבת מתן ביטוי עונשי הולם והחמרה ברמת הענישה (ראו ע""פ 1332/04 מדינת ישראל נ' פס, סעיף 4 ([19.4.04)). יש לעשות כן עוד בטרם ייעשה באקדח שימוש קטלני, באמצעות הרחקת המחזיק בו מן החברה לפרק זמן, והעברת מסר מרתיע באמצעות עונש מאסר ממשי לריצוי בפועל"".",קביעת מתחמי ענישה וגזירת הדין
ME-15-01-33508-80,"בבוא בית-המשפט לקבוע את מתחם העונש ההולם בעבירות נשק, עליו לתת דעתו, בנוסף לנסיבות הקשורות לביצוע העבירה, גם לסוג הנשק המוחזק שלא כדין, לכמות הנשק, לתכלית שלשמה הוא מוחזק ולסכנה המוחשית שיעשה בו שימוש.",קביעת מתחמי ענישה וגזירת הדין
ME-15-01-33508-80,"על פי האישום השני, ניסה הנאשם להשיג את הסוכן טלפונית ובחלוף כ- 45 דקות, עת התקשר הסוכן אל הנאשם, הציע הנאשם לסוכן למכור לו סם. בהמשך, בשיחה שהתקיימה כמה דקות מאוחר יותר, הנאשם הציע למכור לסוכן אקדח בתמורה ל- 9,000 ₪. נקבעה בין הסוכן לנאשם פגישה ליום המחרת, בשכונת מגוריו של הנאשם. סמוך למועד זה, הנאשם קשר קשר עם אדם נוסף לסחור באקדח ולמכור אותו לסוכן. הנאשם לקח חלק פעיל והנחה את ""האירוע העברייני"", ובתוך כך, הוביל את הסוכן למקום המפגש. אדם נוסף, שהיה מעורב באירוע, הביא עמו למקום המפגש אקדח ומחסנית, אותם מסר לסוכן, בעוד הנאשם עומד צמוד אליהם. לאחר שהסוכן מסר לאדם הנוסף את התשלום, בגין רכישת האקדח, העביר האדם הנוסף את הכסף לידי הנאשם והנאשם ספר את הכסף.",קביעת מתחמי ענישה וגזירת הדין
ME-15-01-33508-80,"מדובר באקדח מסוג ET  אשר על פי עובדות כתב האישום, בהן הודה הנאשם, יש בכוחו לירות תחמישי גז מדמיע, הפולטים חומר שנועד להזיק. כשהסוכן התקשר לנאשם, בשעה מאוחרת יותר באותו יום וביקש לברר את טיבו של האקדח, אישר הנאשם כי מדובר באקדח תקין שמסוגל לירות.",קביעת מתחמי ענישה וגזירת הדין
ME-15-01-33508-80,"מהעובדות הנ""ל עולה, בבירור, שהנאשם היה היוזם וכן היה גורם פעיל ודומיננטי במסכת האירועים המתוארת באישום זה. הנאשם היה זה שתכנן את הפשע וקשר קשר עם אחר לשם הוצאת עסקת הנשק לפועל.",קביעת מתחמי ענישה וגזירת הדין
ME-15-01-33508-80,"אומנם, הנזק שצפוי היה להיגרם עקב ביצוע העסקה נמנע בסופו של יום, בשל העובדה שהאקדח  והמחסנית נמסרו לידיו של סוכן סמוי, אולם אלמלא עובדה זו, שכמובן לא הייתה ידועה לנאשם, יש להניח שהנשק היה מגיע לידיו של מי שעלול היה לבצע בו מעשה עברייני והמסוכנות הגבוהה הגלומה  בכך, לשלום הציבור ולביטחונו, ברורה.",קביעת מתחמי ענישה וגזירת הדין
ME-15-01-33508-80,"הנאשם  הורשע גם בעבירה של קשירת קשר לפשע ובכך הוא פגע בערך החברתי, המבקש  למנוע חבירה, יחדיו, של עבריינים פוטנציאליים ולמנוע תכנון והכנה של עבירות מתוחכמות הדורשות שיתוף פעולה בין עבריינים.",קביעת מתחמי ענישה וגזירת הדין
ME-15-01-33508-80,"עבירת קשירת הקשר לפשע, בה הורשע הנאשם, מצביעה גם היא על התכנון שקדם לביצוע העבירה, על חלקו של הנאשם בביצועה ועל חלקו בכלל המסכת העבריינית המתוארת באישום זה.",קביעת מתחמי ענישה וגזירת הדין
ME-15-01-33508-80,"בנסיבות העניין לא אחרוג מהרף התחתון של מתחם הענישה לו עתרה המאשימה, לגבי האישום השני ואקבע, אפוא, מתחם ענישה הנע בין 12 ל – 36 חודשי מאסר בפועל ועונשים נלווים.",קביעת מתחמי ענישה וגזירת הדין
ME-15-01-33508-80,"אקדים ואומר, כי על אף שקבעתי מתחמי ענישה הולמים לכל אחד מהאישומים, הרי כי בנסיבות המקרה שלפניי ומאחר שמדובר בפרשות דומות שבבסיסן עבירות סמים ונשק שביצע הנאשם מול אותו סוכן סמוי והכל - בפרק זמן של 5 חודשים, יש לקבוע עונש כולל לכל האירועים.",גזירת הדין
ME-15-01-33508-80,"הנאשם, יליד שנת 1986, כיום בן 29, היה ועודנו עצור בגין תיק זה, מיום 4.1.15. עברו הפלילי אינו מכביד והוא כולל הרשעה אחת בעבירות רכוש, שאינן מסוג העבירות בגינן נדון כאן. הוא מעולם לא ריצה עונש מאסר.",גזירת הדין
ME-15-01-33508-80,"לקולה אביא בחשבון את גילו הצעיר, יחסית, של הנאשם, את הודאתו של הנאשם ואת החרטה שהביע לפניי. אמנם, הנאשם הודה רק לאחר שמיעת חלק נכבד מעדי התביעה, לרבות הסוכן הסמוי ועדויות נוספות, אולם שמעתי לכך הסבר מהסנגורית, המקובל עליי ולכן אתן להודייתו את מלוא המשמעות של נטילת אחריות למעשיו.",גזירת הדין
ME-15-01-33508-80,"מדברי הנאשם בפניי התרשמתי כי התקופה בה שהה הנאשם במעצר עד כה, כ- 10 חודשים, היוותה עבורו גורם מרתיע ויכול שחלוף הזמן, בתנאי מעצר, אִפשר לו להפנים את חומרת המעשים שביצע.",גזירת הדין
ME-15-01-33508-80,"מדו""ח המחלקה לשירותים חברתיים שהוגש מטעם הנאשם במסגרת ראיותיו לעונש עולה, כי משפחת הנאשם מוכרת ללשכת הרווחה, אשר מלווה את בני המשפחה, המתמודדים עם קשיים סוציאליים וכלכליים ועם תפקוד הורי לקוי. מהדוח הסוציאלי עולה כי מקורות ההכנסה של המשפחה הם דלים וכי לאם המשפחה חובות רבים.",גזירת הדין
ME-15-01-33508-80,"מתעודות הגמר שהגישה הסנגורית ניתן לעמוד על כך שחרף הקשיים המשפחתיים והכלכליים, ניהל הנאשם אורח חיים נורמטיבי ושהוא למד ועבד. כן אתחשב בפגיעה שיפגע העונש שייגזר על הנאשם, בו ובמשפחתו.",גזירת הדין
ME-15-01-33508-80,"כאמור - כתב האישום שהוגש נגד הנאשם בתיק זה, הוא תוצאה של חשיפת העבירות באמצעות סוכן סמוי, אשר חשף גם אחרים שמכרו סמים ונשק.",גזירת הדין
ME-15-01-33508-80,"משכך, ראוי ונכון לשים דגש על אחידות הענישה בין הנאשמים הקשורים באותה ""פרשה"", הכל, כמובן, בהתאם לעבירות הספציפיות בהן הואשמו האחרים, על נסיבותיהן וכן בהתאם לנסיבותיהם האישיות של האחרים.",גזירת הדין
ME-15-01-33508-80,"עיון בגזרי הדין האחרים, שהמציאה המאשימה מעלה, כי במקרה דומה מאד לענייננו, בו מכר נאשם (עומר סבג בת""פ 46045-01-15 מחוזי חיפה), 196.78 גר' חשיש והואשם בגין כך בסחר בסם ובהחזקתו שלא לצריכה עצמית וכן בסחר בנשק ובנשיאת נשק - רימון יד שבכוחו לפלוט גז שעלול להזיק לאדם ובנוסף לכך - בתיווך לסחר בחשיש במשקל 281.33 גר' ובהחזקתו שלא לצריכה עצמית, הוא נדון, בהסדר טיעון סגור, למאסר בפועל למשך 21 חודשים ומאסר על תנאי בן 3 חודשים, שהיה תלוי ועומד נגדו, הופעל בחופף. ",גזירת הדין
ME-15-01-33508-80,"בענייננו, הנאשם אמנם הואשם בשני פרטי אישום של סחר בחשיש וקשירת קשר לפשע, הן בעניין החשיש והן בעניין הנשק (עבירות בהן סבג לא הואשם), אולם משקל החשיש הכולל, שנמכר על ידי הנאשם דנן לסוכן - 202.14 גר', שווה, בערך, למשקל החשיש שנמכר על ידי עומר סבג הנ""ל, בפרט אישום אחד, ובנוסף על כך, הורשע עומר סבג גם בעבירת תיווך לסחר, בהתייחס לחשיש במשקל רב יותר, של 281.33 גר'.",גזירת הדין
ME-15-01-33508-80,"הנה כי כן, גם נסיבות העבירות בהן הורשע עומר סבג - בכללותן - דומות בחומרתן לאלה בהן הורשע הנאשם דנן.",גזירת הדין
ME-15-01-33508-80,"המקרים האחרים אליהם הפנתה ב""כ המאשימה והמתייחסים ""לפרשיית סוכן"" ולנסיבות דומות, או לנסיבות מהן ניתן להקיש לענייננו, עמדו העונשים ביחס תואם לענישתו של עומר סבג ואתחשב בכך, לעניין אחידות הענישה, בבואי לגזור את דינו של הנאשם שבפניי.",גזירת הדין
ME-15-01-33508-80,"לאור כל האמור לעיל, אני גוזרת על הנאשם את העונשים הבאים:",גזירת הדין
ME-15-01-33508-80,"18 חודשי מאסר בפועל, בניכוי ימי מעצרו – מיום 4.1.15 ועד היום.",גזירת הדין
ME-15-01-33508-80,"12 חודשי מאסר על תנאי, שלא יעבור, בתוך 3 שנים מהיום בו ישוחרר ממאסרו הנ""ל, עבירות סמים שהן פשע, או עבירות בנשק, או קשירת קשר לביצוע פשע.",גזירת הדין
ME-15-01-33508-80,"על פי סעיף 37א לפקודת הסמים המסוכנים, אני פוסלת את הנאשם מלהחזיק או מלקבל  רישיון נהיגה למשך שנה מיום שחרורו ממאסרו הנ""ל.",גזירת הדין
ME-15-01-33508-80,"קנס בסך 7,000 ₪ אשר ישולם ב -10 תשלומים חודשים, שווים ורצופים, בסך 700 ₪ כ""א, החל מיום 1/11/16 ובכל 1 לכל חודש שלאחריו.",גזירת הדין
ME-15-01-33508-80,"לא ישולם תשלום אחד במלואו ובמועדו, תעמוד כל יתרת הקנס לפירעון מידי.",גזירת הדין
ME-15-01-33508-80,"אני מורה על השמדת הסמים והנשק, שנתפסו בתיק זה.",גזירת הדין
ME-15-01-33508-80,"54678313ניתן היום,  ט""ז חשוון תשע""ו, 29 אוקטובר 2015, במעמד הצדדים.",5129371
ME-15-01-33508-80,תמר שרון נתנאל 54678313,5129371
ME-15-01-33508-80,נוסח מסמך זה כפוף לשינויי ניסוח ועריכה,5129371
ME-15-01-33508-80,"בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
