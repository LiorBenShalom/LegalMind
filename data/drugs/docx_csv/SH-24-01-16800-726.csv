verdict,text,part
SH-24-01-16800-726,"ת""פ 16800-01-24 מדינת ישראל נ' ארביב(עציר)",בית משפט השלום בחיפה
SH-24-01-16800-726,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 14, 19א",חקיקה שאוזכרה: 
SH-24-01-16800-726,"הנאשם הורשע על סמך הודאתו בעובדות כתב האישום המתוקן (במ/1) בביצוע 2 עבירות של סחר בסם מסוכן בניגוד לסעיף 13 + 19א לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים"") ו-2 עבירות של החזקת סמים שלא לצריכה עצמית בניגוד לסעיף 7(א)+ 7(ג) רישא לפקודת הסמים המסוכנים + סעיף 29 לחוק העונשין תשל""ז-1977 (להלן: ""חוק העונשין"")  ועבירה של תיווך בעסקת סם מסוכן בניגוד לסעיף 13 + סעיף 14 + 19א לפקודת הסמים המסוכנים.",גזר דין
SH-24-01-16800-726,"במועדים הרלוונטיים לכתב האישום פעל סוכן בשליחות משטרת ישראל ורכש בהוראותיה, באישורה ובכספה סמים, כלי נשק ותחמושת (להלן: ""הסוכן""). בין הנאשם לסוכן הייתה הכרות מוקדמת עובר למתואר בכתב האישום.",עובדות כתב האישום המתוקן בתמצית (במ/1): 
SH-24-01-16800-726,"בין התאריכים 20-22.11.22 שוחחו הסוכן והנאשם באמצעות מסרונים ביישומון ""ווטסאפ"" וסיכמו כי הנאשם ימכור לסוכן סם מסוכן שהינו תערובת סמים מסוכנים מסוג MDMA  ו- KETAMINE המוכנה ""דוסה"". ",האישום הראשון:
SH-24-01-16800-726,"הנאשם והסוכן סיכמו כי הנאשם ימכור לסוכן 60 גרם סם מסוכן שווה לשתי שקיות במחיר 240 ₪ לגרם, ובסה""כ 14,400 ₪ עבור כלל הכמות (להלן: ""העסקה"").",האישום הראשון:
SH-24-01-16800-726,"בתאריך 26.11.22 סמוך לשעה 18:50 התקשר הסוכן אל הנאשם ומסר לו כי  הכסף עבור הסמים אצלו וכי הוא בדרכו לחדרה ושאל לאן להגיע. הנאשם הנחה את הסוכן להגיע סמוך לכניסה למלון רמאדה בחדרה (להלן: ""המקום""). בשעה 19:30 לערך, הגיע הסוכן למקום והנאשם הגיע ברכב, הנהוג על ידי אחר שזהותו אינה ידועה למאשימה. הנאשם יצא מהרכב ושוחח קצרות עם הסוכן ומסר לו שקית אחת אשר הכילה תערובת סמים מסוכנים מסוג MDMA  ו- KETAMINE במשקל נטו של 51.84 גרם (להלן: ""הסם"") והסוכן מסר לנאשם סך של 14,400 ש""ח.",האישום הראשון:
SH-24-01-16800-726,"השניים נפרדו והסוכן נפגש עם מפעיליו אשר שקלו את הסם ומצאו כי הסם הוא במשקל 54 גרם ברוטו. משכך, בהנחיית מפעיליו, שלח הסוכן לנאשם צילום של המשקל והסם ובהמשך שוחח עמו ב""ווטסאפ"" וב""טלגרם"" ואמר לו כי חסרים 6 גרם.",האישום הראשון:
SH-24-01-16800-726,הנאשם השיב לסוכן כי יחזיר לו את הכמות החסרה והשניים סיכמו כי יפגשו למחרת.,האישום הראשון:
SH-24-01-16800-726,"בתאריך 27.11.22 בסמוך לשעה 16:30 נפגשו הסוכן והנאשם סמוך למסעדת יגאל קבב בשכונת גבעת אולגה. הנאשם הגיע ברכב הנהוג על ידי אחר אשר זהותו אינה ידועה למאשימה, פגש בסוכן ומסר לו שקית שהכילה תערובת סמים מסוכנים מסוג MDMA  ו- KETAMINE במשקל נטו של 4.8156 גרם.",האישום הראשון:
SH-24-01-16800-726,"בין התאריכים 26-27.3.23, שוחח הסוכן והנאשם, באמצעות מסרונים ושיחות ביישומון ""טלגרם"", וסיכמו ביניהם כי הנאשם ימכור לסוכן סם מסוכן שהיינו תערובת סמים מסוכנים מסוג MDMA  ו- KETAMINE. ",האישום השני:
SH-24-01-16800-726,"הנאשם והסוכן המשיכו לשוחח וסיכמו כי הנאשם ימכור לסוכן 50 גרם סם מסוכן במחיר של 250 ₪ לגרם ובסה""כ 12,500 ₪ עבור כלל הכמות (להלן: ""העסקה"").",האישום השני:
SH-24-01-16800-726,"בתאריך 28.3.23, בשעות הבוקר, התקשר הסוכן אל הנאשם וזה מסר כי הוא יכול למכור לסוכן כ- 25 גרם מהסם המסוכן. הסוכן הסכים והשניים קבעו להיפגש מיד לאחר מכן בבית אמו של הנאשם בחדרה.",האישום השני:
SH-24-01-16800-726,"בשעה 14:00 לערך, הגיע הסוכן למקום המפגש שם פגש בנאשם שעלה לרכבו של הסוכן. הנאשם הורה לסוכן לנסוע לכיוון שכונת גבעת אולגה והסוכן עשה כן עד שהגיעו לכותבת שאינה ידועה לסוכן ושם עצרו.",האישום השני:
SH-24-01-16800-726,"הסוכן מסר לנאשם 5,000 ₪ במזומן על חשבון העסקה, והנאשם יצא מהרכב ומסר לאחר שזהותו אינה ידועה למאשימה  את הכסף וקיבל ממנו שקית ובה 5 שקיות חלוקה אשר הכילו תערובת סמים מסוכנים מסוג MDMA  ו- KETAMINE.",האישום השני:
SH-24-01-16800-726,"הנאשם הראה לסוכן את הסמים והורה לסוכן לנסוע לביתו של הנאשם בגבעת אולגה, לשקול את הסמים שם ולהשלים את העסקה.",האישום השני:
SH-24-01-16800-726,הנאשם והסוכן הגיעו לביתו של הנאשם ושם שקל הנאשם במשקל אלקטרוני את הסמים ולאחר מכן מסר לסוכן שקית נוספת שהוציא ממגירת המטבח ואמר לו כי יש בה 2 גרם סם מסוכן זהה וביקש עוד 200 ₪ עבורה.,האישום השני:
SH-24-01-16800-726,"הסוכן הסכים ומסר לנאשם סך של 1,400 ₪ בנוסף לתשלום שמסר לו קודם לכן וכך הושלמה העסקה. הנאשם אף מסר לסוכן כלי לשימוש בסם מסוכן ולאחר מכן נפרדו השניים.",האישום השני:
SH-24-01-16800-726,סך הכל בעסקה מסר הנאשם לסוכן 26.1291 גרם נטו של תערובת סמים מסוכנים מסוג MDMA  ו- KETAMINE .,האישום השני:
SH-24-01-16800-726,"בתאריך 8.5.23 שוחחו סוכן והנאשם באמצעות מסרונים ושיחות ביישומון ""טלגרם"", וסיכמו כי הנאשם ימכור לסוכן סם מסוכן שהיינו תערובת סמים מסוכנים מסוג MDMA  ו- KETAMINE, זאת לאחר שהנאשם מסר כי יבדוק עם אחר, שזהותו אינה ידוע למאשימה, כי יש בידיו סם כאמור.",אישום השלישי:
SH-24-01-16800-726,"הנאשם והסוכן המשיכו לשוחח בעניין וסיכמו כי הנאשם ימכור לסוכן בו ביום, 40 גרם סם מסוכן במחיר של 240 ₪ לגרם ובסה""כ 9,600 ₪ עבור כלל הכמות לאחר שיקבל מהאחר את הסם.",אישום השלישי:
SH-24-01-16800-726,"בהתאם לסיכום בין השניים, הגיע הסוכן לבית אמו של הנאשם בחדרה, הנאשם והסוכן עלו לרכב שכור אשר שימש את הנאשם אותה עת, כאשר הסוכן נהג ברכב ונסעו לעבר שכונת גבעת אולגה בהנחיית הנאשם. בגבעת אולגה, הורה הנאשם לסוכן לעצור את הרכב וביקש ממנו את סכום הכסף המוסכם עבור הסם. הנאשם יצא מהרכב עם הכסף, ניגש לבית סמוך ולאחר מספר דקות חזר עם שקית ובה סם מסוכן אותו קיבל מאחר, בתמורה לחלק מהכסף שקיבל מהסוכן.",אישום השלישי:
SH-24-01-16800-726,"בהנחיית הנאשם נהג הסוכן ברכב לכיוון מזרח, ובסמוך לגשר מחלף אולגה עצר את הרכב לבקשת הנאשם, שם צרך הנאשם מהסם המסוכן.",אישום השלישי:
SH-24-01-16800-726,"לאחר מכן, נסעו השניים חזרה ולבקשת הנאשם מסר לו הסוכן כמות קטנה מהסם שבשקית ולאחר מכן נפרדו השניים.",אישום השלישי:
SH-24-01-16800-726,הסוכן חזר לרכבו עם שקית ובה תערובת סמים מסוכנים מסוג MDMA  ו- KETAMINE  במשקל 38.48 גרם נטו.,אישום השלישי:
SH-24-01-16800-726,"המאשימה הגישה גיליון הרשעות קודמות של הנאשם (טע/2), הכולל 9 הרשעות קודמות בגין עבירות אלימות והחזקת סמים לצריכה עצמית.",ראיות לעונש: 
SH-24-01-16800-726,"כמו כן, הגישה המאשימה, כתב אישום, הכרעת דין וגזר דין שניתנו בת""פ 7531-02-22 (טע/3) שם הוטל על הנאשם בין היתר מאסר על תנאי בן 4 חודשים, שהוא חב הפעלה בתיק שבפניי. ",ראיות לעונש: 
SH-24-01-16800-726,"ב""כ הנאשם הגיש מסמכים רפואיים לגבי אשת הנאשם (טע/3) ולגבי אמו של הנאשם (טע/5).",ראיות לעונש: 
SH-24-01-16800-726,"ב""כ המאשימה טענה בטיעוניה בכתב (טע/1) ובעל פה, כי כתב האישום כולל שלושה אישומים שונים, שאירעו בתאריכים שונים ועל כן, ביקשה לקבוע כי מדובר באירועים נפרדים וכי יש לקבוע מתחם עונש הולם לכל אירוע בנפרד.",טיעונים לעונש:
SH-24-01-16800-726,"ב""כ המאשימה טענה כי הנאשם במעשיו פגע בערכים חברתיים מוגנים שעניינם פגיעה בשלום הציבור בהיות תופעת הסמים כמחוללת פשיעה.",טיעונים לעונש:
SH-24-01-16800-726,"באשר לנסיבות ביצוע העבירות נטען כי הנאשם סחר ותיווך בכמות גדולה של סמים מסוכנים ביותר, ועל כן הוא היווה גורם משמעותי בשרשרת הפצת הסם.",טיעונים לעונש:
SH-24-01-16800-726,"ב""כ המאשימה טענה כי מתחם העונש ההולם באישום הראשון נע בין 24 ל-48 חודשי מאסר בפועל, באישום השני מתחם העונש ההולם נע בין 18 ל-36 חודשי מאסר בפועל ובאישום השלישי נע בין 20 ל-40 חודשי מאסר בפועל.",טיעונים לעונש:
SH-24-01-16800-726,"באשר לעונשו של הנאשם בתוך מתחם העונש ההולם, נטען, כי הנאשם הודה ונטל אחריות על מעשיו. עם זאת, נטען כי לחובת הנאשם 9 הרשעות קודמות בעבירות אלימות, סמים ורכוש ורק לאחרונה הוא סיים לרצות מאסר בפועל בן 10 חודשים. עוד נטען, כי נגד הנאשם תלוי ועומד מאסר מותנה של 4 חודשים שהינו חב הפעלה בתיק דנן.",טיעונים לעונש:
SH-24-01-16800-726,"ב""כ המאשימה טענה כי יש למקם את עונשו של הנאשם ברף האמצעי – עליון של המתחמים להם עתרה, בצירוף מאסר על תנאי וקנס. עוד עתרה ב""כ המאשימה להפעיל מאסר על תנאי חב הפעלה בן 4 חודשים, שנגזר עליו בת""פ 7531-02-22, במצטבר לעונש שייגזר בגין התיק שבפניי.",טיעונים לעונש:
SH-24-01-16800-726,"ב""כ הנאשם טענו כי יש לראות בכל האישומים כאירוע אחד, בהתאם להלכת ג'אבר וזאת בשים לב לכך שהעסקאות בוצעו מול אותו סוכן, מדובר באותו סוג סם ועסקאות שבוצעו בתקופות סמוכות.",טיעונים לעונש:
SH-24-01-16800-726,"ב""כ הנאשם טענו כי יש להתחשב בסוג הסם וכמותו, ובמכירות המעטות שיוחסו לנאשם.",טיעונים לעונש:
SH-24-01-16800-726,"ב""כ הנאשם טענו כי מתחם העונש ההולם נע בין 10 ל-24 חודשי מאסר בפועל.",טיעונים לעונש:
SH-24-01-16800-726,"עוד נטען, כי הנאשם נטל אחריות על מעשיו והודה בעובדות כתב האישום המתוקן. ב""כ הנאשם הוסיפו וטענו כי הנאשם בן 32 גדל בנסיבות חיים קשות, והפנו את בית המשפט למסמכים רפואיים בעניינו של הנאשם (טע/4) ובעניינה של אמו (טע/5).",טיעונים לעונש:
SH-24-01-16800-726,"לאור עברו הפלילי של הנאשם ביקשו ב""כ הנאשם להטיל על הנאשם מאסר בפועל של 12 חודשים ולהפעיל את המאסר על תנאי בחופף לעונש שייגזר.",טיעונים לעונש:
SH-24-01-16800-726,הנאשם אמר כי הוא לוקח אחריות על מעשיו ועושה שינוי בחייו., דברי הנאשם:
SH-24-01-16800-726,"הנאשם הורשע בשתי עבירות של סחר בסם מסוכן ועבירה אחת של תיווך לסם מסוכן. העבירות בוצעו בפרק זמן של כ- 7 חודשים, במהלך הפעלת סוכן משטרתי אשר רכש סמים מסוחרי סמים שונים. מדובר בביצוע עבירות דומות, בשיטה כמעט זהה ומול אותו סוכן, ועל כן סבורני כי בהתאם למבחן ""הקשר ההדוק"" כפי שנקבע בהלכת ג'אבר (ע""פ 4910/13 ג'אבר נ' מ""י (29.10.14)), מדובר במסכת עבריינית אחת, הכוללת ביצוע מספר עבירות פליליות, בגינה יש לקבוע מתחם עונש הולם אחד, ולא מספר מתחמים כעתירת המאשימה. ",דיון והכרעה:
SH-24-01-16800-726,"בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",דיון והכרעה:
SH-24-01-16800-726,"אין צורך להכביר במילים באשר לערכים החברתיים המוגנים שנפגעו מביצוע עבירות  סמים על ידי הנאשם, שעניינם הגנה מפני הנזקים הישירים והעקיפים הנגרמים עקב השימוש בסמים. מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות על ידי עבריינים על רקע השימוש בסמים ועל מנת לממן את הסמים.",דיון והכרעה:
SH-24-01-16800-726,"פסיקת בית המשפט הדגישה את נזקי הסחר בסמים והעבירות הנלוות לסחר בסמים ולעניין זה יפים דברי כב' השופט י. עמית בע""פ 3172/13 סואעד נ' מדינת ישראל (6.1.14):",דיון והכרעה:
SH-24-01-16800-726,"בהקשר של עוצמת הפגיעה בערכים המוגנים יש לשקול, בין היתר, את השיקולים הבאים:",דיון והכרעה:
SH-24-01-16800-726,"היקף עסקאות הסם, סוג הסם, כמות הסם ושוויו: הנאשם היה מעורב בביצוע שתי עבירות סחר בסם מסוג המכונה ""דוסה"", אשר מהווה תערובת של MDMA   ו-KETAMINE ,  ועסקה אחת של תיווך לסחר בסם זה. בעסקה הראשונה סחר הנאשם ב- 56.65 גרם נטו של סם מסוכן בתמורה ל- 14,400 ₪, בעסקה שניה סחר הנאשם ב- 26.1291 גרם נטו של סם מסוכן ובתמורה קיבל סך של 6,400 ₪ ובעסקת תיווך מסר הנאשם לסוכן 38.48 גרם נטו של סם מסוכן בתמורה ל 9,600 ₪",דיון והכרעה:
SH-24-01-16800-726,"התכנון שקדם לביצוע העבירות: מדובר בביצוע עבירות מתוכננות היטב, לאחר שהנאשם קבע עם סוכן משטרתי למכור לו סם, השניים סיכמו לגבי המחיר, משקל הסם ומקום העברתו, כאשר במהלך העסקאות אף נטלו חלק אנשים נוספים, אשר זהותם אינה ידועה למאשימה. הנאשם היווה חוליה חיונית בשרשרת הפצת הסמים, גם אם במקרה אחד היה גורם מתווך בלבד.",דיון והכרעה:
SH-24-01-16800-726,"הנזק שנגרם מביצוע העבירות ופוטנציאל הנזק: אמנם לא הוכח נזק ספציפי שנגרם מביצוע העבירות, אך ברור לכל כי קיים פוטנציאל גבוה לגרימת נזק לציבור בכללותו, כאשר הסם נועד להפצה.",דיון והכרעה:
SH-24-01-16800-726,"מידת הפגיעה בערכים המוגנים: מהנימוקים המפורטים לעיל, בשים לב לתכנון שקדם לביצוע העבירות, כמות העסקאות, סוג הסם, כמות הסם והתמורה ששולמה עבורו אני קובעת כי מידת הפגיעה בערכים המוגנים היא ממשית.",דיון והכרעה:
SH-24-01-16800-726,"סם המכונה ""דוסה"", אשר מהווה תערובת של MDMA  ו-KETAMINE ,  הוא סם יחסית חדש ועל כן הפסיקה המתייחסת אליו היא מועטה, אך מהפסיקה הקיימת עולה כי הענישה בגינה כוללת במרבית המקרים מאסר בפועל של ממש לתקופות לא קצרות. יצוין, כי הפסיקה אליה הפנתה אותי ב""כ המאשימה אינה תומכת במתחם לו עתרה, והמתחמים שנקבעו בפסיקה נמוכים משמעותית מהמתחם לו עתרה.",מדיניות הענישה הנהוגה:
SH-24-01-16800-726,"בת""פ 23598-02-20 מדינת ישראל נ' גל גבאי (16.2.22), אליו הפנו גם ב""כ המאשימה וגם ב""כ הנאשם, מדובר בשלושה נאשמים כאשר עניינו של נאשם 2 נידון בנפרד. במסגרת האישומים נאשם 1 הורשע בביצוע 4 עסקאות של סחר בסמים, כאשר בעסקה ראשונה סחר בכ- 20 גרם סם מעורבMDMA  ו-KETAMINE, בעסקה שניה סחר בכ-50 גרם בסם מסוג ""דוסה"", ובעסקה שלישית סחר ב-20 גרם סם מסוג "" MDMA "" ובעסקה רביעית סחר ב-100 גרם סם מסוג ""דוסה"".  נאשם 3 הורשע בעסקה ראשונה בסיוע לסחר ב- 20 גרם סם מסוג """" MDMA, בעסקה שנייה סחר בכ-20 גרם סם ""דוסה"" ובאישום שלישי בהחזקת סמים של 9 גרם חשיש ו-18 גרם קנבוס שלא לצריכה עצמית. כמו כן החזיק נאשם 3 ברכבו סמים מסוכנים מסוג קנבוס במשקל 12.86 גרם. נקבע כי מתחם העונש ההולם בעניינו של נאשם 1 נע בין 20 ל-40 חודשי מאסר בפועל ומתחם העונש ההולם בעניינו של נאשם 3 נע בין 12 ל-24 חודשי מאסר בפועל. על נאשם 1 הוטלו 20 חודשי מאסר בפועל וענישה נלווית ועל נאשם 3 הוטלו 12 חודשי מאסר בפועל וענישה נלווית. (העררים שהגישו שני הנאשמים נדחו – עפ""ג 61390-03-22 ועפ""ג 32947-03-22).",מדיניות הענישה הנהוגה:
SH-24-01-16800-726,"בת""פ 46722-01-23 מדינת ישראל נ' כהן (3.4.23) אליו הפנתה ב""כ המאשימה, הנאשם הורשע על פי הודאתו בעבירת סחר בסם מסוכן. משטרת ישראל הפעילה סוכן סמוי כנגד פעילות עבריינית בתחום הסמים והנשק, עמו הייתה לנאשם היכרות מוקדמת. כשבועיים עובר ליום 26.1.22 יצר הנאשם קשר טלפוני עם הסוכן והשניים שוחחו על אודות חוב של הנאשם לסוכן בסך 7,500 ₪. במהלך השיחה הציע הנאשם למכור לסוכן סם מסוכן מסוג דוסה (המורכב משני סוגי סמים מסוכנים: MDMA ו- KATAMINE) במחיר זול ממחיר השוק וזאת במטרה להסדיר את החוב, אך הסוכן סירב להצעה. בהמשך, נוצר קשר טלפוני בין הנאשם לבין הסוכן, במהלכו ביקש הסוכן לרכוש מהנאשם את הסם שהציע בכמות של 30 גרם. הנאשם הסכים והשניים סיכמו על מחיר של 175 ₪ לגרם וכן שהסוכן ישלם סך של 4,500 ₪ בלבד, כך שיופחת מהחוב סך של 750 ₪. בהמשך הגיע הסוכן למקום מגורי הנאשם, הנאשם יצא לעברו ומסר לו שקית שקופה ובה הסם במשקל 29.12 גרם נטו ובתמורה מסר לו הסוכן 4,500 ₪. נקבע כי מתחם העונש ההולם לאותה עסקה יחידה נע בין 8 חודשי מאסר ועד 18 חודשי מאסר בצירוף ענישה נלווית. על הנאשם הוטלו 8 חודשי מאסר בפועל וענישה נלווית.",מדיניות הענישה הנהוגה:
SH-24-01-16800-726,"בת""פ 50850-03-23 מדינת ישראל נ' כהן (28.2.24), אליו הפנתה ב""כ המאשימה, הנאשם הורשע לאחר הודאתו בשתי עבירות של סחר בסם מסוכן. הנאשם  הכיר את הסוכן עוד קודם לאירועים עליהם הובא לדין. בשלב מסוים, הסוכן ביקש מהנאשם למכור לו 30 גרם סם מסוכן מסוג קוקאין  ו-100 גרם של סם מסוכן מסוג ""דוסה""- סם שבו מעורבבים סמים מסוגים שונים כגון קטאמין ו- MDMA. במהלך תקופה הנאשם והסוכן שוחחו ביניהם על עסקת הסמים המדוברת. בתאריך 5.1.24 הנאשם הגיע לדירת הסוכן ומסר לו שקית שהכילה סם מסוכן מסוג ""דוסה"" במשקל 85 גרם, ובתמורה קיבל מהסוכן סך של 13,000 ₪ במזומן. כעבור מספר ימים השניים שוחחו שוב וקבעו להיפגש לביצוע עסקת הקוקאין. ולמחרת הנאשם הגיע לדירת הסוכן ומסר לו שקית שהכילה סם מסוכן מסוג קוקאין במשקל 45 גרם, ובתמורה קיבל מהסוכן סך 16,000 ₪ במזומן. יצוין כי הודאת הנאשם באה במסגרת הסדר טיעון במסגרתו הצדדים עתרו במשותף להטיל על הנאשם 36 חודשי מאסר בפועל, מאסר על תנאי, קנס בסך 40,000 ₪, התחייבות להימנע מעבירה, פסילת רישיון נהיגה למשך 8 חודשים ופסילה על תנאי. נקבע כי מתחם העונש ההולם נע בין 3 ל-5 שנות מאסר בפועל. על הנאשם הוטלו 36 חודשי מאסר בפועל וענישה נלווית. ",מדיניות הענישה הנהוגה:
SH-24-01-16800-726,"לאור האמור לעיל, בהתחשב בנסיבות ביצוע העבירות, הכוללות 3 עסקאות בסם המכונה ""דוסה"", אשר מהווה תערובת שלMDMA   ו-KETAMINE, כמות הסם וחלקו של הנאשם בביצוע העבירות ובשים לב למדיניות הענישה הנהוגה, אני קובעת כי מתחם העונש ההולם נע בין 16 ל- 30 חודשי מאסר בפועל, בצירוף ענישה נלווית.",מדיניות הענישה הנהוגה:
SH-24-01-16800-726,לא מצאתי כי בתיק זה מתקיימים נסיבות המצדיקות סטייה ממתחם העונש ההולם לא לחומרא ולא לקולא.,חריגה ממתחם העונש ההולם:
SH-24-01-16800-726,"לקולא, שקלתי את הודאתו של הנאשם מיד עם תיקון כתב האישום, במסגרת הליך מוקד, נטילת האחריות על מעשיו והבעת החרטה. הודאתו של הנאשם חסכה מזמנו השיפוטי של בית המשפט ומהצורך להעיד עדים רבים.",באשר לעונשו של הנאשם בתוך מתחם העונש ההולם:
SH-24-01-16800-726,"בנוסף נתתי דעתי לפגיעת העונש במשפחתו של הנאשם, באשתו העוברת טיפולים לא פשוטים כפי שעולה ממסמכים רפואיים שהוגשו (טע/3) ובמצב הבריאותי של אם הנאשם (טע/5).",באשר לעונשו של הנאשם בתוך מתחם העונש ההולם:
SH-24-01-16800-726,"לחומרא, שקלתי את העובדה כי לחובתו של הנאשם עבר פלילי (טע/1) הכולל 9 הרשעות קודמות. יחד עם זאת, בעברו של הנאשם עבירות סמים רק בגין שימוש עצמי, ואין לחובתו עבר בגין סחר בסם מסוכן או החזקת סמים שלא לצריכה עצמית (טע/2). מנגד, לא ניתן להתעלם מהעובדה כי הנאשם ביצע את העבירות כאשר מאסר על תנאי חב הפעלה, שהוטל עליו בגין ביצוע עבירה של החזקת סמים לצריכה עצמית, תלוי ועומד נגדו, ואשר לא הרתיע אותו מלבצע עבירות סמים חמורות של סחר ותיווך לסחר בסם מסוכן.",באשר לעונשו של הנאשם בתוך מתחם העונש ההולם:
SH-24-01-16800-726,"אשר על כן, בשים לב למכלול הנתונים המפורטים לעיל אני גוזרת על הנאשם את העונשים הבאים:",באשר לעונשו של הנאשם בתוך מתחם העונש ההולם:
SH-24-01-16800-726,"מאסר בפועל בן 18 חודשים, בניכוי ימי מעצרו מיום  25.12.23.",באשר לעונשו של הנאשם בתוך מתחם העונש ההולם:
SH-24-01-16800-726,"אני מורה על הפעלת מאסר על תנאי בן 4 חודשים, שהוטל על הנאשם בת""פ 7531-02-22, באופן שחודשיים יהיו במצטבר וחודשיים בחופף לעונש שנגזר על הנאשם בתיק זה, כך שסך הכל על הנאשם לרצות עונש מאסר של 20 חודשים מיום מעצרו בתאריך 25.12.23. מצאתי לחפוף מחצית התנאי על מנת לעודד את הנאשם לעבור טיפול, בו החל, במסגרת בית המאסר. ",באשר לעונשו של הנאשם בתוך מתחם העונש ההולם:
SH-24-01-16800-726,"מאסר על תנאי בן 6 חודשים למשך 3 שנים מיום שחרורו, והתנאי הוא שהנאשם לא יעבור בתקופת התנאי עבירה בניגוד לפקודת הסמים המסוכנים, למעט עבירה של החזקת סמים לצריכה עצמית, ויורשע בגינה.",באשר לעונשו של הנאשם בתוך מתחם העונש ההולם:
SH-24-01-16800-726,"קנס בסך 5,000 ₪ או 45 ימי מאסר תחתיו. הקנס ישולם עד ליום 1.12.25.",באשר לעונשו של הנאשם בתוך מתחם העונש ההולם:
SH-24-01-16800-726,"הקנס ישולם לחשבון המרכז לגביית קנסות, אגרות והוצאות ברשות האכיפה והגבייה. ניתן לשלם את הקנס באחת הדרכים הבאות:",באשר לעונשו של הנאשם בתוך מתחם העונש ההולם:
SH-24-01-16800-726,"בכרטיס אשראי – באתר המקוון של רשות האכיפה והגבייה, www.eca.gov.il",באשר לעונשו של הנאשם בתוך מתחם העונש ההולם:
SH-24-01-16800-726,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,באשר לעונשו של הנאשם בתוך מתחם העונש ההולם:
SH-24-01-16800-726,54678313זכות ערעור תוך 45 יום מהיום לבית המשפט המחוזי בחיפה.,5129371
SH-24-01-16800-726,"ניתן היום,  י""ב סיוון תשפ""ד, 18 יוני 2024, במעמד הצדדים.",5129371
SH-24-01-16800-726,מריה פיקוס בוגדאנוב 54678313,5129371
SH-24-01-16800-726,נוסח מסמך זה כפוף לשינויי ניסוח ועריכה,5129371
SH-24-01-16800-726,"בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
