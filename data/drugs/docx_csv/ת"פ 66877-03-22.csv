verdict,text,part
"ת""פ 66877-03-22","ת""פ 66877-03-22 מדינת ישראל נ' ישראל מור",בית משפט השלום ברחובות
"ת""פ 66877-03-22","ת""פ 66877-03-22 מדינת ישראל נ' ישראל מור",בית משפט השלום ברחובות
"ת""פ 66877-03-22","ת""פ 66877-03-22 מדינת ישראל נ' ישראל מור",בית משפט השלום ברחובות
"ת""פ 66877-03-22","פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א, 21(א)(1)",חקיקה שאוזכרה: 
"ת""פ 66877-03-22","הנאשם הורשע על פי הודייתו במסגרת הסדר טיעון בכתב אישום מתוקן בסחר בסם מסוג קנביס לשישה קונים שונים וב- 22 הזדמנויות במהלך מספר חודשים במהלך השנים 2021- 2022, בהחזקת סם מסוג קנביס שלא לצריכה עצמית ובהדחת קטין לסם. במסגרת ההבנות בין הצדדים הוסכם כי הנאשם יופנה לשירות מבחן לצורך קבלת תסקיר, מבלי שהמאשימה התחייבה לקבל את המלצותיו.",כתב האישום והסדר הטיעון
"ת""פ 66877-03-22","על פי המתואר בכתב האישום המתוקן, פתח הנאשם חשבון משתמש ביישומון ""וואטסטפ"" (להלן: ""היישומון"") וסחר בסם מסוכן מסוג קנביס באמצעות היישומון. לנאשם פנו קונים פוטנציאליים על מנת לתאם עסקת רכישה. הנאשם מכר את הסם לקונים שונים ובמקומות שונים, על יד כך שהיה מטמין את הסם במקום המוסכם בעצמו, ובתמורה לכך קיבל הנאשם כסף מהקונה.",כתב האישום והסדר הטיעון
"ת""פ 66877-03-22","בגין האישומים הראשון והשני, הורשע הנאשם בעבירות של החזקת סמים שלא לצריכה עצמית לפי סעיפים 7(א) ו-7(ג) רישה בפקודת הסמים המסוכנים (נוסח חדש) תשל""ג-1973 (להלן: ""פקודת הסמים"").",כתב האישום והסדר הטיעון
"ת""פ 66877-03-22","על פי האישום הראשון, בתאריך 15.03.2022 החזיק הנאשם בתוך מושב אופנועו סם מסוכן מסוג קנאביס במשקל 51.56 גרם נטו.",כתב האישום והסדר הטיעון
"ת""פ 66877-03-22","באותן הנסיבות, החזיק הנאשם בבית  החזיק הנאשם סם מסוג קנאביס במשקל של 900.43 גרם נטו.",כתב האישום והסדר הטיעון
"ת""פ 66877-03-22","על פי האישום השני, בתאריך 23.03.2022 בשעה 17:20 לערך, החזיק הנאשם בביתו סם מסוכן מסוג קנאביס, כמפורט להלן:",כתב האישום והסדר הטיעון
"ת""פ 66877-03-22","בחדר הארונות בביתו, בתוך שתי שקיות, החזיק הנאשם את הסם במשקל 14.71 גרם נטו.",כתב האישום והסדר הטיעון
"ת""פ 66877-03-22","בחדר הארונות בביתו, בתוך תיק שחור, החזיק הנאשם את הסם במשקל 20.70 גרם נטו, כאשר מחולק למנות.",כתב האישום והסדר הטיעון
"ת""פ 66877-03-22","בחדר הארונות בבית, בתוך מגירה, החזיק הנאשם סם מסוג חשיש במשקל 36.76 גרם נטו.",כתב האישום והסדר הטיעון
"ת""פ 66877-03-22","בנסיבות המתוארות, החזיק הנאשם בחדר הארונות בביתו משקל דיגיטלי ושקית חלוקה.",כתב האישום והסדר הטיעון
"ת""פ 66877-03-22","הנאשם הורשע בשישה פרטי אישום נוספים המייחסים לו עבירות של סחר בסמים מסוכנים לפי סעיפים 13 ו- 19א בפקודת הסמים (19 עבירות),  בכל פעם בכמות של 5-30 גרם סך הכול הרוויח 9,330 ₪.  באישום העשירי הורשע הנאשם גם בעבירת הדחת קטין לסם בהיותו אחראי לקטין, מניח לו להשיגו או להשתמש בו לפי סעיף 21(א)(1) בפקודת הסמים בשל מכירת 5 גרם סם מסוכן לקטין יליד שנת 2005 ביום 27.12.2022.",כתב האישום והסדר הטיעון
"ת""פ 66877-03-22", יצוין כי אישומים 4 ו- 8 נמחקו מכתב האישום. ,כתב האישום והסדר הטיעון
"ת""פ 66877-03-22",בהתאם להסדר דיוני שנערך בין הצדדים והוצג בפני כב' השופטת דיבון סגל ביום 25.01.2023 הופנה הנאשם לשירות המבחן לצורך קבלת תסקיר. במועד זה הצהירה המאשימה כי עמדתה למאסר בפועל.,כתב האישום והסדר הטיעון
"ת""פ 66877-03-22",בעניינו של הנאשם התקבלו שלושה תסקירים.,תסקירי שירות המבחן 
"ת""פ 66877-03-22","תסקיר מיום 22.10.2023, סקר את תולדות חייו של הנאשם: בן 40, נשוי ואב לשניים, מתגורר עם משפחתו. מזה כארבעה חודשים עובד כנהג משאית. הנאשם בן למשפחה שומרת חוק, והתנהגותו נתפסת כחריגה ואינה מאפיינת התנהלות משפחתית. הנאשם גדל בסביבה משפחתית שהתקשתה להציב עבורו גבולות חיצוניים ובגיל צעיר נחשף לחברה שולית, שמצא בה תחושות ביטחון ושייכות. זוהי מעורבותו הראשונה והיחידה של הנאשם עם החוק.",תסקירי שירות המבחן 
"ת""פ 66877-03-22","הנאשם תיאר כי החל שימוש בקנאביס לפני כעשור, במסגרות חברתיות. בשנים האחרונות העמיק שימושו בסמים, כאשר תיאר שימוש על בסיס שבועי. תיאר כי הסמים היוו עבורו דרך התמודדות עם משברים, ובמהלך השנים פיתח בהם תלות רגשית.",תסקירי שירות המבחן 
"ת""פ 66877-03-22","הנאשם שיתף בהבנתו כי מתקשה להפסיק השימוש בסמים לאורך זמן בכוחות עצמו, זאת לצד ההכרה בהשלכות לכך. ברקע לביצוע העבירות, תיאר הנאשם מצוקה כלכלית בה היה נתון, נוכח פיטוריו בעקבות נגיף הקורונה. באותה תקופה, עבד בכמה עבודות במקביל, אך עדיין התקשה לפרנס את משפחתו.",תסקירי שירות המבחן 
"ת""פ 66877-03-22","הנאשם קיבל אחריות למעשיו המתוארים בכתב האישום המתוקן. תיאר כי על רקע העמקת השימוש בסמים והמצוקה הכלכלית בה היה נתון, התקשה באותה העת להעמיק בהשלכות בחירותיו ומעשיו לטווח הארוך. הנאשם הצליח לערוך התבוננות ביקורתית אודות התנהלותו השולית, ואף הביע חרטה על מעשיו. תיאר כי מעצרו נחווה כטראומטי עבורו ושיתף בהתמודדותו עם ההליך המשפטי בחייו ובחשש מהעונש הצפוי. הוסיף, כי במהלך תקופת ביצוע העבירות, עשה זאת תוך כדי הסתרה ממשפחתו.",תסקירי שירות המבחן 
"ת""פ 66877-03-22","שירות המבחן התרשם, כי מדובר בנאשם בעל כוחות ויכולות, אשר לאורך חייו תפקד באופן תקין והסתגל במסגרות שונות. ההידרדרות במצבו החלה בעקבות תקופת משבר בה היה נתון בה התקשה להציב גבולות למול הפיתויים ונמנע מלהיעזר בסביבתו הקרובה לקבלת עזרה. במקביל, העמיקו דפוסי השימוש  בסמים מסוג קנאביס, אשר תרמו לטשטוש גבולותיו והעמקת קשריו השוליים. נוכח האמור התגבשה הערכה, שברקע העבירות לא עומדים דפוסי התנהגות עבריינית מושרשת, אלא דפוסי שימוש והתמכרות לסמים לצד מצוקה כלכלית בה היה נתון.",תסקירי שירות המבחן 
"ת""פ 66877-03-22","להערכת הגורם המטפל, להליך הפלילי ולמעצרו של הנאשם יש השפעה מרתיעה וממתנת עבורו. נוכח המחירים ששילם, החל להכיר בקשייו, בחירותו ואחריותו לבעייתיות במצבו. במסגרת צו פיקוח המעצר, השתתף הנאשם בקבוצה טיפולית לעצורי בית, אליה הגיע למפגשים באופן רציף. הנאשם שיתף את הקבוצה וניכר היה שהוא בעל יכולת התבוננות ביקורתית להתנהלותו הבעייתית. הנאשם הביע נכונותו להשתלב בטיפול ייעודי בתחום ההתמכרויות ובהתאם לכך הופנה ליחידת טיפול בהתמכרויות בעיר מגוריו.",תסקירי שירות המבחן 
"ת""פ 66877-03-22","הנאשם שיתף פעולה עם שירות המבחן כבר בהליך המעצר ועד היום, הביע נכונות להשתתף בהליך טיפולי בתחום ההתמכרויות, תוך מודעות לנזקקותו הטיפולית בתחום. ישנה התרשמות כי ההרתעה אשר הנאשם חווה אל מול ההליך המשפטי, חשיפת עומק דפוסי שימושו בסמים והקשרים השוליים, מהווים מגורמים אשר תרמו להפחתה ראשונית ברמת הסיכון להישענות על ביצוע עכירות דומות. נוכח האמור סבר שירות המבחן, כי בכפוף להשתלבותו בהליך טיפולי בתחום ההתמכרויות, יוכל הנאשם לבסס גבולות פנימיים חזקים דיים, אשר יתרמו להפחתת הסיכון בטווח הארוך.",תסקירי שירות המבחן 
"ת""פ 66877-03-22","בתסקיר מיום 16.1.2024, עדכן שירות המבחן כי במהלך תקופת הדחייה, מסרו לנאשם כי העבירו פנייה לגורמי הטיפול ביחידה לטיפול בהתמכרויות בעיר מגוריו, וכי עליו ליצור עימם קשר לצורך תיאום ראיון קבלה למסגרתם. הנאשם לא יצר קשר עם גורמי הטיפול ביחידה. במהלך תקופה זו, ניסה לשירות המבחן ליצור קשר עם הנאשם ולדרבנו לקדם השתלבותו בטיפול, אך ללא הועיל. שירות המבחן העריך שהנאשם עדיין מתקשה להודות בעומק התמכרותו לסמים, ולוותר על הרווחים אשר משיג באמצעות השימוש בסמים מסוג קנאביס. הוא נעדר כוחות ומשאבים רגשיים לצורך השתלבותו בהליך טיפולי ואינו מצליח להפסיק את השימוש בסמים מסוג קנאביס בכוחות עצמו. נוכח האמור, נמנע  שירות המבחן ממתן המלצה שיקומית והמליץ על ענישה מוחשית, בדרך של עבודות שירות לצד מע""ת, אשר יסייעו לנאשם בהבנה לגבי חומרת מעשיו ויהוו גבול ברור.",תסקירי שירות המבחן 
"ת""פ 66877-03-22","מתסקיר שלישי ומסכם מיום 19.5.242024 עלה שהנאשם פנה מיוזמתו לגורמי הטיפול ביחידה לטיפול בהתמכרויות בבקשה להשתלב במסגרתם. בפני שירות המבחן תיאר הנאשם את תחושותיו החיוביות כלפי השתלבותו בטיפול ובהפסקת השימוש בסמים מסוג קנאביס. הנאשם מצליח לבחון בביקורתיות את הנסיבות שהובילו אותו לביצוע העבירות, מצליח לשמור על הניקיון מהסמים ואף הודה למסגרת הטיפולית. הוא מביע רצון לשמור על ניקיון מסמים לצד המשך טיפול ביחידה, לצורך ביסוס וייצוב תהליך השינוי בו החל.",תסקירי שירות המבחן 
"ת""פ 66877-03-22","היחידה הטיפולית עדכנה כי הנאשם השתלב בטיפול במסגרתם בתחילת חודש מרץ 24' במסגרת טיפול פרטנית, אשר אליה הגיע הנאשם באופן רציף, וכן גם לבדיקות השתן אשר מתקיימות פעמיים בשבוע. בדיקות השתן נמצאו תקינות ונקיות משרידי סם. עוד נמסר, כי הנאשם משתף פעולה במסגרת ההליך הטיפולי ומשתף אודות חייו.",תסקירי שירות המבחן 
"ת""פ 66877-03-22","על מנת לאפשר לנאשם להמשיך בהליך הטיפולי, המליץ שירות המבחן על העמדת הנאשם בצו מבחן והשתת מאסר בדרך של עבודות שירות לצד מע""ת, אשר יסייעו בחיבור הנאשם לחומרת מעשיו ויהוו עבורו גבול ברור ומרתיע.",תסקירי שירות המבחן 
"ת""פ 66877-03-22","ב""כ המאשימה, עו""ד רותם נבון פסחה, התייחסה בטיעוניה לערכים המוגנים שנפגעו ופרטה את נסיבות ביצוע העבירות, תוך שהדגישה את הנסיבות לחומרה: תקופה ממושכת שבמהלכה בוצעו העבירות, מכירת הסם  למספר לקוחות באמצעות יישומון ה""וואטסאפ"" וה""טלגרם"", לחלקם בכמה הזדמנויות ובמקומות שונים, ביניהם קטין, בכמויות ומחירים משתנים. לעמדתה, יש לטעון למתחמים נפרדים, שהרי מדובר במועדים שונים ובקליינטים שונים. אשר לאישום הראשון והשני ולאור סמיכות הזמנים- עותרת המאשימה למתחם אחד הנע בין 6 ל-18 חודשים. אשר לאישומים 3, 5, 6, 7 ו- 9- עותרת המאשימה למתחם נפרד לכל אישום, אשר נע ממספר חודשי מאסר ועד 18 חודשים. לעניין אישום 10- סבורה המאשימה כי המתחם הראוי נע בין 6 ל- 18 חודשי מאסר בפועל.",תמצית טיעוני הצדדים
"ת""פ 66877-03-22","המאשימה התייחסה לתסקירי שירות המבחן וסבורה כי המלצתו להשית בדרך של עבודות שירות אינה הולמת את חומרת העבירות,  מספרן ונסיבותיהן. לסיכום, עמדת המאשימה היא שיש להטיל עונש של 24 חודשי מאסר, קנס, פסילה בפועל ועל תנאי ומאסר על תנאי. כמו כן, ביקשה להכריז על הנאשם כ""סוחר סמים"" ולהורות על חילוט הטלפון הנייד שלו, קטנוע בו השתמש לצורך ביצוע העבירות והכסף שנתפס עליו.",תמצית טיעוני הצדדים
"ת""פ 66877-03-22","הסנגור, עו""ד ג'קי סגרון, התייחס לנסיבות ביצוע העבירות, טען כי אלה בוצעו במהלך כארבעה חודשים בלבד מחיי הנאשם; הרווח לנאשם אינו גבוה במיוחד ומסתכם לכדי כ-9,000 ₪; ומשקל הסמים שמכר פחות מקילו אחד. אשר למכירה לקטין, טען כי אין לייחס לעבירה זו משקל נכבד לחומרה שכן אדם מבקש לרכוש סמים, אין מבקשים ממנו להציג ת""ז, והנאשם לא יכול היה לדעת מי הקונה.",תמצית טיעוני הצדדים
"ת""פ 66877-03-22","הסנגור מיקד את טיעוניו בנסיבותיו של הנאשם והצביע על אופיו הנורמטיבי: סיים 12 שנות לימוד, שירת בגולני ואף עושה מילואים ונחשף מראות קשים. הפנה לשרשרת הנסיבות שהביאה למעורבות הנאשם בביצוע העבירות: מדובר בנאשם שהיה חולה, התמכר לקנאביס, במהלך חייו חווה עליות ומורדות, סבל מחרדות, חזר לצרוך סמים וכעת טוען כי לוקח עצמו בידיים. כשנתיים וחצי חלפו מאז ביצוע העבירות והנאשם לא הסתבך שוב, כך שניתן להסיק שמדובר במעידה ולא בהתנהגות המאפיינת את אורחותיו.",תמצית טיעוני הצדדים
"ת""פ 66877-03-22","הסנגור הוסיף וטען כי שירות המבחן תהה על קנקנו של הנאשם והמליץ על ספקטרום רחב של רכיבי ענישה, המשלב ענישה קונקרטית בצד רכיבים שיקומיים. לבסוף ביקש לשקול את הודיית הנאשם ולהשלכה שתהיה למאסרו גם על משפחתו וילדיו.",תמצית טיעוני הצדדים
"ת""פ 66877-03-22","הנאשם ניצל את זכות המילה האחרונה, הביע צער וחרטה על מעשיו, וציין כי ביצע את העבירות על רקע מצוקה כלכלית. הנאשם שמח אודות השתתפותו בהליך השיקומי, הסביר שחווה משבר לאחר 7.10.2024 ומעד לשימוש חד פעמי. לדבריו מיד התקשר ביוזמתו לקצינת המבחן כדי להשתלב בטיפול. הנאשם הביע רצון להמשיך בדרכו הטובה ואמר שיכבד כל החלטה של בית המשפט.",תמצית טיעוני הצדדים
"ת""פ 66877-03-22","קביעת מתחם העונש ההולם למעשה העבירה שביצע הנאשם נעשית בהתאם לעיקרון המנחה בענישה, כלומר, קיומו של יחס הולם בין חומרת מעשה העבירה בנסיבותיו ומידת אשמתו -של הנאשם, לבין סוג ומידת העונש המוטל עליו. לשם קביעת מתחם הענישה ההולם, בהתאם לעקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",מתחם העונש ההולם
"ת""פ 66877-03-22","בפתח הדברים אציין כי מצאתי לקבוע מתחם ענישה אחד, הואיל ומדובר בעבירות דומות, שקיימת זיקה ביניהן, אשר בוצעו כחלק מתוכנית עבריינית אחת. בד בבד, יש לזכור כי בהתאם לעיקרון ההלימה יש להתחשב במספר המעשים העברייניים המרכיבים את האירוע, על מנת לשמר  יחס הולם בין חומרת מכלול המעשים ומידת אשמו של הנאשם. בהקשר זה נפסק כי ""הבחינה אם העבירות השונות שביצע הנאשם מהוות ""אירוע אחד"" היא תכליתית-פונקציונאלית"" ומטרתה לשמש כלי עזר לערכאה הדיונית בהשוואת מקרה קונקרטי למקרים אחרים (ראו: ע""פ 4910/13 ג'אבר נ' מדינת ישראל (29.10.2014) ע""פ 2216/21  עשור נ' מדינת ישראל (‏19.12.2021); ע""פ 2519/14  ענאד אבו קיעאן נ' מדינת ישראל (‏29.12.2014)).",מתחם העונש ההולם
"ת""פ 66877-03-22","הנאשם פגע במעשיו בערכים המוגנים ובבסיסם הצורך להגן על הציבור מפני הנזקים הישירים הנגרמים כתוצאה מהשימוש בסם ואלה העקיפים, הנגרמים כתוצאה מעבריינות אלימות ורכוש הנלווית לשימוש בסמים ולהפצתם. בפסיקה ענפה עמדו בתי המשפט על החומרה הטמונה בעבירות הסמים ועל הצורך בגמול ובהרתעה בדרך של ענישה מחמירה, על מנת לשדר מסר ברור לאלה המחפשים דרכים לעשיית רווח כלכלי קל ומהיר (רע""פ 8388/22 אביבי נ' מדינת ישראל (8.12.2022); ע""פ 1517/22 בן-הרוש נ' מדינת ישראל (8.3.2022); ע""פ 2596/18 זנזורי נ' מדינת ישראל (12.8.2018)). חרף שינוי המדיניות הנוגעת להחזקת סם מסוג קנביס לצריכה עצמית, הדגיש בית המשפט העליון כי ""מדיניות החדשה זו לא נועדה לעודד הספקה או ייצור של סם, ואין בה לגרוע מהתכלית החברתית של מלחמה נגד התופעות אלו. עולה כי מדיניות הענישה למשתמש העצמי בסם מסוג קנבוס פעם ראשונה לחוד, ומדיניות הענישה למפיץ, לסוחר ולמגדל, ולמסייע להם – לחוד"" (ע""פ 5807/17 דרחי נ' מדינת ישראל (18.6.2018)). עוד נפסק בהקשר זה, כי בהתאם לפקודת הסמים סם הקנביס הוא סם מסוכן ולא ניתן להתייחס אליו אחרת או באופן מקל (רע""פ 8759/21 קסלר נ' מדינת ישראל (23.12.2021); ע""פ 6299/20 חן נ' מדינת ישראל (4.2.2021)). ",מתחם העונש ההולם
"ת""פ 66877-03-22","בחינת הפסיקה מעלה כי בשל הפגיעה בערכים המוגנים, נוהגים בתי המשפט, על דרך הכלל, להשית עונשי מאסר בפועל על אלה ששולחים ידם בעבירות סחר בסמים.",מתחם העונש ההולם
"ת""פ 66877-03-22","ע""פ  3774/20 יצחק סלע נ' מדינת ישראל (19.01.2021) (הוגש על ידי ההגנה) – הנאשם הורשע בגידול סם מסוג קנאביס במעבדת סמים ( מדובר ב 397 שתילים במשקל 70 ק""ג). נקבע מתחם עונש בין 9 ל-16 חודשי מאסר. על הנאשם, הנעדר הרשעות קודמות, הושתו 12 חודשי מאסר בפועל כעונש עיקרי. בשלב הערעור הוגש תסקיר עדכני וחיובי ובנסיבות אלה הסכימה המדינה לקבלת הערעור והעמדת העונש על 9 חודשי מאסר לריצוי בעבודות שירות.  ",מתחם העונש ההולם
"ת""פ 66877-03-22","רע""פ 7996/12 אליהו יוסף נ' מדינת ישראל (23.01.2013)  (הוגש על ידי המאשימה) – הנאשם הורשע על יסוד הודאתו סחר המבקש בארבעה אירועים: סחר בחשיש במשקל 6.17 גרם נטו תמורת 200 ₪ ; סחר בצוותא בחשיש במשקל 5.38 גרם נטו תמורת 200 ₪; תיווך בעסקת סחר בחשיש במשקל 2.93 גרם; החזקת סם מסוכן מסוג קוקאין במשקל 0.3465 גרם נטו, לצריכה עצמית. על המבקש נגזר עונש מאסר בן 21 חודשים כעונש עיקרי. ערעור ובקשת רשות ערעור נדחו. ",מתחם העונש ההולם
"ת""פ 66877-03-22","רע""פ 3059/21 ימין נ' מדינת ישראל (5.5.2021) –  נדחתה בקשת רשות ערעור של הנאשם כנגד עונש מאסר בן 8 חודשים בעבודות שירות שהושת עליו בגין הרשעתו בחמש עבירות סחר בסם מסוג קנבוס בצוותא באמצעות יישומון ה""טלגראס"", תמורת שכר יומי בסך 500 ₪ וכן בהחזקת 50 גרם קנבוס שלא לצריכה עצמית, מחולק למנות, שנמצא לצד שקיות חלוקה, משקל וסכום כסף מזומן בסך של מעל 25,000 ₪. בית משפט השלום קבע כי מתחם העונש ההולם נע בין 10 ל- 20 חודשי מאסר בפועל בגין עבירות הסחר הסמים אולם מצא לחרוג מטעמי שיקום. ",מתחם העונש ההולם
"ת""פ 66877-03-22","עפ""ג (מרכז) 58019-05-19 שרעבי נ' מדינת ישראל (24.9.2019) (הוגש על ידי המאשימה)– המערער הורשע בכך שבמהלך תקופה של כחצי שנה סחר בשש הזדמנויות בסמים מסוג קנביס וחשיש במשקלים בין 1.5 גרם ל- 5 גרם לקונים שונים וכן החזיק כ 25 גר' סמים מסוג קנביס וחשיש בביתו לצד משקל דיגיטלי וכסף מזומן. בית המשפט קבע מתחם הנע בין 20 ל- 35 חודשי מאסר בפועל והשית על הנאשם עונש בתחתית המתחם על אף הרשעות קודמות בתחום הסמים נוכח מאמציו בהליך גמילה בקהילת ""מלכישוע"". הערעור נדחה. ",מתחם העונש ההולם
"ת""פ 66877-03-22","רע""פ 7858/19 וקנין נ' מדינת ישראל (28.11.2019) – נדחתה בקשת רשות ערעור שהגיש נאשם שהורשע על יסוד הודאתו בסחר בסמים מסוג קנבוס וחשיש בשתי הזדמנויות במשקל כולל של 5.8 גרם, לאחר שנקבע מתחם הנע בין מספר חודשי מאסר ועד שמונה חודשי מאסר שיכול שירוצו בעבודות שירות. בשל עבר פלילי מכביד הושתו על הנאשם 5 חודשי מאסר בפועל, הופעלו מאסרים על תנאי, וסה""כ נגזר דינו ל- 12 חודשי מאסר בפועל.",מתחם העונש ההולם
"ת""פ 66877-03-22","עפ""ג (מרכז) 7725-03-23 מזרחי נ' מדינת ישראל (22.5.2023) – המערער, צעיר נעדר הרשעות קודמות, הורשע בריבוי עבירות סחר בסם מסוכן מסוג קנביס באמצעות יישומון הטלגרם. מדובר בביצוע 34 עבירות סחר בהן נמכר הסם במשקל כולל של 37 גרם ל-7 קונים, ביניהם שני קטינים, תמורה – 50 ₪ לגרם.  בית משפט השלום קבע כי מתחם העונש ההולם בגין כלל המעשים נע בין 18 ל- 36 חודשים, מצא לסטות מהמתחם מטעמי שיקום והטיל על הנאשם 12 חודשי מאסר בפועל. בית המשפט המחוזי קיבל את הערעור נגד חומרת העונש ועל מנת לעודד את הנאשם בדרך השיקום, העמיד את העונש על 8 חודשי מאסר בפועל.  ",מתחם העונש ההולם
"ת""פ 66877-03-22","עפ""ג (מרכז)  24112-09-17 טוט נ' מדינת ישראל (10.12.2017) – המערער הורשע לפי הודאתו ב27 עבירות של סחר בקנביס במשקל לא ידוע ובסכומים שנעו בין 50 ₪ ל - 600 ₪ למנה, במהלך כ- 7 חודשים. המערער נעדר עבר פלילי. הוגש בעניינו תסקיר שהמליץ על ענישה ממשית. ביהמ""ש קמא מתחמים נפרדים לגבי כל אישום וגזר על הנאשם 21 חודשי מאסר בפועל לצד עונשי מאסר על תנאי וקנס. בית המשפט המחוזי דחה את הערעור בציינו כי המתחמים שקבע בימ""ש קמא ראויים וכך גם עונש המאסר. לעניין גובה הקנס, הורה על הפחתתו ל1,500₪. ",מתחם העונש ההולם
"ת""פ 66877-03-22","עפ""ג (מרכז) 23775-04-15 מדינת ישראל נ' מדמון (21.6.2015) –הנאשם הורשע ב- 16 עסקאות של מכירת סמים מסוג חשיש וקנאביס, לאנשים שונים לרבות לקטין. דובר במשיב צעיר ללא עבר פלילי. בימ""ש קמא הטיל עליו עונש של 15 חודשי מאסר. הערעור שהוגש ע""י המדינה על קולת העונש התקבל כך שעונשו הוחמר ל-24 חודשי מאסר בפועל.  ",מתחם העונש ההולם
"ת""פ 66877-03-22","עפ""ג (מרכז) 24923-01-20 מדינת ישראל נ' אלבאז (22.6.2020) – בית המשפט המחוזי קיבל את ערעור המדינה נגד קולת עונש מאסר שהושת על הנאשם, צעיר נעדר הרשעות קודמות, שעבר הליך משמעותי, בגין הרשעתו בסחר בסם מסוג קנביס במהלך כחודש ימים ל -13 לקוחות, חמישה מהם קטינים והשית עליו 15 חודשי מאסר בפועל.  ",מתחם העונש ההולם
"ת""פ 66877-03-22","ת""פ (נת') 31134-05-18 מדינת ישראל נ' ורזון (20.10.2022) (הוגש על ידי ההגנה) –הנאשם הורשע על פי הודאתו ב- 39 עבירות של סחר בסם מסוכן וב- 10 עבירות תיווך בסם מסוכן. העסקאות בוצעו בסמים מסוג מריחואנה וקנאביס, במשקל שבין 5 גרם לבין עשרות גרמים לעסקה, מרביתן 10 גרם לעסקה. הצדדים הגיעו להסכמות כי נסיבותיו האישיות של הנאשם וההליך הטיפולי שעבר, מצדיקים חריגה לקולה ממתחם הענישה, וכי המחלוקת נוגעת להיקף החריגה. בית המשפט קבע כי מדובר באחד מאותם מקרים חריגים המצדיקים לתן מעמד בכורה לשיקול שיקומי והשית על הנאשם 9 חודשי מאסר בפועל אשר ירוצו בעבודות שירות, בצד צו מבחן למשך 18 חודשים, ועונשים נוספים.",מתחם העונש ההולם
"ת""פ 66877-03-22","רע""פ 1267/23 בלקר נ' מדינת (6.3.2023) –  המבקש הורשע בכך שהחזיק במקומות שונים בבית סם מסוכן מסוג קנבוס במשקל של כ- 653 גרם, בצד שני משקלים אלקטרוניים. בית משפט השלום גזר על הנאשם עונש מאסר על תנאי, לאחר שקבע כי מתחם העונש ההולם נע בין מאסר מותנה ועד לשנת מאסר בפועל. בית המשפט המחוזי קיבל את ערעור המדינה על קולת העונש והעמיד את עונשו של המבקש על שני חודשי מאסר לריצוי בדרך של עבודות שירות. בקשת רשות ערעור נדחתה. ",לעבירה של החזקת סם ראו:
"ת""פ 66877-03-22","ברע""פ 636/21 ברוך לוי נ' מדינת ישראל (‏16.2.2021) – דובר במבקש שהורשע בכך שהחזיק בדירתו ובארון חשמל במסדרון הגובל בדירתו – סם מסוכן מסוג חשיש במשקל כולל של כ-760 גרם. בית המשפט קבע כי מתחם העונש נע בין 6 חודשי מאסר בפועל לריצוי בדרך של עבודות שירות ועד 12 חודשי מאסר בפועל, מצא לחרוג לקולה ממתחם העונש ההולם משיקולי שיקום והשית על המבקש 4 חודשי מאסר שיינשאו בעבודות שירות. ערעור ובקשת רשות ערעור נדחו. ",לעבירה של החזקת סם ראו:
"ת""פ 66877-03-22","בענייננו מידת הפגיעה בערכים המוגנים היא משמעותית. הנאשם הוא המבצע העיקרי, את העבירות ביצע לאחר תכנון מוקדם. הנאשם הוא שביצע את התקשורת מול הלקוחות וסחר בסמים בפועל במהלך ארבעה חודשים בהיקף של 22 עסקאות ל-6 לקוחות שונים, לרבות קטין, בכל פעם במשקל של 5- 30 גרם. מתיאור המעשים ותכיפותם ניכר שלנאשם הייתה נגישות לסמים והוא גם החזיק בביתו וברכבו בשתי הזדמנויות סם מסוכן מסוג קנאביס במשקל כולל של כ 1024 גרם. בשים לב לנסיבות ביצוע העבירה ומדיניות הענישה הנוהגת אני קובעת כי מתחם העונש ההולם נע בין 18 חודשים לבין 36 חודשים.",לעבירה של החזקת סם ראו:
"ת""פ 66877-03-22"," סעיף 40ד(א) בחוק העונשין קובע, כי בית המשפט רשאי  לחרוג לקולה ממתחם העונש ההולם, אם מצא שהנאשם השתקם או כי יש סיכוי של ממש שישתקם. בע""פ 6637/17 אליזבת קרנדל נ' מדינת ישראל (‏18.4.2018) סקר בית המשפט את השיקולים המרכזיים להערכת סיכויי השיקום של נאשם, וביניהם, המוטיבציה להשתקם; השלמת הליך טיפולי או הליך גמילה; אינדיקציות לשינוי עמוק בהתנהגות ובדרך החשיבה והבעת חרטה כנה על המעשים. הכלי המרכזי להערכת סיכויי השיקום הוא תסקיר שירות המבחן.     ",קביעת עונשו של הנאשם בחריגה ממתחם העונש ההולם
"ת""פ 66877-03-22","הנאשם הוא אדם נעדר הרשעות קודמות, איש משפחה. התסקירים שהוגשו בעניינו מצביעים על כך שהוא מחזיק בסט ערכים נורמטיבי. הרושם הוא שהעבירות בוצעו על רקע תקופת משבר בחייו ומהוות חריג להתנהלותו השגרתית.",קביעת עונשו של הנאשם בחריגה ממתחם העונש ההולם
"ת""פ 66877-03-22",מאז מעצרו לא חזר הנאשם לבצע עבירות וניכר כי ההליך הפלילי כמו גם מעצרו הרתיעו אותו.,קביעת עונשו של הנאשם בחריגה ממתחם העונש ההולם
"ת""פ 66877-03-22","הנאשם השתלב בטיפול, הוא, בעל מוטיבציה ויכולת להתבונן פנימה, להפיק לקחים ולערוך שינוי בחייו. בנסיבות אלה, גם אם לא השלים את תקופת השיקום, הרי שבוודאי ניתן לומר שהוא הוכיח סיכויי שיקום ממשיים, כדרישת המחוקק.",קביעת עונשו של הנאשם בחריגה ממתחם העונש ההולם
"ת""פ 66877-03-22",לימינו של הנאשם עומדת גם הודייתו בכתב האישום תוך נטילת אחריות מלאה על מעשיו והחיסכון בזמן השיפוטי הנלווה לכך.,קביעת עונשו של הנאשם בחריגה ממתחם העונש ההולם
"ת""פ 66877-03-22","אשר למידת הסטייה הראויה, יש לזכור כי שיקולי שיקום אינם חזות הכול, אלא חלק ממגוון שיקולי ענישה אחרים ולא ניתן להתעלם מהצורך בהרתעת הרבים הבוחרים לסחור בסם לצורך רווח כלכלי גם בעתות משבר (רע""פ 2361/20 משה בן אדרת נ' מדינת ישראל (‏6.4.2020); ע""פ 126/22 מדינת ישראל נ' פלוני (‏27.4.2022)).",קביעת עונשו של הנאשם בחריגה ממתחם העונש ההולם
"ת""פ 66877-03-22","בהתלבטות אם להשית על הנאשם מאסר מאחורי סורג ובריח, השתכנעתי לבסוף שיש לדון את הנאשם לכף חסד. בבסיס החלטתי עומדת העובדה שהנאשם היה נתון במעצר כשלושה וחצי חודשים (מיום 15.3.2022 ועד ליום 27.6.2022) ובהמשך לכך הושתו עליו תנאים מגבילים, אותם לא הפר. על רקע האמור, מצאתי בסופו של דבר לחרוג במידה משמעותית ממתחם הענישה שנקבע על ידי ולהעניק לנאשם הזדמנות מלאה לשיקום, תוך מתן אפשרות לריצוי המאסר בעבודות שירות, בצד הכבדה בעונשים הנוספים.",קביעת עונשו של הנאשם בחריגה ממתחם העונש ההולם
"ת""פ 66877-03-22","מאסר בפועל  למשך 9 חודשים, אשר ירוצו בעבודות שירות בהתאם לחוות דעת של הממונה על עבודות השירות.",התוצאה היא שאני גוזרת על הנאשם את העונשים הבאים:
"ת""פ 66877-03-22","מאסר מותנה למשך 8 חודשים, והתנאי הוא כי הנאשם לא יעבור עבירה על פקודת הסמים מסוג פשע למשך 3 שנים.",התוצאה היא שאני גוזרת על הנאשם את העונשים הבאים:
"ת""פ 66877-03-22","מאסר מותנה למשך 3 חודשים, והתנאי הוא כי הנאשם לא יעבור עבירה על פקודת הסמים מסוג עוון למשך 3 שנים.",התוצאה היא שאני גוזרת על הנאשם את העונשים הבאים:
"ת""פ 66877-03-22","הנאשם יעמוד במבחן למשך 18 חודשים. הוסבר לנאשם כי אם לא יעמוד בתנאי צו המבחן, ניתן יהיה לגזור את עונשו מחדש ולהוסיף על עונשו.",התוצאה היא שאני גוזרת על הנאשם את העונשים הבאים:
"ת""פ 66877-03-22","הנאשם ישלם קנס בסך 12,000 ₪, או 4 חודשי ימי מאסר תמורתו. הקנס ישתלם ב-10 תשלומים חודשיים, שווים ורצופים, החל ביום 15.12.2024 ובכל 15 בחודש שלאחריו. ככל שקיימת הפקדה בתיק זה או בתיק קשור אליו, בהסכמת הנאשם, היא תקוזז לטובת הפיצוי והקנס, והיתרה תושב לו כפוף לכל דין, לרבות עיקול. תשלום הקנס או הפיצוי ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט). או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000. או במזומן בסניפי בנק הדואר, בהצגת תעודת זהות (ללא צורך בשוברים). ",התוצאה היא שאני גוזרת על הנאשם את העונשים הבאים:
"ת""פ 66877-03-22",באחריות הנאשם לפנות למזכירות למלא טופס הרשאה לזיכוי חשבון בנק על מנת שבית המשפט יבצע העברה בנקאית של כספי הפיקדונות. הודעה זו תהווה מסירה כדין.,התוצאה היא שאני גוזרת על הנאשם את העונשים הבאים:
"ת""פ 66877-03-22","פסילה על תנאי למשך 6 חודשים, והתנאי הוא כי הנאשם לא יעבור עבירות נהיגה ללא רישיון, עבירה של נהיגה תחת השפעת סמים או אלכוהול או עבירה על פקודת הסמים, למשך שנתיים מהיום.",התוצאה היא שאני גוזרת על הנאשם את העונשים הבאים:
"ת""פ 66877-03-22",מורה על חילוט קטנוע מ.ר 58440702וכן מזומן בסך 100 דולר+ 520 ₪ - יחולטו לטובת קרן החילוט.,התוצאה היא שאני גוזרת על הנאשם את העונשים הבאים:
"ת""פ 66877-03-22",זכות ערעור לבית-המשפט המחוזי מרכז- לוד תוך 45 יום. ,ניתן צו  כללי למוצגים.
"ת""פ 66877-03-22",54678313המזכירות תעביר עותק מגזר הדין לשירות המבחן ולממונה על עבודות שירות.,5129371
"ת""פ 66877-03-22","ניתן היום,  י""ג אלול תשפ""ד, 16 ספטמבר 2024, בהעדר הצדדים.",5129371
"ת""פ 66877-03-22",נוסח מסמך זה כפוף לשינויי ניסוח ועריכה,קרן וקסלר 54678313
"ת""פ 66877-03-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",קרן וקסלר 54678313
