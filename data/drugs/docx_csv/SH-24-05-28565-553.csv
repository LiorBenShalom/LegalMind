verdict,text,part
SH-24-05-28565-553,"ת""פ 28565-05-24 מדינת ישראל נ' אלמלם(עציר)",בית משפט השלום באילת
SH-24-05-28565-553,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",חקיקה שאוזכרה: 
SH-24-05-28565-553,"הנאשם, אורי אלמלם, הורשע על פי הודאתו בעובדות כתב אישום מתוקן המייחס לו עבירות של  יצוא, יבוא, מסחר, הספקה סמים מסוכנים – עבירה לפי סעיפים 13 ו- 19א לפקודת הסמים המסוכנים (נוסח חדש) תשל""ג – 1973 (להלן: פקודת הסמים); הספקת סמים מסוכנים – עבירה לפי סעיפים 13 ו- 19א לפקודת הסמים; והחזקה/ שימוש בסמים שלא לצריכה עצמית - עבירה לפי סעיף 7(א) ו-  7(ג) רישא לפקודת הסמים.",המסגרת העובדתית 
SH-24-05-28565-553,"במועדים הרלוונטיים לכתב האישום, פעל ג.א. כסוכן סמוי בעיר אילת (להלן: הסוכן). הסוכן פעל תחת פיקוח ובהנחיית משטרת ישראל לצורך איסוף ראיות נגד סוחרי סמים באילת.",המסגרת העובדתית 
SH-24-05-28565-553,"עוד פורט בחלק הכללי של כתב האישום המתוקן, כי בין הנאשם לבין הסוכן קיימת היכרות מוקדמת. במועד הרלוונטי לכתב האישום השתמש הנאשם בטלפון נייד (להלן: הטלפון הנייד).",המסגרת העובדתית 
SH-24-05-28565-553,"על פי עובדות האישום הראשון, ביום 24.1.2024 בשעה 19:48 לערך, במסגרת פעילותו לקניית סמים מסוכנים מסוחרי סמים, התקשר הסוכן לטלפון הנייד של הנאשם, אך הוא לא ענה לשיחה. בהמשך לאמור, סיכמו השניים, תוך שימוש בהודעות זמניות באפליקציה (הודעות שנמחקות מיד לאחר קריאתן), על רכישה של סם מסוכן מסוג קטמין במשקל 5 גרם בתמורה ל- 1,100 ₪.",המסגרת העובדתית 
SH-24-05-28565-553,"בסמוך לשעה 20:47 בחניית בניין 4005 באילת, פגש הנאשם את הסוכן ומכר לו סם מסוכן מסוג קטמין במשקל 4.7903 גרם נטו וקיבל מהסוכן בתמורה 1,100 ₪.",המסגרת העובדתית 
SH-24-05-28565-553,"על פי עובדות האישום השני, ביום 24.1.2024 בשעה 20:18 לערך, התקשר הסוכן אל הטלפון הנייד של הנאשם באמצעות האפליקציה ושאל אם ""יש כמו פעם שעברה"", הנאשם השיב:""מהזה? כמה?"" והסוכן אמר ""מה-K"" כשהוא מתכוון לסם מסוכן מסוג קטמין, הנאשם השיב בחיוב. עוד כמתואר באישום השני, אמר הנאשם לסוכן ""יאללה בוא יש לי 2 סוגים אחי"" כאשר הסוכן ביקש כי הנאשם יערבב את שני הסוגים, הנאשם השיב כי ""אני אשים לך מהכי חזק"", וסיכמו להיפגש ב- 4005 באילת.",המסגרת העובדתית 
SH-24-05-28565-553,"עוד כמתואר באישום השני, בסמוך לשעה 20:29 בחניית בניין 4005 באילת, פגש הנאשם את הסוכן ומסר לו סם מסוכן מסוג קטמין במשקל 4.5882 גרם נטו.",המסגרת העובדתית 
SH-24-05-28565-553,"על פי עובדות האישום השלישי, ביום 28.4.2024 החזיק הנאשם בסמים מסוכנים כמפורט להלן:",המסגרת העובדתית 
SH-24-05-28565-553,סם מסוכן מסוג קוקאין במשקל 8.5067 גרם נטו. ,המסגרת העובדתית 
SH-24-05-28565-553,סם מסוכן מסוג מתילמטקתינון במשקל 14.2733 גרם נטו. ,המסגרת העובדתית 
SH-24-05-28565-553,כן החזיק הנאשם כסף מזומן בסך 700 ₪. ,המסגרת העובדתית 
SH-24-05-28565-553,"בהליך גישור שהתקיים ביום 15.7.2024 הציגו הצדדים הסדר דיוני, במסגרתו הודה הנאשם בכתב האישום המתוקן, והורשע על פי הודאתו בעבירות שפורטו לעיל; הנאשם הופנה לקבלת תסקיר לעניין העונש. לא היתה הסכמה עונשית במסגרת הסדר הטיעון.",המסגרת העובדתית 
SH-24-05-28565-553,ביום 15.10.2024 נשמעו הטיעונים לעונש. ,המסגרת העובדתית 
SH-24-05-28565-553,"בתסקיר שהוגש ביום 1.10.2024 (להלן: התסקיר) פרט שירות המבחן את נתוניו האישיים של הנאשם. התסקיר גלל את נסיבות חייו של הנאשם, הרקע לשימושו בסמים, מצבו הנפשי ובהמשך, פרט את התייחסותו לעבירות המיוחסות לו.",תסקיר שירות המבחן
SH-24-05-28565-553,"שירות המבחן התרשם כי הנאשם לקח אחריות מלאה על ביצוע העבירות, וסיפר כי מכר סמים מסוכנים לסוכן אותו הכיר עוד מתקופת בית הספר, ואשר להם קשרי חברות. עוד תאר הנאשם כי המוטיבציה למכירת הסמים נבעה מתוך רצון לסייע לחברו, שהשתתף כמוהו, בפסטיבל ה""נובה"" ותאר כי הוא זקוק לסמים על מנת להתמודד עם קשייו. לעניין החזקת הסמים המסוכנים תאר הנאשם כי נהג להשתמש בסמים בתדירות יום יומית.",תסקיר שירות המבחן
SH-24-05-28565-553,"קצינת המבחן התרשמה כי הנאשם מביע מוטיבציה מילולית ראשונית  להשתלב בהליך טיפולי במסגרת מרכז יום, אך אינו מעוניין להשתלב בקהילה טיפולית.",תסקיר שירות המבחן
SH-24-05-28565-553,"עוד התרשם שירות המבחן כי מדובר בצעיר הנוטה להשתמש בסמים על מנת להתמודד עם משברים בחייו. הנאשם תאר התמודדותו עם קשיי שינה וכן עם התקפי חרדה עקב אבחנתו כפוסט טראומתי. כמו כן תואר הנאשם כבעל נטייה לאימפולסיביות, קושי בוויסות דחפים וכן בעל נטייה להיגררות אחרי חברה שולית.",תסקיר שירות המבחן
SH-24-05-28565-553,"בסופו של יום, לאחר שנלקחו בחשבון חומרת העבירות, עברו הפלילי של הנאשם, התמכרותו לסמים, העדר מוטיבציה לטיפול אינטנסיבי בקהילה, ואת העובדה כי עומד תלוי כנגדו מאסר מותנה, המליץ שירות המבחן על הטלת ענישה מוחשית בדמות מאסר בפועל קצוב, וכן הומלץ לשלבו בהליך טיפולי בתחום ההתמכרויות בין כתלי הכלא, אם ירצה בכך.",תסקיר שירות המבחן
SH-24-05-28565-553,"בטיעוניה לעונש, הדגישה המאשימה את הערכים המוגנים אשר נפגעו כתוצאה ממעשי הנאשם בהם שמירה על בריאות הציבור והגנה מפני נגע הסמים והפצתם.",טיעוני הצדדים לעונש
SH-24-05-28565-553,"המאשימה הסכימה כי מעשיו של הנאשם המפורטים בשלושת האישומים מהווים מסכת עבריינית אחת, ועתרה לקביעת מתחם ענישה הנע בין 20 ועד 40 חודשי מאסר בפועל. המאשימה ביקשה למקם את עונשו של הנאשם ברף הבינוני - גבוה של המתחם.",טיעוני הצדדים לעונש
SH-24-05-28565-553,"המאשימה הוסיפה כי מדובר בנאשם בעל עבר פלילי, וכי למרות שעומדת לזכותו העובדה כי הודה בכתב אישום מתוקן במסגרת הליך הגישור וחסך זמן שיפוטי יקר, הרי שלא לקח חלק בטיפול או הליך מעמיק ומהתסקיר עלה כי הוא חסר מוטיבציה לעבור טיפול אינטנסיבי בקהילה טיפולית, דבר אשר מגביר את הסיכון להישנות העבירות בעניינו של הנאשם.",טיעוני הצדדים לעונש
SH-24-05-28565-553,"התובעת הפנתה לפסיקה על מנת לתמוך בעתירתה העונשית וכן הגישה גיליון הרשעות קודמות   (ת/1) וגזר דין בתיק פלילי ת""פ (אי') 60655-07-20 (ת/2), על בסיסו ביקשה להורות על הפעלת מאסר מותנה התלוי ועומד נגד הנאשם. ",טיעוני הצדדים לעונש
SH-24-05-28565-553,"ההגנה בטיעוניה טענה למתחם ענישה הנע בין 8 ועד 18 חודשי מאסר בפועל. ההגנה עתרה למקם את עונשו של הנאשם בתחתית המתחם וביקשה להפעיל את המאסר המותנה התלוי ועומד נגדו כשמחציתו בחופף לעונש שייגזר עליו, ומחציתו במצטבר לו.",טיעוני הצדדים לעונש
SH-24-05-28565-553,"הסנגור הוסיף כי הנאשם לא השתלב בקהילה טיפולית מסיבות שאינן תלויות בו היות והוא מאובחן כסובל מפוסט טראומה, נוטל תרופות וכדורים פסיכיאטריים, וזקוק לטיפול נפשי שאין אפשרות לקבלו בקהילה טיפולית. משכך ביקש שלא לזקוף לחובתו של הנאשם את העובדה שלא השתלב בטיפול.",טיעוני הצדדים לעונש
SH-24-05-28565-553,"עוד טענה ההגנה, כי יש לזקוף לזכותו של הנאשם את העובדה שהוא הודה בעבירות המיוחסות לו בהזדמנות הראשונה ולקח אחריות, אף בטרם התקבלו חומרי החקירה אצל ההגנה.",טיעוני הצדדים לעונש
SH-24-05-28565-553,"ב""כ הנאשם הדגיש כי הנאשם נתון במעצר תקופה ממושכת בפעם הראשונה בחייו, וסובל ממצב נפשי ירוד נוכח העובדה שהוא ניצול מטבח מסיבת ה""נובה"", מאובחן עקב כך עם הפרעת דחק פוסט טראומטית, נוטל כדורים פסיכיאטריים ומטופל על ידי פסיכיאטר. בנסיבות אלו, עתר הסניגור לחרוג ממתחם הענישה שנקבע לאור שיקולי צדק, בהתאם להלכת לופליאנסקי (ע""פ 5669/14 לופליאנסקי נ' מדינת ישראל 29.12.2015) - שם נקבע כי ישנם מקרים בהם ניתן לחרוג לקולה ממתחם הענישה גם בהעדר שיקולי שיקום, אלא מטעמי צדק. ",טיעוני הצדדים לעונש
SH-24-05-28565-553,ההגנה הפנתה לפסיקה על מנת לתמוך בעתירתה העונשית.,טיעוני הצדדים לעונש
SH-24-05-28565-553,"הנאשם בדברו האחרון אמר: ""אני מטופל בקנאביס רפואי, סרקוול, ציפרלקס, אף. אקס שהוא גם כדור פסיכיאטרי, כדורי שינה, אני לוקח 9 כדורים פעם אחת ועוד 5 כדורים. אין לי עוד מה להוסיף. רציתי להגיד שאני ממש מתנצל ויודע שזה מעשה שלא צריך לעשות.",טיעוני הצדדים לעונש
SH-24-05-28565-553,"הצדדים הסכימו כי יש לקבוע מתחם עונשי כולל ביחס לכל העבירות אותן ביצע הנאשם; עמדתם אף עולה בקנה אחד עם מבחן הקשר ההדוק שהותווה בפסיקה – מדובר בפרשה עבריינית אחת, במסגרתה סיפק, סחר והחזיק הנאשם בסמים מסוכנים.",מתחם העונש ההולם 
SH-24-05-28565-553,"הערכים המוגנים בהם פגע הנאשם, הם השמירה על בריאותם הגופנית והנפשית של צרכני סמים, ושל צרכני סמים פוטנציאליים. כך גם ההגנה על הציבור מפני משתמשי הסמים אשר בשל התמכרותם והצורך בהשגת מנת סם נוספת נוהגים בדרך עבריינית תוך פגיעה ברכוש הציבור ובביטחונו.",מתחם העונש ההולם 
SH-24-05-28565-553,"מידת הפגיעה של הנאשם בערכים המוגנים היא בינונית - גבוהה. הנאשם החזיק כמות לא מבוטלת של סמים מסוכנים מסוגים שונים, בין היתר גם סמים מסוכנים המוגדרים קשים, שפגיעתם רעה והשפעותיהם הרסניות. כך למשל, סם מסוכן מסוג קוקאין אשר הוגדר בפסיקה כ- ""נמנה בין הרעים והמרים שבסמים המסוכנים, בשל טבעו הממכר והתלות הגבוהה הנוצרת בו, ומחמת השפעותיו ההרסניות על גוף האדם ונפשו ועל החברה כולה (ע""פ 972/11 מדינת ישראל נ' יונה (4.7.2012))"".",מתחם העונש ההולם 
SH-24-05-28565-553,"הנאשם גם סחר וסיפק סם מסוג קטמין, בשתי הזדמנויות, לסוכן עימו יש לו הכרות מוקדמת.",מתחם העונש ההולם 
SH-24-05-28565-553,"הנאשם ניהל ענייניו באמצעות הטלפון הנייד, מכאן שחלקו בביצוע העבירה הוא מרכזי, ואף קדם למעשיו תכנון מוקדם.",מתחם העונש ההולם 
SH-24-05-28565-553,"מדיניות הענישה הנהוגה: הצדדים הגישו פסיקה לתמיכה בעמדתם; מצאתי להתייחס לחלקה ולהפנות לפסיקה נוספת, כמפורט להלן.",מתחם העונש ההולם 
SH-24-05-28565-553,"במסגרת ת""פ (אי') 48646-08-19  מדינת ישראל נ' גית (16.1.2020) הורשע הנאשם על פי הודאתו בעבירות של החזקה/ שימוש בסמים שלא לצריכה עצמית, הספקת סם מסוכן, וסחר בסמים מסוכנים בכך שהחזיק סם מסוכן מסוג קוקאין במשקל 3.7 גרם נטו, מסר לסוכן סם מסוכן מסוג קנביס במשקל 0.96 גרם נטו, ומכר לסוכן סם מסוכן מסוג קוקאין במשקל 4.9278 גם נטו תמורת 3,500 ₪. נקבע מתחם ענישה הנע בין 14 ועד 42 חודשי מאסר בפועל.  על הנאשם, בעל עבר פלילי, הושתו 21 חודשי מאסר בפועל, מאסרים מותנים, פסילה מקבל או מהחזיק רישיון נהיגה למשך 24 חודשים, פסילה מותנית מקבל או מהחזיק רישיון הנהיגה וחילוט הכספים שנתפסו. ",מתחם העונש ההולם 
SH-24-05-28565-553,"במסגרת ת""פ (י-ם) 42431-08-23 מדינת ישראל נ' אבוטבול ואח' (30.5.2024) הורשע נאשם 2 על פי הודאתו בכתב אישום מתוקן בעבירות של סחר בסמים מסוכנים והחזקת אגרופן בכך שהעביר לסוכן משטרתי  39.29 גרם ועוד 30 גרם סם מסוכן מסוג MDMA,KATAMINE (""דוסה"") תמורת 18,300 ₪. לעבירת הסחר נקבע מתחם ענישה הנע בין 15 ועד 30 חודשי מאסר בפועל וענישה נלווית; לעבירת החזקת אגרופן נקבע מתחם ענישה של מאסר מותנה ועד מאסר בפועל לריצוי בדרך של עבודות שירות. על הנאשם, בעל עבר פלילי (לא בעבירות סמים) נגזרו 16 חודשי מאסר בפועל, קנס בסך 7,000 ₪, התחייבות להימנע מעבירה בסך 6,000 ₪, מאסרים מותנים, 75 ימי פסילה מהחזיק או קבל רישיון נהיגה, פסילה מותנית, חילוט כספים ותפוסים. ",מתחם העונש ההולם 
SH-24-05-28565-553,"במסגרת ת""פ (רח') 59578-12-21 מדינת ישראל נ' רוטרו (5.2.2024) הורשע הנאשם בשני כתבי אישום: כתב אישום ראשון - בהחזקת נכס חשוד כגנוב, החזקת סכין שלא כדין ובנהיגה ללא רישיון בכך שרכש קטנוע בסכום של 600 ₪ למרות שחשד שהוא גנוב, החזיק סכין ונהג ללא רישיון (פקע לפני יותר מ- 12 חודשים). כתב אישום שני – סחר בסם מסוכן והחזקת סמים מסוכנים שלא לצריכה עצמית בכך שמכר לקונה סם מסוכן מסוג קטאמין במשקל 0.7926 גרם נטו תמורה 400 ₪ והחזיק 13 טבליות מסוג MDMA, ו- 2 יח' מסוג מתילמקאתינון במשקל 1.906. עבור האישום הראשון, נקבע מתחם ענישה הנע בין מאסר על תנאי ועד 6 חודשי מאסר בפועל, בצד עונשים נלווים. עבור האישום השני נקבע מתחם ענישה הנע בין מספר חודשי מאסר הניתנים לריצוי בדרך של עבודות שירות ועד 15 חודשי מאסר בפועל לצד מאסר מותנה וקנס. בית המשפט השית על הנאשם עונש החורג לקולא ממתחמי הענישה שנקבעו, לאור שיקולי שיקום, וגזר על הנאשם, נעדר עבר פלילי, מאסרים מותנים, קנס בסך 2,000 ₪, צו של""צ בהיקף של 350 שעות, צו מבחן בהיקף של 6 חודשים וחילוט הכספים שנתפסו. ",מתחם העונש ההולם 
SH-24-05-28565-553,"במסגרת רע""פ 5494/19 רנד נ' מדינת ישראל (22.8.2019): המבקש הורשע בבית משפט השלום בסחר בסם מסוכן מסוג ""קריסטל"" (מכר לשני לקוחות שלוש יחידות של סם מסוכן תמורת 750 ₪) וכן בהחזקת סם מסוכן מסוג הירואין (11 גרם) וקוקאין (1.9 גרם). מתחם העונש שנקבע נע בין 6 ועד 18 חודשי מאסר בפועל, ועל המבקש נגזרו 6 חודשי מאסר לריצוי בדרך של עבודות שירות. המבקש ערער נגד גזר הדין לבית המשפט המחוזי וערעורו נדחה. בקשת רשות הערעור אשר הוגשה לבית המשפט העליון נדחתה ונקבע כי העונש אשר הוטל על המבקש אינו חמור כלל ועיקר ואף מקל עימו, שכן יש להיאבק בתופעת הסחר בסמים באמצעות ענישה משמעותית ומרתיעה. ",מתחם העונש ההולם 
SH-24-05-28565-553,"במסגרת רע""פ 5353/17 טפרה נ' מדינת ישראל (18.9.17) נדחתה בקשת ערעור של המבקש אשר הורשע בעבירות של תיווך בסם מסוכן וסחר בסם מסוכן בכך שתיווך בשתי הזדמנויות עבור סוכן משטרתי רכישת סם מסוג קוקאין במשקל 1.1592 גר' תמורת סכום של 1,500 ₪ ובמשקל 4.5440 גר' תמורת סכום של 4,000 ₪. עוד מכר המבקש לסוכן משטרתי סם מסוג קוקאין במשקל 2.0174 גר' תמורת סכום של 2,500 ₪. בית המשפט השלום קבע כי מתחם הענישה בעבירות הסחר בסם נע בין 6 חודשי מאסר בפועל לבין 18 חודשי מאסר בפועל וגזר על המבקש תוך התחשבות בנסיבות חייו האישיות והתמדתו בהליך הטיפולי, עונש של 6 חודשי מאסר לריצוי בדרך של עבודות שירות. ערעור המדינה על קולת העונש התקבל ובית המשפט המחוזי החמיר בעונשו של הנאשם כך שהושתו על הנאשם 7 חודשי מאסר לריצוי בפועל חלף עבודות השירות. ",מתחם העונש ההולם 
SH-24-05-28565-553,"במסגרת רע""פ 8408/15 חביב נ' מדינת ישראל (9.12.2015) נדחתה בקשת רשות ערעור של מבקש אשר הורשע בשתי עבירות של סחר בסם מסוכן (כ- 6 גרם קוקאין, במצטבר) והחזקת סם מסוכן שלא לצריכה עצמית (כ- 15 גרם קוקאין). בית המשפט המחוזי דחה את ערעורו על גזר דינו של בית משפט השלום, אשר קבע מתחם שנע בין 8 ל- 18 חודשי מאסר בפועל, לכל אחד מהאישומים. לנאשם עבר פלילי אך לאור הליך שיקומי שעבר המליץ שירות המבחן על הקלה בעונשו. הנאשם נידון ל- 17 חודשי מאסר בפועל ועונשים נלווים.",מתחם העונש ההולם 
SH-24-05-28565-553,"במסגרת רע""פ 126/15 חביף נ' מדינת ישראל (13.1.2015) הורשע המבקש על יסוד הודאתו בעבירות של סחר בסם מסוכן. המבקש מכר לסוכן סמוי מנות סם של קוקאין בשלוש הזדמנויות, במשקל של 0.3901 גרם, במשקל של 0.8179 גרם, במשקל של 2.5056 גרם. בית המשפט קבע כי מתחם העונש הולם לכל מכירה נע בין 8 ל-18 חודשי מאסר בפועל וגזר על הנאשם, בעל עבר פלילי מכביד, עונש של 16 חודשי מאסר בפועל והפעלת המאסר מותנה בן 4 חודשים כך שסה""כ ירצה 20 חודשי מאסר בפועל. ערעור ובקשת רשות ערעור נדחו.",מתחם העונש ההולם 
SH-24-05-28565-553,"במסגרת רע""פ 7681/13 דקה נ' מדינת ישראל (21.1.2014) נדחתה בקשת רשות ערעור של המבקש אשר הורשע בשתי עבירות של סחר בסמים, לאחר שמכר לסוכן משטרתי מנות הרואין במשקל מצטבר של כ- 2.8 גרם. למבקש עבר רלוונטי ישן מאוד והוא השתתף בטיפול גמילה מסמים. בית המשפט המחוזי דחה את ערעורו על גזר דינו של בית משפט השלום, אשר קבע מתחם ענישה שנע בין 6 ל- 12 חודשי מאסר בפועל ודן את הנאשם ל-10 חודשי מאסר בפועל ולענישה נלווית.",מתחם העונש ההולם 
SH-24-05-28565-553,"במסגרת עפ""ג (מרכז) 13959-12-19 מדינת ישראל נ' ברייר (24.11.2020) הורשע המשיב בביצוע שתי עבירות סחר בסם מסוכן מסוג קוקאין במשקלים 4.8 גרם ו- 1 גרם. בית משפט השלום קבע כי מתחם העונש ההולם נע בין 8 ועד 18 חודשי מאסר בפועל, סטה לקולה משיקולי שיקום והשית על המשיב מאסר מותנה, צו מבחן, צו של""צ ועונשים נוספים. ערעור המדינה על קולת העונש התקבל, ועונשו הוחמר ל – 6 חודשי מאסר בפועל אשר ירוצו בדרך של עבודות שירות. ",מתחם העונש ההולם 
SH-24-05-28565-553,"במסגרת עפ""ג (י-ם) 1434-12-18 מדינת ישראל נ' נסים (13.3.2019) הורשע המשיב בשלוש עבירות של סחר בסם מסוכן: 2.4  גרם קוקאין תמורת 2,200 ש""ח; 2.35 גרם קוקאין תמורת 2,500 ₪; 2.37 גרם קוקאין תמורת 2,000 ₪,  בית משפט השלום קבע כי מתחם העונש נע בין 5 חודשי מאסר שיכול וירוצו בדרך של עבודות שירות ועד 12 חודשי מאסר והשית על המשיב עונש מאסר של 6 חודשים לריצוי בדרך של עבודות שירות, מאסרים מותנים, קנס וצו מבחן. בית המשפט המחוזי קיבל את ערעור המדינה על קולת העונש, וקבע כי מתחם הענישה ההולם מתחיל במספר חודשי מאסר בפועל, שלא לריצוי בעבודות שירות, והרף העליון עומד על 24 חודשים. עוד נקבע כי לא היתה הצדקה לבית המשפט קמא לחרוג לקולא מהמתחם, והושת על המשיב עונש של 8 חודשי מאסר בפועל, בניכוי תקופת מעצרו וכן ביטול של צו המבחן. ",מתחם העונש ההולם 
SH-24-05-28565-553,"רע""פ 1473/18 אוחיון נ' מדינת ישראל (22.4.2018): בית משפט השלום הרשיע את המבקש, לפי הודאתו, בעבירה של החזקת סמים שלא לצריכה עצמית, בכך שהחזיק 4 יחידות סם מסוג קוקאין במשקל 1.6888 נטו ויחידת סם מסוג קוקאין במשקל 0.4185 גרם. המתחם שנקבע נע בין מאסר מותנה ועד ל 12 חודשי מאסר. על המבקש הוטל עונש של מאסר על תנאי, קנס ופסילה על תנאי. בית המשפט המחוזי קיבל את ערעור התביעה וקבע כי מתחם העונש ההולם נע בין מאסר לתקופה של 6 חודשים ועד למאסר לתקופה של 12 חודשים. בית המשפט המחוזי חרג לקולא מטעמי שיקום, והטיל על הנאשם מאסר לתקופה של חודשיים בדרך של עבודות שירות. בית המשפט העליון דחה את בקשת הנאשם לרשות ערעור.",מתחם העונש ההולם 
SH-24-05-28565-553,"עפ""ג (מרכז) 33119-07-17 סלאמה נ' מדינת ישראל (26.12.2017) נדחה ערעורו של המערער, נעדר עבר פלילי, אשר הורשע על פי הודאתו בסחר בקוקאין במשקל 1.77 גרם ובסיוע לסחר בקוקאין במשקל 5 גרם. בית משפט השלום קבע מתחם הנע בין 12 ועד 28 חודשי מאסר בפועל והשית עליו 12 חודשי מאסר בפועל, קנס בסך 10,000 ₪, מאסר מותנה ופסילה מותנית מהחזיק או קבל רישיון נהיגה. בית המשפט המחוזי קבע כי: ""גזר הדין של בית המשפט קמא משקף כראוי את מדיניות הענישה הראויה"". ",מתחם העונש ההולם 
SH-24-05-28565-553,"אשר על כן, בשים לב לעקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת, ולנסיבות הקשורות בביצוע העבירה, אני קובע כי מתחם העונש ההולם ביחס לכל העבירות אותן ביצע הנאשם  נע בין 12 חודשי מאסר, ועד 26 חודשי מאסר בפועל.",מתחם העונש ההולם 
SH-24-05-28565-553,"הנאשם הודה במיוחס לו בכתב האישום בהזדמנות מוקדמת, ובכך חסך זמן שיפוטי רב לרבות העדתו של הסוכן, על כל הלוגיסטיקה הכרוכה בכך. בדברו האחרון עת פנה לבית המשפט אמר הנאשם כי עם שחרורו ממאסר בכוונתו לפנות לאפיק טיפולי מתוך בחירה ומבלי שהטיפול נכפה עליו – יש לקוות כי כך אכן יעשה הנאשם וישקם את חייו.",העונש המתאים לנאשם 
SH-24-05-28565-553,"מטיעוני ההגנה ומקריאת תסקיר שירות המבחן עולה כי הנאשם חווה על גופו ובנפשו את אירועי השביעי באוקטובר 2023, עת השתתף בפסטיבל הנובה; האירוע הקשה הותיר צלקות בנפשו של הנאשם והוא הוכר כפוסט טראומתי. התסקיר מלמד כי כתוצאה מכך ""חלה העמקה של השימוש (בסמים – ג.א.) אשר באה לידי ביטוי בהגברת תדירות שימושו בסמים והוא החל להשתמש בתדירות יום יומית."" האירועים המפורטים בכתב האישום התרחשו מספר חודשים לאחר מכן ולא ניתן לנתק את השפעת האירועים על התנהלות הנאשם. כך למשל סיפר הנאשם לקצינת המבחן כי סיפק ומכר את הסמים לסוכן אותו הכיר, בין היתר משום שהסוכן טען בפניו כי הוא זקוק לסמם משום שהוא עצמו ניצול פסטיבל הנובה.",העונש המתאים לנאשם 
SH-24-05-28565-553,הנאשם מצוי במעצר כ- 7 חודשים בגין העבירות נשוא תיק דנא. הנאשם סיפר כי הוא נוטל כדורים רבים מידי יום וברי כי נוכח מצבו הנפשי השהות במעצר קשה ומכבידה אף יותר.,העונש המתאים לנאשם 
SH-24-05-28565-553,"הנאשם בן 24 שנים, ולחובתו שתי הרשעות קודמות, אחת מהן בגין עבירות של החזקת סם מסוכן לצריכה עצמית. הנאשם לא ריצה בעברו עונשי מאסר.",העונש המתאים לנאשם 
SH-24-05-28565-553,"מצאתי לקבוע את עונשו של הנאשם  ברף הבינוני - תחתון של המתחם, תוך הטלת רכיבי ענישה נלווית.",העונש המתאים לנאשם 
SH-24-05-28565-553,אשר על כן אני משית על הנאשם את העונשים הבאים:,העונש המתאים לנאשם 
SH-24-05-28565-553,"מאסר בפועל - מאסר למשך 15 חודשים בניכוי ימי מעצרו בהתאם לרישומי שב""ס.",העונש המתאים לנאשם 
SH-24-05-28565-553,"מורה על הפעלת מאסר מותנה בן 3 חודשים שהוטל על הנאשם ביום 10.1.2022 במסגרת ת""פ 60655-07-20 של בית משפט השלום באילת. המאסר יופעל כך, שחודש מתוכו ירוצה באופן מצטבר לעונש וחודשיים ממנו באופן חופף לו. ",העונש המתאים לנאשם 
SH-24-05-28565-553,סך הכל ירצה הנאשם מאסר לתקופה של 16 חודשים בניכוי ימי מעצרו.,העונש המתאים לנאשם 
SH-24-05-28565-553,"מאסר מותנה - מאסר למשך 7 חודשים, ואולם הנאשם לא יישא בעונש זה אלא אם יעבור עבירה לפי פקודת הסמים המסוכנים מסוג פשע, במשך 3 שנים מיום שחרורו.",העונש המתאים לנאשם 
SH-24-05-28565-553,"מאסר מותנה – מאסר למשך 4 חודשים, ואולם הנאשם לא יישא בעונש זה אלא אם יעבור עבירה לפי פקודת הסמים המסוכנים, מסוג עוון, במשך 3 שנים מיום שחרורו.",העונש המתאים לנאשם 
SH-24-05-28565-553,"קנס - בסך 2,000 ש""ח או מאסר למשך 8 ימים תחתיו; הקנס ישולם ב- 10 תשלומים חודשיים שווים ורצופים. התשלום הראשון ישולם עד ליום 1.4.2025  ובכל 1 לחודש שלאחר מכן. פיגור בתשלום אחד מן התשלומים שנקבעו לעיל, יעמיד לפירעון מידיי את יתרת הקנס שטרם שולמה ויחייב את הנאשם בתשלום תוספת פיגורים כחוק.",העונש המתאים לנאשם 
SH-24-05-28565-553,"תשומת לב הנאשם כי ניתן לשלם את הקנס כעבור 3 ימים מהיום, ללא צורך בשובר תשלום, באמצעות הצגת תעודת זהות:",העונש המתאים לנאשם 
SH-24-05-28565-553,"בכרטיס אשראי – באתר המקוון של רשות האכיפה והגבייה, www.eca.gov.il.",העונש המתאים לנאשם 
SH-24-05-28565-553,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000;,העונש המתאים לנאשם 
SH-24-05-28565-553,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,העונש המתאים לנאשם 
SH-24-05-28565-553,"פסילה מהחזיק או מקבל רישיון נהיגה – פוסל את הנאשם מהחזיק או מקבל רישיון נהיגה וזאת למשך שנה מיום שחרורו ממאסר. עם שחרורו יציג הנאשם במזכירות בית משפט אישור שהייה, ופסילתו תמנה בהתאם. יובהר לנאשם כי בהעדר הצגת אישור שהייה כאמור תחל הפסילה מיום שחרורו ואולם לא תימנה. הנאשם הצהיר בפניי כי אין בידו רישיון להפקיד.",העונש המתאים לנאשם 
SH-24-05-28565-553,אני מכריז על הנאשם סוחר סמים ומורה בהתאם על חילוט הכסף והרכוש שנתפסו ברשותו ושימשו כאמצעי לביצוע העבירות.,העונש המתאים לנאשם 
SH-24-05-28565-553,זכות ערעור לבית המשפט המחוזי בבאר שבע תוך 45 ימים.,העונש המתאים לנאשם 
SH-24-05-28565-553,"ניתן היום,  כ""ג חשוון תשפ""ה, 24 נובמבר 2024, בנוכחות הצדדים.",54678313
SH-24-05-28565-553,נוסח מסמך זה כפוף לשינויי ניסוח ועריכה,גיל אדלמן 54678313
SH-24-05-28565-553,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גיל אדלמן 54678313
