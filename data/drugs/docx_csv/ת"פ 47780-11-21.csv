verdict,text,part
"ת""פ 47780-11-21","ת""פ 47780-11-21 מדינת ישראל נ' טפרה",בית משפט השלום בנתניה
"ת""פ 47780-11-21","פקודת הסמים המסוכנים [נוסח חדש], תשל""ג-1973: סע'  7(א), ג, 13, 19א",חקיקה שאוזכרה: 
"ת""פ 47780-11-21","הנאשם הורשע בהתאם להודאתו בכתב אישום מתוקן בעבירות סחר בסמים (5 עבירות), לפי סעיפים 13 ו-19א לפקודת הסמים המסוכנים [נוסח חדש], תשל""ג-1973 (להלן: פקודת הסמים); החזקת סמים לצריכה עצמית, לפי סעיף 7(א) ו-(ג) סיפא לפקודת הסמים. במרבית המועדים הרלוונטיים לכתב האישום עשה אחר שזהותו אינה ידועה למאשימה שימוש בתוכנת ""טלגרם"" לצורך התכתבות עם צרכני סמים, ותיאם עמם עסקאות לממכר סמים – כמות הסם, התמורה ומקום ביצוע העסקה. לאחר שקיבל את פרטי העסקה הגיע הנאשם למקומות המפגש, פגש ב""לקוחות"", מסר להם סמים וקיבל את תמורתם. אישום מס' 1: ביום 14.11.21 נעצר הנאשם כשעל גופו סם מסוג קנאביס במשקל 2 גרם נטו. בביתו של הנאשם נתפס סם מסוג קנאביס במשקל 8 גרם נטו. אישום מס' 2: ביום 27.10.21 בשעה 20:00 לערך הגיע משה מגור אל מחוץ לביתו של הנאשם כדי לרכוש סמים. הנאשם הגיע למקום, ומסר למשה 9 שקיות שהכילו סם מסוג קנאביס במשקל כולל 20 גרם נטו, כנגד תמורה כספית בסך 1,550 ₪. אישום מס' 3: ביום 28.10.21 בשעה 20:15 לערך הגיע יגאל אסאילוב אל מחוץ לביתו של הנאשם כדי לרכוש סמים. הנאשם הגיע למקום בקורקינט חשמלי (להלן: הקורקינט), ומסר ליגאל שקית שהכילה סם מסוג קנאביס במשקל 1.16 גרם, כנגד תמורה כספית בסך 100 ₪. אישום מס' 5: ביום 7.11.21 בשעה 21:45 לערך הגיע רון בוחבוט לרחוב נחל הבשור 30 בנתניה כדי לרכוש סמים. הנאשם הגיע למקום באמצעות הקורקינט, ומסר לרון שק שקיות שהכילו סם מסוג קנאביס במשקל כולל 2.08 גרם נטו, כנגד תמורה כספית בסך 200 ₪. אישום מס' 6: ביום 11.11.21 בשעה 19:30 לערך הגיע אסף וידנפלד אל מחוץ לביתו של הנאשם כדי לרכוש סמים. הנאשם הגיע למקום, ומסר לאסף שתי שקיות שהכילו סם מסוג קנאביס במשקל כולל 4.07 גרם נטו, כנגד תמורה כספית בסך 400 ₪. אישום מס' 7: ביום 11.11.21 בשעה 20:14 לערך הגיע מיכאל שוורצנצר לרחוב שלום עליכם בנתניה כדי לרכוש סמים. הנאשם הגיע למקום באמצעות הקורקינט, ומסר למיכאל שקית ובה סם מסוג קנאביס במשקל 1.01 גרם נטו, כנגד תמורה כספית בסך 100 ₪.",גזר דין
"ת""פ 47780-11-21","הנאשם הופנה לשירות המבחן. תסקיר מיום 28.3.23: הנאשם בן 21, רווק, מתגורר בבית הוריו ואיננו עובד. הוא השלים 12 שנות לימוד ובעל תעודת בגרות חלקית. לדבריו, התמודד עם קשיי קשב וריכוז, אך לא נטל טיפול תרופתי באופן רציף בשל תופעות לוואי מהן סבל. הוא החל שירות צבאי, התקשה להסתגל, ובחלוף חודשים אחדים ערק עד שנעצר לאחר כשנה ומחצה, ובהמשך נדון למאסר אותו ריצה במקביל למעצרו בהליך דנן. במהלך תקופת העריקות עבד הנאשם כתשעה חודשים בקפיטריה, ובהמשך לא עבד במשך מספר חודשים – עד מעצרו. לדברי הנאשם, הוא נחשף לקנאביס בגיל 18 לערך, על רקע חברתי. בתחילה השתמש בסם באופן מזדמן, ובהמשך עבר לשימוש אינטנסיבי יותר. לטענתו, עם גיוסו ועל רקע החמרה במצבו הבריאותי, הפסיק להשתמש בסמים. בתחילת האבחון מסר בדיקת שתן נקייה. עם זאת, בבדיקות שתן נוספות שנערכו ע""י שירות המבחן נמצאו שרידי סם מסוג קנאביס. הנאשם טען כי השתמש בסמים כדרך לטשטש את התחושות הקשות שחש לנוכח תנאי מעצרו בפקא""ל. הנאשם התקבל לטיפול בחודש נובמבר 2022, ובהמשך התקבלה המלצת שירות המבחן והוסר הפיקוח האלקטרוני. חרף ההזדמנות שניתנה בידו, הנאשם התקשה להתגייס להליך הטיפולי, והתנהלותו התאפיינה בחוסר יציבות ואי הגעה למסגרת. ביום 1.2.23 נערך דיון בעניינו והוחלט לאפשר לו להמשיך במסגרת. ביום 15.2.23 נערכה ישיבה נוספת, ושוב הוחלט לתת לו הזדמנות להוכיח את עצמו. ביום 8.3.23 נערך דיון נוסף, לאחר ששוב נעדר מהטיפול. בעקבות הצבת גבול ברור, החל הנאשם להגיע לטיפול ברצף, השתלב בקבוצת צעירים אליה הגיע 3 פעמים בשבוע, ולשיחה פרטנית שבועית. כמו כן מסר בדיקות שתן נקיות. אשר לעבירות בהן הורשע – הנאשם הודה בביצוען וביטא הבנה ראשונית לדפוסיו שהובילו למעשים. בהמלצת שירות המבחן הוזמן תסקיר משלים.",גזר דין
"ת""פ 47780-11-21","תסקיר מיום 26.6.23: במהלך התקופה שחלפה התקבלו דיווחים חוזרים מ""בית חוסן"", לפיהם הנאשם מתקשה לעמוד בתנאי המסגרת. כן הודה כי מעד לשתיית אלכוהול. לאחר מספר ניסיונות שנועדו לאפשר לנאשם לחזור ולהשתלב במרכז יום לצעירים, ולאחר שהנאשם לא עמד בתנאי המקום, החליטו גורמי הטיפול כי הוא נעדר מוטיבציה מספקת לקחת חלק בתהליך הטיפולי, והפסיקו את השתתפותו. בשיחה עם קצינת המבחן אודות המהלך הטיפולי, התרשמה האחרונה כי הנאשם מחזיק בעמדה קורבנית, וחושש מההליך הפלילי ומתוצאותיו. הוא הוזמן למסור בדיקת שתן נוספת והגיע לבדיקה, אך התקשה למסור דגימה. לנוכח נזקקותו הטיפולית של הנאשם, ועל רקע הפסקת הטיפול ב""בית חוסן"", הוצע לנאשם לסייע לשלבו בקהילה טיפולית סגורה, אך הוא סירב. לנוכח המקובץ נמנעה קצינת המבחן ממתן המלצה טיפולית-שיקומית.",גזר דין
"ת""פ 47780-11-21","לבקשת ההגנה הופנה הנאשם לקבלת חוות דעת הממונה על עבודות שירות, אשר מצא את הנאשם מתאים לריצוי עונשו בדרך זו.",גזר דין
"ת""פ 47780-11-21","בדיון מיום 2.1.24 נשמעו טיעוני הצדדים לעונש. בפתח הדיון ביקשה ב""כ המאשימה להכריז על הנאשם כסוחר סמים, ולהורות על חילוט טלפון וקורקינט חשמלי בהם עשה שימוש בביצוע העבירות. ב""כ המאשימה עמדה על האופן המתוכנן בו ביצע הנאשם את מעשיו, תקופה קצרה בת כשבועיים במהלכה הספיק לבצע חמש עבירות סחר בסמים, שנועדו להפקת רווח קל. היא ביקשה לקבוע מתחם עונש בין 12-3 חודשי מאסר בפועל לכל אחת מעבירות הסחר בסמים, והפנתה לפסיקה להמחשת מדיניות הענישה. בגזירת העונש בתוך המתחם הפנתה לתוכנם של תסקירי המבחן, לגילו הצעיר של הנאשם והודייתו במיוחס לו. לדבריה, הנאשם נעדר הרשעות קודמות. היא ביקשה לגזור עליו 15 חודשי מאסר בפועל, מאסר על-תנאי, קנס, פסילת רישיון הנהיגה בפועל ועל-תנאי. לשאלת בית המשפט השיבה כי הנאשם היה נתון במעצר מיום 14.11.21 עד יום 2.5.22, ומאותו מועד היה נתון במעצר בפקא""ל עד יום 4.12.22.",גזר דין
"ת""פ 47780-11-21","ב""כ הנאשם ביקש להדגיש את פרק הזמן הקצר בו בוצעו העבירות, כשבועיים ימים, את כמות הסם הכוללת שנמכרה, שאיננה גבוהה ועומדת על 28 גרם, ואת התמורה הכוללת שקיבל הנאשם – סך של 2,300 ₪. הוא ביקש להתחשב בנסיבותיו האישית של הנאשם: גילו הצעיר – בן עשרים במועד ביצוע העבירות; היעדר הרשעות קודמות למעשיו; הודייתו במיוחס לו בבית המשפט ובפני שירות המבחן; שיתוף הפעולה החלקי עם שירות המבחן ועם המסגרת הטיפולית ""בית חוסן""; הנאשם עובד כיום כמלצר בבית קפה הסמוך למקום מגוריו ומנהל אורח חיים נורמטיבי; הוא עתיד להינשא בעוד חודשיים לבת זוגו בשנתיים האחרונות; בת הזוג בהריון מתקדם והנאשם עתיד להפוך בקרוב לאב. ב""כ הנאשם ביקש ליתן משקל לתקופה הממושכת בה הנאשם היה נתון במעצר – כחמישה חודשים וחצי, ולתקופת המעצר בפקא""ל, ועתר לגזור עליו מאסר בפועל ברף העליון האפשרי לביצוע בדרך של עבודות שירות (9 חודשי מאסר), מבלי לנקות את התקופה בה הנאשם היה נתון במעצר. לטענתו, הדבר אפשרי הואיל וממילא, כך לשיטתו, מתחם העונש הראוי בגין מעשיו של הנאשם מתחיל בתקופת מאסר בפועל שניתן לרצות בדרך של עבודות שירות.",גזר דין
"ת""פ 47780-11-21","הנאשם סיפר כי במהלך השנתיים שחלפו מאז הגשת כתב האישום, חווה עליות ומורדות. לטענתו, ""תמיד ניסיתי לתת מעצמי יותר, ניסיתי טיפול, ניסיתי הכל. אני יודע שהתסקיר שעשיתי הוא רע מאוד. אני רוצה שתיקחו בחשבון שעברתי שנתיים של גיהנום. הוא סיפר שהוא עובד, מתפרנס ומפרנס את בת זוגו. השניים מתגוררים אצל הוריו של הנאשם. הוא הביע צער על מעשיו, וסיפר כי למד מהטעות שעשה.",גזר דין
"ת""פ 47780-11-21","לאחר שנשמעו טיעוני הצדדים לעונש ועובר למתן גזר הדין, ביקשתי מהצדדים ליתן הבהרה באשר לתקופות בהן היה הנאשם נתון במעצר ממש ובמעצר בפיקוח אלקטרוני, תוך התייחסות לטענת שירות המבחן באשר לעונש מאסר שנגזר על הנאשם בבית דין צבאי, אותו לכאורה ריצה במקביל לחלק מתקופת מעצרו בהליך דנן. בעקבות החלטתי התברר כי טיעוני הצדדים לעונש לא היו מדויקים. יש להצר על כך, וראוי כי שני הצדדים יערכו בירור באשר לגורמים שהביאו לתקלה, שעלולה הייתה להטעות את בית המשפט ולהביא למתן גזר דין המבוסס על נתונים שגויים. הנאשם היה נתון במעצר ממש מיום 14.11.21 עד יום 15.2.22, אז נעצר בפיקוח אלקטרוני, ממנו שוחרר לחלופת מעצר ביום 30.11.22. ברם, תקופת המעצר ""נטו"" ככל הנראה קצרה מכפי שהוצג, שכן במקביל לתקופת מעצרו בבית הסוהר נדון הנאשם למאסר בבית הדין הצבאי. למרות ארכה שניתנה, הצדדים לא הציגו נתונים בענין זה. עם זאת, לנוכח העונש שמצאתי לגזור על הנאשם, לא ראיתי לערוך בירור נוסף.",דיון
"ת""פ 47780-11-21","דומה שאין צורך להכביר מלים באשר לערכים החברתיים המוגנים הנפגעים כתוצאה מעבירות הסחר בסמים, הטומנות בחובן סכנה לבריאות הציבור, לביטחונו, לקניינו, מעצימות את העבריינות בחברה, ומהוות זרז לביצוע עבירות נוספות ומגוונות. שילוב אמצעי תקשורת אלקטרונית ממחיש את הזמינות והקלות בביצוע העבירות, ומאפשר חדירת הסמים לאוכלוסיות נוספות ובפרט לקטינים, שיתכן כי לא היו נחשפים לסם בדרך אחרת. ""עבירות הסמים הפכו זה מכבר לנגע הפוגע בציבור המשתמשים ובחברה בכללותה, ויש לעשות הכל על מנת למגרן ולעקרן מן השורש, גם בדרך של ענישה קשה ומחמירה"" – רע""פ 6869/17 יבגני פילברג נ' מדינת ישראל (11.9.17).",דיון
"ת""פ 47780-11-21","עסקינן בחמש עבירות סחר בסם, אשר בוצעו בפרק זמן קצר (כשבועיים ימים, מיום 27.10.21 עד יום 11.11.21), תוך המחשת זמינותו של הנאשם לסם מסוג קנאביס בכמויות שונות, החל מגרם אחד (שתי עסקאות), שני גרמים, ארבעה גרמים, וכלה בעסקה בהיקף של עשרים גרם קנאביס. התמורה שקיבל הנאשם תואמת את כמויות הסמים – החל במאה שקלים (שתי עסקאות), 200 ₪, 400 ₪, וכלה ב-1,550 ₪. השימוש באמצעים דיגיטליים הקל על ביצוע העבירות, וסייע לנאשם לספק סמים ל""לקוחותיו"" במהירות ובקלות, משל היה זה עסק לגיטימי. הנאשם התנייד בקורקינט חשמלי, מה שאיפשר לו לנווט במהירות בתוך העיר, עד כי באחד המועדים ביצע שתי עסקאות בזו אחר זו, עם צרכני סם שונים ובשני מקומות מסירה (אישומים מס' 6 ו-7). הקלות הבלתי נסבלת של ביצוע המעשים, והנגישות הגבוהה של הנאשם ל""לקוחותיו"" – צרכני הסמים, מצדיקות החמרה בענישה, הן כדי להלום את חומרתם של המעשים, הן בשל הקושי של מערכות אכיפת החוק לאתר את מבצעי העבירות ולהעמידם לדין, והן כאלמנט של הרתעה – כלפי הנאשם וכלפי עבריינים פוטנציאליים, כאמצעי שנועד לסייע במיגור התופעה.",דיון
"ת""פ 47780-11-21",למדיניות הענישה ראו:,דיון
"ת""פ 47780-11-21","עפ""ג (מחוזי מרכז-לוד) 8209-08-19 מדינת ישראל נ' פסו (9.12.19). בית המשפט החמיר בעונשו של מי שסחר בסם מסוג קנאביס ב-53 עסקאות באמצעות יישומון ""טלגראס"". לעניננו, בית המשפט אישר את מתחם העונש שנקבע בבית משפט השלום בעבור עסקה בודדת בסם מסוג קנאביס במשקל 10-1 גרם, בין מספר חודשי מאסר בעבודות שירות לבין 10 חודשי מאסר בפועל. פסק הדין אושר בבית המשפט העליון – רע""פ 8695/19 פסו נ' מדינת ישראל (5.1.20). ",דיון
"ת""פ 47780-11-21","רע""פ 7858/19 וקנין נ' מדינת ישראל (28.11.19). המבקש הורשע בהתאם להודאתו בשתי עבירות סחר בסמים מסוג קנאביס וחשיש במשקל כולל 5.8 גרם. בית משפט השלום התחשב בכמויות הסם הקטנות ובסכומי הכסף הזעומים ששולמו תמורתן, ומנגד עמד על חומרתן של העבירות ועל הצורך בענישה מחמירה ומרתיעה גם בנסיבות אלו. משכך נקבע מתחם עונש כולל בין מספר חודשי מאסר לבין 8 חודשים שניתן לרצות בעבודות שירות. עונשו של המבקש נגזר ל-5 חודשי מאסר, עליו הצטברו מאסרים מותנים, ובסך הכל נדון ל-12 חודשי מאסר בפועל ועונשים נלווים. ערעורו של המבקש לבית המשפט המחוזי נדחה, וכך גם בקשת רשות ערעור.",דיון
"ת""פ 47780-11-21","רע""פ 957/22 חבושה נ' מדינת ישראל (8.2.22). חמש עסקאות סחר בקנאביס והחזקת עשרות יחידות סם. לאחר שהוגשו שני תסקירים חיוביים נגזר עונשו של המבקש ל-6 חודשי מאסר בעבודות שירות ועונשים נלווים. ערעורו לבית המשפט המחוזי נדחה, תוך שנקבע כי העונש מקל עמו. בית המשפט העליון חזר על קביעה זו, ודחה את בקשתו לרשות ערעור.",דיון
"ת""פ 47780-11-21","	רע""פ 3059/21 ימין נ' מדינת ישראל (5.5.21). 5 עבירות סחר בסם. המבקש קשר עם אחר להפיץ סם מסוג קנאביס. האחר פרסם את הסמים למכירה ביישומון ""טלגראס"" ועמד בקשר עם הלקוחות, ואילו המבקש שימש כשליח שביצע בפועל את העסקאות, תמורת שכר יומי בן 500 ₪. במכוניתו של המבקש נתפס סם מסוג קנאביס במשקל 50 גרם מחולק למנות, שקיות חלוקה, משקל וכסף מזומן בסך 21,155 ₪. שירות המבחן המליץ לגזור על המבקש מאסר על-תנאי וצו של""צ. בית משפט השלום קבע מתחם עונש כולל בגין עבירות הסחר בסם בין 20-10 חודשי מאסר בפועל, מצא לחרוג לקולה מהמתחם משיקולי שיקום, וגזר על המבקש 8 חודשי מאסר לריצוי בעבודות שירות ועונשים נלווים. ערעורו לבית המשפט המחוזי נדחה, וכך גם בקשתו לרשות ערעור. בית המשפט העליון הוסיף כי: ""הרבה למעלה מן הצורך, יודגש, כי אין יסוד לטענת המבקש כאילו העובדה שסחר בסם מסוג קנאביס, מצדיקה כשלעצמה להקל בעונשו. זאת, שכן הפקודה ""קובעת במפורש כי קנאביס הריהו ""סם מסוכן"" (שם, סעיף 1 והתוספת הראשונה). כך קבע המחוקק. קביעתו זו – היא הדין הנוהג והמחייב"" (ע""פ 6299/20 חן נ' מדינת ישראל (4.2.2021))"" (הדגשה במקור).",דיון
"ת""פ 47780-11-21","בהתחשב בנסיבות ביצוע העבירות ובמדיניות הענישה, מצאתי לקבוע את מתחם העונש בגין אישום מס' 2 (סחר ב-20 גרם קנאביס) בין 15-5 חודשי מאסר בפועל, ובגין עבירות הסחר האחרות בין מספר חודשי מאסר לבין 10 חודשים. החזקת סם לצריכה עצמית (אישום מס' 1) – בין מאסר על-תנאי לבין 6 חודשי מאסר בפועל. בקביעת העונש בתוך המתחם זקפתי לטובת הנאשם את גילו הצעיר במועד ביצוע העבירות, היעדר הרשעות קודמות באותה עת, הודייתו במיוחס לו בשלב מוקדם של ההליך, הן בבית המשפט והן בשירות המבחן, תוך קבלת אחריות וחיסכון בזמן שיפוטי ובצורך להביא את עדי התביעה הרבים לדוכן העדים. הנאשם לא התמיד בהליך טיפולי, ומשכך לא זכה להמלצתו של שירות המבחן, אך לא ניתן להתעלם ממאמציו לשתף פעולה ולוּ בחלק מהתקופה. הנאשם עובד כיום (לא הגיש מסמכים), עתיד להינשא ולהפוך לאב בקרוב. הוא מפרנס יחיד של התא המשפחתי הקטן (לעת הנוכחית מתגוררים בני הזוג בבית הוריו של הנאשם), ונקל להניח כי העונש שייגזר עליו יפגע לא רק בנאשם, אלא אף ברעייתו ההרה ובהוריו. כן התחשבתי בכך שהנאשם ריצה תקופת מעצר מאחורי סורג ובריח, ובמעצרו בפיקוח אלקטרוני.",דיון
"ת""פ 47780-11-21","סוף דבר, אני גוזר על הנאשם את העונשים הבאים:",דיון
"ת""פ 47780-11-21",9 חודשי מאסר בפועל מבלי לנכות את תקופת מעצרו.,דיון
"ת""פ 47780-11-21","המאסר ירוצה בדרך של עבודות שירות ב""בית יפה לגיל הזהב"" בנתניה, בהתאם לחוות דעת הממונה על עבודות שירות מיום 21.9.23. במועד שייקבע יתייצב הנאשם בשעה 8:00 במשרדי הממונה במפקדת מחוז מרכז של שב""ס.",דיון
"ת""פ 47780-11-21","הנאשם מוזהר כי עליו לעמוד בתנאי ההעסקה ובדרישות הממונה, לרבות בדבר איסור צריכת אלכוהול, וכי כל חריגה מהכללים עלולה להביא להפסקת עבודות השירות וריצוי יתרת עונש המאסר מאחורי סורג ובריח.",דיון
"ת""פ 47780-11-21","הממונה על עבודות שירות מתבקש להגיש עדכון לחוות הדעת, באשר למועד תחילת ריצוי העונש. תז""פ 16.1.24.",דיון
"ת""פ 47780-11-21","קנס בסך 3,000 ₪ או 21 ימי מאסר תמורתו. הקנס ישולם ב-6 תשלומים חודשיים שווים ורצופים, החל מיום 10.2.24 ובכל 10 בחודש שלאחריו. לא ישולם איזה מהתשלומים במועדו, תעמוד יתרת הקנס לפירעון מידי.",דיון
"ת""פ 47780-11-21","מוסבר לנאשם כי ניתן לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגביה באחת מהדרכים הבאות:",דיון
"ת""פ 47780-11-21",כרטיס אשראי באתר המקוון של רשות האכיפה והגביה www.eca.gov.il; ,דיון
"ת""פ 47780-11-21",מוקד שירות טלפוני בשירות עצמי (מרכז גביה) 35592* או בטלפון 073-2055000; ,דיון
"ת""פ 47780-11-21",במזומן בכל סניף של בנק דואר בהצגת תעודת זהות בלבד (אין צורך בשוברים).,דיון
"ת""פ 47780-11-21","הנאשם יפסל מלקבל ומלהחזיק רישיון נהיגה לתקופה של 4 חודשים, ואולם הנאשם לא ישא בעונש זה אלא אם יעבור תוך 3 שנים עבירה על פקודת הסמים.",דיון
"ת""פ 47780-11-21",אני מורה על חילוט התפוסים בהם עשה הנאשם שימוש במסגרת ביצוע העבירות: טלפון וקורקינט חשמלי.,דיון
"ת""פ 47780-11-21",54678313המזכירות תעביר עותק מגזר הדין לשירות המבחן ולממונה על עבודות שירות. לתשומת לב שירות המבחן: משך עבודות השירות עולה על שישה חודשים (סעיף 51ג(ג) לחוק העונשין).,5129371
"ת""פ 47780-11-21","ניתן היום,  כ""ח טבת תשפ""ד, 09 ינואר 2024, במעמד הצדדים.",5129371
"ת""פ 47780-11-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
