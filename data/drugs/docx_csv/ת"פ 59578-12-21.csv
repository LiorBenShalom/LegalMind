verdict,text,part
"ת""פ 59578-12-21","חוק העונשין, תשל""ז-1977: סע'  40ד(א), 186(א), 413",חקיקה שאוזכרה: 
"ת""פ 59578-12-21","פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19.א",פקודת התעבורה [נוסח חדש]: סע'  10א
"ת""פ 59578-12-21",במסגרת הסדר טיעון הורשע הנאשם על פי הודאתו בשני כתבי אישום מתוקנים והופנה לשירות המבחן לקבלת תסקיר. לא גובשה הסכמה לעניין העונש.,העובדות הצריכות לעניין
"ת""פ 59578-12-21","ת""פ 59578-12-21: בתאריך 23.10.19 רכש הנאשם קטנוע שנגנב על ידי אחר, בתמורה ל- 600 ₪, על אף שחשד שהוא גנוב. בסמוך לכך, בעודו נוהג ללא רישיון, כאשר זה פקע לפני יותר מ– 12 חודשים, נעצר הנאשם במחסום משטרתי בבדיקה שגרתית ובנסיבות אלה החזיק בקטנוע בסכין לצורך הגנה עצמית.",העובדות הצריכות לעניין
"ת""פ 59578-12-21","בגין מעשים אלה הורשע הנאשם בהחזקת נכס חשוד כגנוב לפי סעיף 413 בחוק העונשין, תשל""ז– 1977 (חוק העונשין); החזקת סכין שלא כדין, לפי סעיף 186(א) בחוק העונשין ובנהיגה ללא רישיון, לפי סעיף 10א בפקודת התעבורה (נוסח חדש) תשכ""א – 1961.",העובדות הצריכות לעניין
"ת""פ 59578-12-21","ת""פ (ת""א) 62358-10-21: בתאריך 17.10.21 ביצע קונה הזמנה לרכישת סם מסוכן באמצעות אפליקציית ""טלגרם"". כחצי שעה לאחר מכן נוצר קשר עם הקונה ובמסגרת השיחה תואמו העסקה ומיקומה. בהמשך לכך, הגיע הנאשם עם קטנועו ופגש בקונה  בתל אביב. בנסיבות אלה מכר הנאשם לקונה סם מסוג קטאמין במשל 0.7926 בתמורה ל-400 ₪. במועד זה החזיק הנאשם ב– 13 טבליות סם מסוג MDMA ;  ו– 2 יחידות סם מסוג מתילמקאתינון במשקל 1.906 גרם.",העובדות הצריכות לעניין
"ת""פ 59578-12-21","בגין מעשים אלה הורשע הנאשם בסחר בסם מסוכן, לפי סעיפים  13ו-19א בפקודת הסמים המסוכנים [נוסח חדש] תשל""ג– 1973  (פקודת הסמים המסוכנים) ובהחזקת סמים מסוכנים שלא לצריכה עצמית, לפי סעיפים 7(א) ו- 7(ג) רישא בפקודת הסמים המסוכנים.",העובדות הצריכות לעניין
"ת""פ 59578-12-21","הנאשם בן 38 ואב לשלושה ילדים בני 6, 8 ו- 11. נעדר עבר פלילי וגדל במשפחה נורמטיבית. השלים 12 שנות לימוד וכן שירות צבאי מלא. אביו נפטר בעקבות מחלה והוא מטפל באמו שסובלת ממצב רפואי מורכב. הנאשם מתמודד עם קושי כלכלי שנגרם על רקע בעיות רפואיות שונות, שבעטיין התקשה לתפקד ולא עבד – בשל תאונה וגניבת סחורה שרכש לעסקו, על רקע חובות להוצאה לפועל, לספקים ועוד. הנאשם לקח אחריות מלאה על התנהלותו. מעצרו היווה עבורו אירוע טראומתי, הוא שיתף בכעס ובאכזבה עצמיים בשל מעורבותו בפלילים. שירות המבחן התרשם שהנאשם פתוח ואותנטי, מהווה דמות תומכת ומסייעת לאמו, בעל מוסר עבודה גבוה, כוחות וכישורים לשמירה על תפקוד תקין. בצד זאת נראה שלא עיבד תחושות ורגשות כואבים ומצא מענה במסגרת שולית. הנאשם עורך בדיקה פנימית ובעל יכולת להפיק תועלת מקשר טיפולי. הוא הביע נכונות לשיתוף פעולה עם שירות המבחן ובהתאם לכך שולב באפריל 23' בקבוצה טיפולית. הנאשם מגיע לקבוצה באופן סדיר, אמנם החמיץ מספר מפגשים אך על רקע סיבות מוצדקות. הוא עורך חשיבה מעמיקה בנוגע לבחירותיו והשלכותיהן על עצמו ועל אחרים, מבטא מוטיבציה רבה לערוך שינוי משמעותי בחייו ונראה שמצליח להיתרם מהשתתפותו בקבוצה. סיכומם של דברים, המליץ שירות המבחן להשית על הנאשם צו של""צ שכן עבודות שירות יפגעו בתהליך שיקומו.",תסקירי שירות המבחן
"ת""פ 59578-12-21","ב""כ המאשימה, עו""ד ליאורה זמיר, הגישה את גיליון הרשעות התעבורה של הנאשם, הכולל 39 הרשעות, לרבות בעבירות של נהיגה תחת השפעה אלכוהול או סמים, נהיגה בקלות ראש ונהיגה ללא רישיון. בטיעוניה, עתרה לקבוע מתחם ענישה נפרד בגין כל אחד מהתיקים הנע בין 8 ל-18 חודשי מאסר בפועל. בטיעוניה עמדה על נסיבות שבגינן יש להחמיר עם הנאשם – החזקת הסכין להגנה עצמית; החזקת סוגים שונים של סמים בנוסף לסחר הסם וטיב הסמים שהם בין המזיקים ביותר בפקודת הסמים. לדעת המאשימה, המלצת שירות המבחן אינה הולמת את מתחמי הענישה ואף אין מקום לסטות בעניינו של הנאשם מטעמי שיקום. לגישתה, אף היה מקום לעתור להשתת מאסר בפועל, אולם בשים לב לנסיבותיו האישיות של הנאשם והתסקירים החיוביים, ביקשה להשית על הנאשם 9 חודשי מאסר שירוצו בעבודות שירות, בצד מאסרים על תנאי וקנס. כמו כן, ביקשה להכריז על הנאשם סוחר סמים ולחלט כספים שנתפסו עליו (מדובר ב 970 ₪).",תמצית טיעוני הצדדים
"ת""פ 59578-12-21","הסנגור, עו""ד איתמר צור, מיקד טיעוניו בחלוף הזמן מאז העבירות ובחריגותן לאורח חייו של הנאשם, שאינו עברייני. עוד עמד הסנגור על נסיבותיו האישיות של הנאשם, הירתמותו לטיפול, התסקירים החיוביים שהוגשו המציירים תמונה של אדם שטעה, מבין ולמד את הלקח. הסנגור עתר לאמץ את המלצת שירות המבחן במלואה ולהימנע מעונש של מאסר ולו בעבודות שירות אשר עלול למוטט את הנאשם ואת הישגיו עד כה.",תמצית טיעוני הצדדים
"ת""פ 59578-12-21",הנאשם ביקש סליחה על מעשיו ואמר שהשתנה. ,תמצית טיעוני הצדדים
"ת""פ 59578-12-21","בת""פ 59578-12-21: נתתי דעתי לערכים המוגנים – שמירה על רכוש הציבור, שמירה על תחושת הביטחון של הציבור ובזכותו להיות מוגן מפני תופעת האלימות, לרבות זו הכרוכה בשימוש בנשק קר. ואולם, דומה כי המאשימה הפריזה בעתירתה למתחם שתחתיתו במאסר ממושך. עבירה של החזקת נכס חשוד היא הקלה שבעבירות הרכוש ודינה 6 חודשי מאסר, כך שהמתחם בגין ביצוע עבירה זו מתחיל ממאסר על תנאי ואף אין צורך להפנות לפסיקה בנושא זה. אשר לעבירה של החזקת הסכין, מדובר בסכין שנמצאה בתוך הקטנוע ולא על גופו של הנאשם וגם בהנחה שהוחזקה להגנה עצמית, הרי שאין בכך כדי לשוות להחזקה נופך נוסף של חומרה. בהקשר זה ראוי להפנות לפסק דין שניתן לאחרונה בעפ""ג (מרכז) 48024-06-23 חאג' יחיא נ' מדינת ישראל (4.12.23). בית המשפט המחוזי קיבל את ערעור ההגנה בעניינו של הנאשם שהורשע בהחזקת סכין בין שני כיסאות ברכב וקבע ""בסופו של יום המדינה מסכימה לכך שיש מקום לקבל את הערעור, ומשמעות הסכמה זו היא כי בנסיבות ביצוע העבירה דנן ראוי היה לקבוע מתחם שהרף התחתון שלו מתחיל במאסר על תנאי. לא הוצגה לנו כל פסיקה המבססת קביעת רף תחתון גבוה יותר כפי שקבע בימ""ש קמא, וגם לא מוכרת לנו פסיקה כזו"". (ראו פסיקה נוספת בעבירה של החזקת סכין: רע""פ 1297/22 דניאל ממן נ' מדינת ישראל (1.3.22)).",דיון והכרעה
"ת""פ 59578-12-21","נוכח האמור, אני קובעת כי  מתחם הענישה נע בין מאסר על תנאי ועד 6 חודשי מאסר בפועל, בצד עונשים נלווים.",דיון והכרעה
"ת""פ 59578-12-21","בת""פ (ת""א) 62358-10-21: הנאשם פגע במעשיו בערכים המוגנים ובבסיסם הצורך להגן על הציבור מפני הנזקים הישירים הנגרמים כתוצאה מהשימוש בסם ואלה העקיפים הנגרמים כתוצאה מעבריינות אלימות ורכוש הנלווית לשימוש בסמים ולהפצתם. בפסיקה ענפה עמדו בתי המשפט על החומרה הטמונה בעבירות הסמים ועל הצורך בגמול ובהרתעה בדרך של ענישה מחמירה על מנת לשדר מסר ברור לאלה המחפשים דרכים לעשיית רווח כלכלי קל ומהיר (רע""פ 8388/22 אביבי נ' מדינת ישראל (8.12.22); ע""פ 1517/22 בן-הרוש נ' מדינת ישראל (8.3.22); ע""פ 2596/18 זנזורי נ' מדינת ישראל (12.8.18)). מידת הפגיעה בערכים איננה נמוכה, אך גם לא גבוהה במיוחד. הנאשם סחר בסם מסוג קטאמין במשקל של פחות מגרם באירוע בודד בתמורה לסכום נמוך של 400 ₪ ובצד זאת החזיק סמים שונים שלא לצריכה עצמית בנסיבות המלמדות על כוונת סחר. מנגד, ומבלי להתעלם מסוגי הסמים ומטיבם, כעולה מעובדות כתב האישום הנאשם שימש כשליח של אחר אשר תאם את עסקת הסם, כך שדומה שאינו נמצא במעגל הפנימי של ביצוע העבירות. ",דיון והכרעה
"ת""פ 59578-12-21",על מדיניות הענישה ניתן ללמוד מפסקי הדין הבאים:,דיון והכרעה
"ת""פ 59578-12-21","עפ""ג (מרכז) 5342-09-17 עקיבא נ' מדינת ישראל (3.12.17) – הנאשם הורשע בשתי עבירות של סחר ותיווך בסם מסוכן מסוג קוקאין במשקל של פחות מ-2 גרם בכל אירוע, והחזקת סם מסוכן מסוג קנבוס לשימוש עצמי. בית המשפט קבע, כי מתחם העונש ההולם נע בין מאסר לתקופה של 8 חודשים ובין מאסר לתקופה של 18 חודשים לכל עבירת סחר, אולם חרג מהמתחם וגזר על הנאשם מאסר לתקופה של 6 חודשים בדרך של עבודות שירות בשל הליך שיקום ותרומתו לצה""ל. ",דיון והכרעה
"ת""פ 59578-12-21","רע""פ 7858/19 וקנין נ' מדינת ישראל (28.11.19) –  נדחתה בקשת רשות ערעור שהגיש נאשם שהורשע על יסוד הודאתו בסחר בסמים מסוג קנבוס וחשיש בשתי הזדמנויות במשקל כולל של 5.8 גרם, לאחר שנקבע מתחם הנע בין מספר חודשי מאסר ועד שמונה חודשי מאסר שיכול שירוצו בעבודות שירות. בשל עבר פלילי מכביד הושתו על הנאשם 5 חודשי מאסר בפועל, הופעלו מאסרים על תנאי, וסה""כ נגזר דינו ל- 12 חודשי מאסר בפועל",דיון והכרעה
"ת""פ 59578-12-21","רע""פ 1743/18  אוחיון נ' מדינת ישראל (22.4.18) – המבקש הורשע  בהחזקת 5 יחידות סם מסוכן מסוג קוקאין במשקל כולל של כ- 2 גרם.  בית המשפט השלום קבע כי מתחם העונש ההולם נע בין מאסר על תנאי עד 12 חודשי מאסר בפועל והשית על המבקש, הנעדר הרשעות קודמות, עונש בתחתית מתחם הענישה שקבע. בית המשפט המחוזי קיבל את ערעור המדינה נגד קולת העונש וקבע כי מתחם העונש יעמוד במנעד של 6 עד 12 חודשי מאסר בפועל. בשל שיקולי שיקום, הושתו על הנאשם חודשיים מאסר שירוצו על דרך של עבודות שירות.  בקשת רשות ערעור נדחתה.  ",דיון והכרעה
"ת""פ 59578-12-21","רע""פ 126/15 טל חביף נ' מדינת ישראל (13.1.15) – הנאשם הורשע על יסוד הודאתו בעבירות של סחר בסם מסוכן. הנאשם מכר לסוכן סמוי מנות סם של קוקאין בשלוש הזדמנויות, במשקל של 0.3901 גרם, במשקל של 0.8179 גרם, במשקל של 2.5056 גרם. בית המשפט קבע כי מתחם העונש הולם לכל מכירה נע בין 8 ל-18 חודשי מאסר בפועל וגזר על הנאשם, בעל עבר פלילי מכביד, עונש של 16 חודשי מאסר בפועל והפעלת המאסר מותנה בן 4 חודשים כך שסה""כ ירצה 20 חודשי מאסר בפועל. ערעור ובקשת רשות ערעור נדחו.",דיון והכרעה
"ת""פ 59578-12-21","רע""פ 957/22  חבושה נ' מדינת ישראל (‏8.2.22) – המבקש הורשע על פי בעבירות סחר בסמים והחזקת סמים שלא לצריכה עצמית, בכך שמכר סם מסוג קנביס במסגרת חמש עסקאות שונות וכן נתפסו באמתחתו עוד עשרות יחידות סם מחולקת ל-47 מנות. בית משפט השלום השית על הנאשם שהוגשו בעניינו תסקירים חיוביים  6 חודשי מאסר שירוצו בדרך של עבודות שירות. ערעור ובקשת רשות ערעור שנגעו לעתירת הנאשם לסטות  ממתחם העונש שנקבע בעניינו, וזאת מטעמי שיקום נדחו.",דיון והכרעה
"ת""פ 59578-12-21","רע""פ 5353/17 טפרה נ' מדינת ישראל (18.9.17) – הנאשם הורשע בעבירות של תיווך בסם מסוכן וסחר בסם מסוכן בכך שתיווך הנאשם בשתי הזדמנויות עבור סוכן משטרתי רכישת סם מסוג קוקאין במשקל 1.1592 גר' תמורת סכום של 1,500 ₪ ובמשקל 4.5440 גר' תמורת סכום של 4,000 ₪. עוד מכר הנאשם לסוכן משטרתי סם מסוג קוקאין במשקל 2.0174 גר' תמורת סכום של 2,500 ₪. בית המשפט השלום קבע כי מתחם הענישה בעבירות הסחר בסם נע בין 6 חודשי מאסר בפועל לבין 18 חודשי מאסר בפועל וגזר על הנאשם תוך התחשבות בנסיבות חייו האישיות והתמדתו בהליך הטיפולי, עונש של 6 חודשי מאסר לריצוי בדרך של עבודות שירות. ערעור המדינה על קולת העונש התקבל ובית המשפט המחוזי החמיר בעונשו של הנאשם כך שהושתו על הנאשם 7 חודשי מאסר לריצוי בפועל חלף עבודות השירות. בקשת רשות ערעור נדחתה. ",דיון והכרעה
"ת""פ 59578-12-21","עפ""ג (מרכז) 13959-12-19 מדינת ישראל נ' ברייר (24.11.20) –  הנאשם הורשע בביצוע של שתי עבירות סחר בסם מסוכן מסוג קוקאין במשקלים 4.8 גר' ו– 1 גר'. בית משפט קמא קבע כי מתחם העונש ההולם נע בין 8 ל-18 חודשי מאסר בפועל, סטה ממתחם הענישה משיקולי שיקום והשית על הנאשם מאסר על תנאי, צו מבחן ושל""צ בצד עונשים נוספים. ערעור המדינה על קולת העונש התקבל והעונש הוחמר ל– 6 חודשי מאסר שיינשאו בעבודות שירות.  ",דיון והכרעה
"ת""פ 59578-12-21","לאחר שנתתי דעתי למכלול הנסיבות הקשורות לביצוע העבירות ומדיניות הענישה הרווחת אני קובעת כי מתחם העונש ההולם בתיק זה נע בין מספר חודשי מאסר שניתן לרצות בעבודות שירות ל- 15  חודשי מאסר בפועל, לצד מע""ת וקנס.",דיון והכרעה
"ת""פ 59578-12-21",הצטברותם של השיקולים לקולה שכנעוני שיש לסטות בעניינו של הנאשם ממתחם העונש ההולם.,קביעת עונשו של הנאשם בסטייה ממתחם הענישה
"ת""פ 59578-12-21","ראשית אציין כי על אף שהדברים לא נאמרו במפורש על ידי ב""כ המאשימה, מטיעוניה עולה כי היא סבורה שיש לסטות במידה מה ממתחם העונש ההולם ועל כן עתרה להשית על הנאשם מאסר שירוצה בעבודות שירות וזאת בניגוד לתיקים אחרים בהם היא עותרת לריצוי המאסר בפועל.",קביעת עונשו של הנאשם בסטייה ממתחם הענישה
"ת""פ 59578-12-21","סעיף 40ד(א) בחוק העונשין קובע, כי בית המשפט רשאי  לחרוג לקולה ממתחם העונש ההולם, אם מצא שהנאשם השתקם או כי יש סיכוי של ממש שישתקם. כידוע, שימוש בכלי זה ראוי שייעשה בזהירות, שהרי שיקולי שיקום אינם חזות הכול, אלא חלק ממגוון שיקולי ענישה אחרים ובהם גמול והרתעה (ע""פ 1810/22 מדינת ישראל נ' פלונית (31.5.22). ע""פ 587/22  עדאב אבו נאעסה נ' מדינת ישראל (‏22.5.22); רע""פ 398/14 ערג' נ' מדינת ישראל (16.3.14); ע""פ 671/22 אחמד אבו תנהא נ' מדינת ישראל (‏20.10.2022)). ומצד שני, אם מצא בית המשפט כי יש לסטות ממתחם העונש ההולם מטעמי שיקום, יש גם להקפיד לתת לסעיף זה משמעות מעשית ולגזור את העונש כך שלא ייפגעו סיכויי השיקום (ע""פ 6637/17 אליזבת קרנדל נ' מדינת ישראל (‏18.4.2018) (להלן: עניין קרנדל). ",קביעת עונשו של הנאשם בסטייה ממתחם הענישה
"ת""פ 59578-12-21","בעניין קרנדל סקר בית המשפט את השיקולים המרכזיים להערכת סיכויי השיקום של נאשם, וביניהם, המוטיבציה להשתקם; השלמת הליך טיפולי או הליך גמילה; אינדיקציות לשינוי עמוק בהתנהגות ובדרך החשיבה; הבעת חרטה כנה על המעשים והפגנת אמפתיה כלפי נפגעי העבירה. הכלי המרכזי להערכת סיכויי השיקום הוא תסקיר שירות המבחן. התסקירים שהוגשו בעניינו של הנאשם מצביעים על כך שמדובר באדם המחזיק בסט ערכים נורמטיבי, שהסתבך בביצוע עבירות נוכח קושי כלכלי משמעותי. הנאשם הוא אדם נעדר הרשעות קודמות, איש משפחה, אשר עורך מאמצים רבים להשיב חובות ולחזור ולפרנס את משפחתו בדרכים לגיטימיות. הנאשם הודה בעבירות ונטל עליהן אחריות, לא חזר לבצע עבירות וניכר כי ההליך הפלילי כמו גם מעצרו הקצר ושהייתו בתנאים מגבילים הרתיעו אותו. הוא השתלב בטיפול לשביעות רצון הגורמים המטפלים, בעל מוטיבציה ויכולת להתבונן פנימה, להפיק לקחים ולערוך שינוי בחייו. בנסיבות אלה הוא הוכיח שהשתקם ולמצער כי קיים סיכוי של ממש שישתקם, כדרישת המחוקק.",קביעת עונשו של הנאשם בסטייה ממתחם הענישה
"ת""פ 59578-12-21","לא נעלמו מעיני הצורך בהרתעת הרבים בדרך של ענישה משמעותית בעבירות סמים של כל אלה הנוטלים חלק בשרשרת הפצת הסם ואולם, גם במקרים חמורים יותר  בהם מדובר היה בגידול סמים לאורך תקופה או בסחר במספר רב של עסקאות ולא באירוע חד פעמי, מצאו בתי המשפט במקרים המתאימים לבכר את שיקולי השיקום (ראו למשל: עפ""ג (י-ם) 2977-09-21 מדינת ישראל נ' אוחיון (28.9.22); רע""פ  5478/19 לוין נ' מדינת ישראל (‏25.8.19) עפ""ג (מרכז) 60818-06-18 מדינת ישראל נ' חסון (14.5.19)). בעניינו של הנאשם מצאתי כי השתת עונש מאסר בעבודות שירות ולו לתקופה שאיננה ארוכה עלולה לגרום לנסיגה במצבו ולמצוקה כלכלית שעלולה לסכל את שיקומו. לאור האמור, מצאתי לאמץ את המלצת שירות המבחן במלואה ואולם אחמיר מעט בהיקף עבודות השל""צ כמו גם באורכה של תקופת המבחן, על מנת לאזן את העונש עם שיקולי הענישה הנוספים. ",קביעת עונשו של הנאשם בסטייה ממתחם הענישה
"ת""פ 59578-12-21","מאסר מותנה למשך 6 חודשים, והתנאי הוא כי הנאשם לא יעבור עבירה על פקודת הסמים מסוג פשע למשך 3 שנים.","לפיכך, אני גוזרת על הנאשם את העונשים הבאים:"
"ת""פ 59578-12-21","מאסר מותנה למשך 3 חודשים, והתנאי הוא כי הנאשם לא יעבור עבירה שכרוכה בפגיעה ברכוש או עבירה של החזקת סכין, למשך 3 שנים.","לפיכך, אני גוזרת על הנאשם את העונשים הבאים:"
"ת""פ 59578-12-21"," הנאשם ישלם קנס בסך 2,000 ₪, או 20 ימי מאסר תמורתו. הקנס ישתלם ב- 10 תשלומים חודשיים, שווים ורצופים, החל ביום 1.4.24 ובכל אחד בחודש שלאחריו. ככל שקיימת הפקדה בתיק זה או בתיק קשור אליו, בהסכמת הנאשם, היא תקוזז לטובת הקנס, והיתרה תושב לו כפוף לכל דין, לרבות עיקול. תשלום הקנס או הפיצוי ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט). או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000. או במזומן בסניפי בנק הדואר, בהצגת תעודת זהות (ללא צורך בשוברים). ","לפיכך, אני גוזרת על הנאשם את העונשים הבאים:"
"ת""פ 59578-12-21","הנאשם יבצע של""צ בהיקף 350 שעות לפי התוכנית שיגבש שירות המבחן בתוך 30 ימים. הזהרתי את הנאשם כי אם הוא לא ימלא אחר הוראות קצין המבחן ולא יבצע את השל""צ, ניתן יהיה לגזור את עונשו מחדש.","לפיכך, אני גוזרת על הנאשם את העונשים הבאים:"
"ת""פ 59578-12-21","הנאשם יעמוד במבחן למשך 18 חודשים. הוסבר לנאשם כי אם לא יעמוד בתנאי צו המבחן, ניתן יהיה לגזור את עונשו מחדש ולהוסיף על עונשו.","לפיכך, אני גוזרת על הנאשם את העונשים הבאים:"
"ת""פ 59578-12-21","פסילה על תנאי למשך 6 חודשים, והתנאי הוא כי הנאשם לא יעבור עבירות נהיגה ללא רישיון, נהיגה בזמן פסילה, או עבירה בה הורשע, למשך שנתיים.","לפיכך, אני גוזרת על הנאשם את העונשים הבאים:"
"ת""פ 59578-12-21",בהסכמת הנאשם אני מורה על חילוט הכספים שנתפסו בסך 970 ₪ וזאת ללא צורך להידרש לשאלת הכרזתו כסוחר סמים.,"לפיכך, אני גוזרת על הנאשם את העונשים הבאים:"
"ת""פ 59578-12-21",זכות ערעור לבית-המשפט המחוזי מרכז- לוד תוך 45 יום. ,ניתן צו  כללי למוצגים.
"ת""פ 59578-12-21","ניתן היום,  כ""ו שבט תשפ""ד, 05 פברואר 2024, בהעדר הצדדים.",54678313
"ת""פ 59578-12-21",נוסח מסמך זה כפוף לשינויי ניסוח ועריכה,קרן וקסלר 54678313
"ת""פ 59578-12-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",קרן וקסלר 54678313
