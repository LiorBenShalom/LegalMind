verdict,text,part
"ת""פ 4664-01-20","חוק העונשין, תשל""ז-1977: סע'  25, 29, 32, 144, 144(ב2)",חקיקה שאוזכרה: 
"ת""פ 4664-01-20","* בית המשפט דן את הנאשם, בגין הרשעתו בעבירה של ניסיון לסחר בנשק, ל- 16 חודשי מאסר בפועל ושני מאסרים על תנאי.",מיני-רציו:
"ת""פ 4664-01-20",* עונשין – ענישה – מדיניות ענישה: עבירות נשק,מיני-רציו:
"ת""פ 4664-01-20",* עונשין – ענישה – הסדר טיעון,מיני-רציו:
"ת""פ 4664-01-20",הנאשם הורשע על פי הודאתו בעבירה של ניסיון לסחר בנשק.,.
"ת""פ 4664-01-20","לפי הסדר הטיעון, הצדדים הסכימו על טווח ענישה של בין 14 ל- 21 חודשי מאסר ומאסר על תנאי בהתאם לשיקול דעתו של בית המשפט.",.
"ת""פ 4664-01-20",בית המשפט המחוזי גזר את הדין כדלהלן:,.
"ת""פ 4664-01-20",בפסיקה קיימת מגמה חדה וברורה לפיה בעבירות נשק יש ליתן את הבכורה לשיקולי הגמול וההרתעה.,.
"ת""פ 4664-01-20","עבירות הנשק הן עבירות חמורות המסכנות באופן ניכר את ביטחון הציבור, דבר המחייב נקיטה בענישה מרתיעה וביתר שאת נוכח היקפה והתפשטותה של תופעה זו.",.
"ת""פ 4664-01-20",הסדר הטיעון מתיישב עם מדיניות הענישה הנהוגה ומקובלת.,.
"ת""פ 4664-01-20","מטעם זה ומשיקולים נוספים, הטווח המוסכם הינו בהחלט מאוזן וראוי.",.
"ת""פ 4664-01-20",בהתחשב במכלול השיקולים נידון הנאשם ל- 16 חודשי מאסר בפועל ושני מאסרים על תנאי.,.
"ת""פ 4664-01-20","הנאשם הורשע על פי הודאתו, בעובדות כתב האישום בעבירה של ניסיון לסחר בנשק לפי סעיפים 144(ב2), 25 ו- 29 לחוק העונשין, התשל""ז – 1977 (להלן: חוק העונשין).",כתב האישום
"ת""פ 4664-01-20","עפ""י כתב האישום, בתחילת חודש דצמבר 2019 קשר הנאשם קשר עם פריד אסמאעיל (להלן: פריד), לסחור בנשקים, באופן שבו פריד ימכור נשקים מסוגים שונים לאחרים בתיווכו של הנאשם אשר יקבל חלק מהתמורה שתתקבל בגין מכירת הנשקים (להלן: הקשר).",כתב האישום
"ת""פ 4664-01-20","במסגרת הקשר, הנאשם ופריד סיכמו שהעסקאות למכירת הנשקים יבוצעו מול הנאשם, כאשר פריד ידאג להעביר לנאשם את הנשקים והנאשם יעביר את התשלום ממכירתם לפריד.",כתב האישום
"ת""פ 4664-01-20","לשם קידום הקשר, בתאריך 4.12.19, נפגשו הנאשם ופריד, וסיכמו שהנאשם ימכור עבור פריד אקדח מסוג יריחו תמורת 36,000 ₪, ואקדח מסוג גלוק תמורת 46,000 ₪.",כתב האישום
"ת""פ 4664-01-20",המכירה לא יצאה לפועל מאחר והאקדחים כבר לא היו ברשותו של פריד.,כתב האישום
"ת""פ 4664-01-20","לשם קידום הקשר ובהתאם למה שסוכם במסגרתו, במהלך שיחות טלפון רבות שהתקיימו בין פריד לנאשם בין התאריכים 5-8.12.19, פריד הציע לנאשם כי ימכור עבורו כלי נשק שונים וביניהם: אקדח מסוג FN, אקדח מסוג יריחו, אקדח מסוג גלוק, תת מקלע עוזי, אקדח מסוג ברטה ורובה סער מסוג M16.",כתב האישום
"ת""פ 4664-01-20","עוד במהלך השיחות, דיברו השניים על מחירי חלק מכלי הנשק והתמקחו עליהם.",כתב האישום
"ת""פ 4664-01-20","בהמשך, פריד שלח לנאשם תמונות של כלי נשק אותם הוא מעוניין למכור על מנת שהנאשם יוכל להציגם בפני קונים פוטנציאליים.",כתב האישום
"ת""פ 4664-01-20","בהמשך לקשר ובמטרה למכור כלי נשק כמפורט לעיל, שלח הנאשם את תמונות כלי הנשק שקיבל מפריד לאחרים, אולם לבסוף המכירה לא יצאה לפועל.",כתב האישום
"ת""פ 4664-01-20","הנאשם במעשיו כמתואר לעיל ניסה בצוותא חדא עם פריד לסחור בנשקים, בלא רשות על פי דין לעשות כן.",כתב האישום
"ת""פ 4664-01-20",בשל העובדה שהנאשם כפר במיוחס לו בכתב האישום נקבעו ישיבות לשמיעת ראיות.,הסדר הטיעון
"ת""פ 4664-01-20","בישיבה הראשונה שהתקיימה ביום 13.7.20 אשר יועדה לשמיעת ראיות התביעה, ולאחר שמיעת עדותה של עדת התביעה הראשונה, הנאשם ביקש היתר לחזור בו מכפירתו, הודה  והורשע במיוחס לו בכתב האישום, כן הצדדים הודיעו כי הגיעו לידי הסדר טיעון.",הסדר הטיעון
"ת""פ 4664-01-20","לפי הסדר הטיעון, הצדדים הסכימו על טווח ענישה לעניין רכיב המאסר בפועל בלבד, כאשר המאשימה תטען להטלת עונש מאסר בפועל למשך 21 חודשים בניכוי ימי המעצר, ואילו  הנאשם להטלת מאסר בפועל למשך 14 חודשים בניכוי ימי המעצר.",הסדר הטיעון
"ת""פ 4664-01-20","עוד הוסכם, כי בנוסף יוטל מאסר על תנאי בהתאם לשיקול דעתו של בית המשפט ולאור טיעוני הצדדים.",הסדר הטיעון
"ת""פ 4664-01-20","לדיון התייצבה אמו של הנאשם, הגב' עביר אגבאריה, אשר מסרה כי אבי הנאשם מרצה עונש מאסר ובפועל הנאשם הוא אדם אחראי  שעובד ומפרנס את המשפחה.",הראיות לעניין העונש
"ת""פ 4664-01-20","כן, הנאשם הגיש אישור מאת המוסד לביטוח לאומי (נ/1) לפיו אמו סובלת מנכות רפואית משמעותית, וגם אישור מאת מעבידתו, חברת בדר אלומיניום בע""מ (נ/2), המאשרת כי הנאשם היה  עובד רציני המלא מוטיבציה אשר התייצב והתמיד בעבודתו, כן הביעה נכונות לחזור ולקלוט אותו אחרי שחרורו ממאסר.",הראיות לעניין העונש
"ת""פ 4664-01-20","ב""כ המאשימה בטיעוניו הדגיש, כי הנאשם ניסה לשמש כמתווך במכירת נשק לפחות בשתי הזדמנויות, וחלקו היה  מרכזי  באיתור לקוחות.",טיעוני הצדדים לעונש
"ת""פ 4664-01-20","הנאשם בא בקשר עם גורמים עבריינים אף התמקח איתם באשר למחיר הנשקים, דבר המחייב הטלת ענישה מרתיעה.",טיעוני הצדדים לעונש
"ת""פ 4664-01-20","ב""כ המאשימה עמד על מדיניות הענישה המחמירה בעבירות סחר בנשק, הפנה לפסיקה שבעיניו הינה רלוונטית, וטען להשתת מאסר ברף העליון של טווח הענישה המוסכם.",טיעוני הצדדים לעונש
"ת""פ 4664-01-20","מנגד, ב""כ הנאשם  טען רבות כי יש ליתן משקל רב לעובדה שהנאשם עוד ממעצרו שיתף פעולה , הודה ומסר גרסה מפורטת.",טיעוני הצדדים לעונש
"ת""פ 4664-01-20","גם לעובדה כי לא נשמעו ראיות בהליך זה בשל הודאת הנאשם, דבר שחסך זמן רב לכל המעורבים.",טיעוני הצדדים לעונש
"ת""פ 4664-01-20","ב""כ הנאשם, עמד בטיעוניו על מצבה הכלכלי הקשה של משפחת הנאשם, והדגיש כי לפני  מעצרו זה היה הנאשם שעבד ותמך במשפחתו בשל מחלת אמו ומאסר אביו.",טיעוני הצדדים לעונש
"ת""פ 4664-01-20","ב""כ הנאשם אף טען כי מדברי הנאשם, עליהם אעמוד בהמשך הדברים, ברור כי הנאשם הביע חרטה אמיתית וכנה, נטל אחריות  ואף הפנים היטב כי טעה.",טיעוני הצדדים לעונש
"ת""פ 4664-01-20","מכל אלה ותוך הפנייה לפסיקה, ב""כ הנאשם עתר להטלת מאסר ברף התחתון של טווח הענישה.",טיעוני הצדדים לעונש
"ת""פ 4664-01-20",הנאשם הבהיר כי לא יחזור על התנהלות עבריינית ולא יפר את החוק.,דברי הנאשם
"ת""פ 4664-01-20",הביע צער וחרטה והדגיש כי למד לקח חשוב לחיים לפיו יש להתרחק מעולם הפשע.,דברי הנאשם
"ת""פ 4664-01-20",גם מסר כי מעולם לא הסתבך עם החוק וביקש  סליחה ורחמים מבית המשפט.,דברי הנאשם
"ת""פ 4664-01-20","בפסיקה קיימת מגמה חדה וברורה לפיה  בעבירות נשק יש ליתן את הבכורה לשיקולי הגמול וההרתעה : ""בית משפט זה עמד לא פעם על החומרה הרבה שבעבירות נשק ועל הפגיעה בערכים המוגנים של שלמות הגוף, חיי אדם ושלום ובטחון הציבור הנפגעים מעבירות אלו ...",דיון והכרעה
"ת""פ 4664-01-20",חומרת עבירות אלו גלומה בפונטציאל הנזק הנובע מהן נוכח החשש כי הנשק הנסחר יועבר למי שמתכוון לבצע פעולות עברייניות או פעולות טרור.,דיון והכרעה
"ת""פ 4664-01-20",..,דיון והכרעה
"ת""פ 4664-01-20","(ע""פ 971/19 מדינת ישראל נ' געביס, [פורסם בנבו] פסקה 8 והאסמכתאות שם (11.7.19):",דיון והכרעה
"ת""פ 4664-01-20","עבירות הנשק הן עבירות חמורות המסכנות באופן ניכר את ביטחון הציבור, דבר המחייב נקיטה בענישה מרתיעה וביתר שאת  נוכח היקפה והתפשטותה של תופעה זו:"" יש חשיבות בענישה מוחשית של כל אחת ואחת מהחוליות בשרשרת הסחר.",דיון והכרעה
"ת""פ 4664-01-20","(ע""פ 8045/17 בראנסי נ' מדינת ישראל, [פורסם בנבו] פס' 11 (16.8.18); ראו גם : ע""פ 1323/13 רך חסן נ' מדינת ישראל, [פורסם בנבו] פסקה 12 (05.06.13); ע""פ 4945/13 מדינת ישראל נ' סלימאן, [פורסם בנבו] פסקה 11 (19.4.14).",דיון והכרעה
"ת""פ 4664-01-20","בהתאם לגישה זו :"" ברירת המחדל בעבירות נשק היא אפוא מאסר בפועל גם כאשר הנאשם נעדר עבר פלילי""(ע""פ 2564/19 אזברגה נ' מדינת ישראל, פסקה 10 (18.7.19).",דיון והכרעה
"ת""פ 4664-01-20","באשר לצורך בקביעת מתחם העונש שעה שגובש הסדר טיעון הכולל טווח ענישה אין אחידות דעים בפסיקה (ע""פ 2524/15 ‏ ‏ איוון שפרנוביץ נ' מדינת ישראל, [פורסם בנבו] פסקה 18 (8.9.16);  ע""פ 2454/18 עזרא שיינברג נ' מדינת ישראל, [פורסם בנבו] פס' 19 (2.12.18); ע""פ 1901/19 שמעון אסולין נ' מדינת ישראל [פורסם בנבו] (31.5.20).",דיון והכרעה
"ת""פ 4664-01-20","במקרה זה אלך בעקבות הגישה לפיה  אין הצדקה לקביעתו  של מתחם הענישה; ועם זאת, עדיין  לשם בחינת סבירות הסדר הטיעון וגם קביעת העונש ההולם בתוך הטווח המוסכם, יש להידרש למדיניות הענישה הנהוגה ומקובלת (ע""פ 1958/98  פלוני נ' מדינת ישראל, פד""י  נז(1) 577, 609 (25.12.02) (להלן: עניין פלוני).",דיון והכרעה
"ת""פ 4664-01-20","לשם עמידה על מדיניות הענישה עיינתי בפסיקה אליה הפנו הצדדים שברובה רחוקה מבחינת הנסיבות וגם העבירות מענייננו, וגם בפסיקה אשר ביסודה עובדות הדומות למקרה זה שלהלן:",דיון והכרעה
"ת""פ 4664-01-20","בע""פ 8207/19 שמעון אליהו נ' מדינת ישראל [פורסם בנבו] (13.7.20) - המדובר בנאשם שהורשע על יסוד הודאתו  בשני מקרים בעבירה של סיוע לעסקה אחרת בנשק לפי סע' 144(ב2) בתוספת סע' 32 לחוק העונשין.",דיון והכרעה
"ת""פ 4664-01-20","הנאשם הינו צעיר בן 34, נעדר כל עבר פלילי  והעונש שנמצא מתאים כלל רכיב של מאסר בפועל בגין שני אישומים למשך 18 חודשים.",דיון והכרעה
"ת""פ 4664-01-20","ערעור שהוגש לביהמ""ש העליון נדחה.",דיון והכרעה
"ת""פ 4664-01-20","בת""פ (מחוזי ירושלים) 35608-04-18 מדינת ישראל נ'  פהד רגבי [פורסם בנבו] (14.10.18) – המדובר הוא בנאשם מס' 2 בכתב האישום,  צעיר בן 24 ללא עבר פלילי, אשר הורשע על יסוד הודאתו בעבירה של ניסיון לסחר בנשק לפי סע' 144(ב2).",דיון והכרעה
"ת""פ 4664-01-20",במקרה זה הוטל על הנאשם עונש הכולל מאסר בפועל למשך 12 חודשים.,דיון והכרעה
"ת""פ 4664-01-20","בת""פ (מחוזי ירושלים) 35684-04-18  מדינת ישראל נ' ראמי ערמין [פורסם בנבו] (3.1.19) – גם במקרה זה  באשר לנאשם מס' 5 המדובר בצעיר, נעדר עבר פלילי  שהורשע על סמך הודאתו בעבירה של ניסיון לעסקה בנשק לפי סע' 144(ב2) בצירוף סע' 25 לחוק העונשין.",דיון והכרעה
"ת""פ 4664-01-20",גם במקרה זה נמצא כי העונש ההולם כולל בחובו מאסר בפועל למשך 12 חודשים ויום.,דיון והכרעה
"ת""פ 4664-01-20","בת""פ (מחוזי ירושלים)  30972-10-18 מדינת ישראל נ'  אדהם הינדי [פורסם בנבו] (13.5.19) – גם נאשם זה הינו צעיר בשנים אשר לחובתו שתי הרשעות מהעבר הרחוק, הפרעה  לשוטר במילוי תפקידו משנת 2010  והצתה משנת 2001 לפני 18 שנה בהיותו קטין.",דיון והכרעה
"ת""פ 4664-01-20",גם נאשם זה הורשע על יסוד הודאתו בעבירה של ניסיון לעסקה בנשק לפי סע' 144(ב2) בצירוף סע' 25 לחוק העונשין.,דיון והכרעה
"ת""פ 4664-01-20",על נאשם זה הוטל עונש הכולל מאסר בפועל למשך 8 חודשים.,דיון והכרעה
"ת""פ 4664-01-20",עולה מהאמור כי הסדר הטיעון כן מתיישב עם מדיניות הענישה הנהוגה ומקובלת.,דיון והכרעה
"ת""פ 4664-01-20","מטעם זה, כן  מהמשקל שיש לייחס לצפיות הנאשם שמוותר  על זכותו לניהול ההליך, מקבל על עצמו את האחריות למעשיו בשלב מוקדם של ההליך  דבר הגורם  לחיסכון בזמן ומשאבים; כמו כן , נוכח משקלו  הרב של  האינטרס הציבורי בכיבוד הסדרים ולמעמדה של התביעה אשר חזקה כי בחנה ושקלה את מכלול השיקולים הרלוונטיים  דבר   המחייב יחוס משקל רב לעמדתה (עניין פלוני, עמ' 610) – אני סבור כי הטווח המוסכם הינו בהחלט מאוזן וראוי.",דיון והכרעה
"ת""פ 4664-01-20","לעניין קביעת העונש בטווח המוסכם - משקל רב יש לייחס לגילו הצעיר של הנאשם, לעובדה כי הינו נעדר כל עבר פלילי, להודאתו, להבעת החרטה ולקיחת האחריות וגם למצבו הכלכלי והמשפחתי המורכב.",דיון והכרעה
"ת""פ 4664-01-20","כל אלה, מבלי שהתעלמתי מחומרת העבירה ונסיבותיה, מטים את הכף לקביעת עונש המתקרב לגבול התחתון של ההסדר.",דיון והכרעה
"ת""פ 4664-01-20","סיכומו של דבר, אני דן את הנאשם לעונשים הבאים:",דיון והכרעה
"ת""פ 4664-01-20","למאסר בפועל למשך 16  חודשים, אשר תחילתם מיום מעצרו.",דיון והכרעה
"ת""פ 4664-01-20","למאסר על תנאי לתקופה של 12 חודשים למשך 3 שנים משחרורו ממאסר,  והתנאי הוא כי הנאשם  לא יעבור עבירה מסוג פשע לפי סע' 144 לחוק העונשין ויורשע בגינה.",דיון והכרעה
"ת""פ 4664-01-20","למאסר על תנאי לתקופה של 8 חודשים למשך 3 שנים משחרורו ממאסר, והתנאי הוא כי הנאשם  לא יעבור עבירה מסוג עוון לפי סע' 144 לחוק העונשין ויורשע בגינה.",דיון והכרעה
"ת""פ 4664-01-20","5129371ניתן היום,  א' אב תש""פ, 22 יולי 2020, בנוכחות ב""כ המאשימה עו""ד חכרוש, ב""כ הנאשם עו""ד סביחאת והנאשם בעצמו באמצעות (vc).",זכות ערעור לבית-המשפט העליון תוך 45 ימים.
"ת""פ 4664-01-20",נוסח מסמך זה כפוף לשינויי ניסוח ועריכה,אברהים בולוס 54678313
"ת""פ 4664-01-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",אברהים בולוס 54678313
