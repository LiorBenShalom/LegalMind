verdict,text,part
"ת""פ 40815-12-19","בטרם שמיעת הראיות, הגיעו הצדדים להסדר טיעון במסגרתו כתב האישום המקורי שהוגש נגד הנאשם תוקן והנאשם הודה בעובדות כתב האישום המתוקן, שאלה הם עיקריהן:",גזר דין
"ת""פ 40815-12-19","בתאריך 01.12.19 הנאשם החזיק אקדח חצי אוטומטי CZ מודל 83 שמספרו הסידורי מחוק ובתוכו מחסנית תואמת ובה 9 כדורים בקוטר 9 מ""מ קצר, שבכוחם להמית אדם.",גזר דין
"ת""פ 40815-12-19","באותו מועד, שוטרים הגיעו לביתו של שגיא מדמון לצורך ביצוע חיפוש.",גזר דין
"ת""פ 40815-12-19",בהגיעם בסמוך לביתו של שגיא הם הבחינו בשגיא ובנאשם  יושבים יחד ברכב של שגיא.,גזר דין
"ת""פ 40815-12-19","הנאשם הבחין בשוטרים ויצא מהרכב כשהוא מחזיק באזור הבטן התחתונה את האקדח, המחסנית והכדורים, ונעצר על ידי השוטרים.",גזר דין
"ת""פ 40815-12-19","על יסוד הודאת הנאשם בעובדות, כאמור, הוא הורשע בעבירה של החזקת נשק ותחמושת, לפי סעיף 144(א) רישא וסיפא בחוק העונשין התשל""ז-1977.",גזר דין
"ת""פ 40815-12-19","במסגרת הסדר הטיעון, המליצו הצדדים לבית המשפט להטיל על הנאשם 16 חודשי מאסר בפועל מיום מעצרו, מאסר על תנאי וקנס לשיקול דעת בית המשפט.",גזר דין
"ת""פ 40815-12-19","ב""כ התביעה הציג את עברו הפלילי של הנאשם – בעבירות של סחר בסמים; החזקת סכין שלא כדין; הפרעה לשוטר; העלבת עובד ציבור ועוד.",גזר דין
"ת""פ 40815-12-19",טען כי הסדר הטיעון נכרת לאחר משא ומתן בין הצדדים.,גזר דין
"ת""פ 40815-12-19","ציין כי לאחר דיון בעתירה לגילוי ראיה, התביעה שקלה את עמדתה וכתב האישום תוקן כך שתחת העבירה של הובלה ונשיאת נשק יוחסה לנאשם עבירת החזקת נשק והוסכם להמליץ לבית המשפט להטיל על הנאשם עונש מאסר המצוי בחלק האמצעי תחתון של מתחם העונש ההולם.",גזר דין
"ת""פ 40815-12-19",ועתר לכבד את הסדר הטיעון.,גזר דין
"ת""פ 40815-12-19","ב""כ הנאשם הסביר כי מלכתחילה המידע בנוגע לאקדח התייחס לשגיא, ופעילות המשטרה כוונה אליו.",גזר דין
"ת""פ 40815-12-19","ומחומר הראיות עולה שהנאשם קיבל לרשותו את האקדח זמן קצר לפני שנעצר על ידי השוטרים, ולא היתה ראיה עצמאית הקושרת את האקדח לנאשם.",גזר דין
"ת""פ 40815-12-19",טען שבנסיבות בכללן העונש המוצע סביר; ציין כי הנאשם עבד לפרנסתו לפני מעצרו וימים ספורים לאחר מעצרו נולדה לנאשם בת.,גזר דין
"ת""פ 40815-12-19",וביקש לכבד את הסדר הטיעון.,גזר דין
"ת""פ 40815-12-19",הנאשם הביע צער על מעשיו ואמר כי בכוונתו לשקם את עצמו למען בתו הקטנה.,גזר דין
"ת""פ 40815-12-19",נשק הוא כלי מסוכן.,גזר דין
"ת""פ 40815-12-19",החזקתו מחייבת רישיון.,גזר דין
"ת""פ 40815-12-19","הגעתו לידי מי שאינו מורשה לכך,  כרוכה בעבירה.",גזר דין
"ת""פ 40815-12-19","והחזקתו בידי עבריינים, מוכוונת להוצאה לפועל של עבירות חמורות אחרות.",גזר דין
"ת""פ 40815-12-19","נוכח מאפיינים אלה, האינטרס הציבורי מחייב להעניש בחומרה על עצם ההחזקה העבריינית שלו.",גזר דין
"ת""פ 40815-12-19","ואכן, מגמת הפסיקה בשנים האחרונות היא של החמרה ממשית בענישת עבירות הנשק.",גזר דין
"ת""פ 40815-12-19","לצד האמור, הענישה הקונקרטית מושפעת מנסיבות ביצוע העבירה ועל העונש לעמוד בהלימה לחומרת המעשה בנסיבותיו ולמידת אשמו של הנאשם.",גזר דין
"ת""פ 40815-12-19","העובדה שהודאת הנאשם ניתנה במסגרת הסדר טיעון הכולל המלצה משותפת לעונש, הינה בעלת משמעות רבה, והכלל הוא שבתי המשפט מכבדים הסדרי טיעון.",גזר דין
"ת""פ 40815-12-19","במקרה זה, הסכמת התביעה לתיקון כתב האישום התבססה על מכלול הראיות שהיו ברשותה, כולל מידע מודיעיני, והיא נראית עניינית וסבירה.",גזר דין
"ת""פ 40815-12-19","וההקלה העונשית הגלומה בעונש המומלץ על ידי הצדדים, מותאמת לנסיבות.",גזר דין
"ת""פ 40815-12-19","הנאשם הודה במיוחס לו, חסך משאבים הכרוכים בניהול המשפט עד תום, והביע צער על מעשיו, ואין להתייאש מהאפשרות שהוא יתעשת ויזנח את הדרך העבריינית.",גזר דין
"ת""פ 40815-12-19","הנאשם אמנם בחור צעיר, אולם לחובתו הרשעות קודמות בעבירות חמורות ונשיאת מאסר של 30 חודשים, וקיים חשש שהוא ישוב ויפשע.",גזר דין
"ת""פ 40815-12-19",על העונש לכלול מאסר על תנאי משמעותי שיהיה בו כדי להרתיע את הנאשם מחזרה על ביצוע עבירות.,גזר דין
"ת""פ 40815-12-19","נוכח האמור, אני דן את הנאשם לעונשים הבאים:",גזר דין
"ת""פ 40815-12-19","16 חודשי מאסר בפועל, מיום מעצרו.",גזר דין
"ת""פ 40815-12-19",12 חודשי מאסר על תנאי למשך 3 שנים מיום שחרורו מהמאסר שלא יעבור עבירת נשק שהיא פשע.,גזר דין
"ת""פ 40815-12-19",8 חודשי מאסר על תנאי למשך 3 שנים מיום שחרורו מהמאסר שלא יעבור עבירת נשק שהיא עוון.,גזר דין
"ת""פ 40815-12-19","קנס בסך 7,500 ₪ או  30 ימי מאסר תחתיו.",גזר דין
"ת""פ 40815-12-19","5129371ניתנה והודעה היום י""ג טבת תשפ""א, 28/12/2020 במעמד הנוכחים.",זכות ערעור תוך 45 יום.
"ת""פ 40815-12-19",נוסח מסמך זה כפוף לשינויי ניסוח ועריכה,אליהו ביתן 54678313
"ת""פ 40815-12-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",אליהו ביתן 54678313
