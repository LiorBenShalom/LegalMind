verdict,text,part
"ת""פ 17856-06-17","ת""פ 17856-06-17 מדינת ישראל נ' מחאג'נה(עציר)",בית המשפט המחוזי מרכז-לוד
"ת""פ 17856-06-17","מדינת ישראל – באמצעות פמ""מ וע""י עו""ד הינד נאבולסי",בעניין:
"ת""פ 17856-06-17","מוניב מחאג'נה (עציר) – הובא וע""י עו""ד נאטור בשם עו""ד בויראת",נגד
"ת""פ 17856-06-17","הנאשם כפר במיוחס לו, אך בטרם החלה שמיעת ראיות בעניינו, הודה בעובדות כתב-האישום, והוא הורשע בעבירות של נשיאת נשק לפי סעיף 144(ב) רישא לחוק העונשין, התשל""ז – 1977 [להלן: ""חוק העונשין""], נשיאת אביזר לנשק לפי סעיף 144(ב) סיפא לחוק העונשין, ובנהיגה בזמן פסילה לפי סעיף 67 לפקודת התעבורה [נוסח חדש], התשכ""א – 1961 [להלן: ""פקודת התעבורה""].",כתב-האישום
"ת""פ 17856-06-17","ביום 18.5.17 נהג הנאשם בתחומי עיר מגוריו, אום אל פחם, ברכב שבחזקתו וזאת ביודעו כי הוא פסול מלנהוג על-פי גזר-דין שניתן בבית-המשפט לתעבורה בחדרה.",כתב-האישום
"ת""פ 17856-06-17","ביום 19.5.17 בשעה 1:45 לערך, נהג הנאשם ברכבו משטחי הרשות הפלסטינית לתוך שטח מדינת ישראל דרך מחסום תאנים, וזאת בעת שהוא פסול מלנהוג, כשלצדו ישב אחר בשם מחמוד שתיוי.",כתב-האישום
"ת""פ 17856-06-17","באותה עת, הוביל הנאשם בתא המטען של הרכב שני נשקים דמויי תת-מקלע מאולתר ושתי מחסניות ריקות התואמות לנשקים, באופן מוסתר כמתואר להלן: בדופן תא המטען השמאלית הוחבאה שקית צהובה ובתוכה שקית אדומה שבה הוסתר תת-מקלע מאולתר וכן מחסנית תואמת; בדופן תא המטען הימנית הוחבאה שקית צהובה ובתוכה שקית לבנה שבה הוסתר תת-מקלע מאולתר וכן מחסנית תואמת.",כתב-האישום
"ת""פ 17856-06-17","במסגרת ההסדר הודיע ב""כ המאשימה, כי יטען לעונש ראוי של 40 חודשי מאסר בפועל, הכוללים הפעלת מאסר על-תנאי בן 6 חודשים שתלוי ועומד כנגד הנאשם, פסילה בפועל ופסילה על-תנאי, וההגנה תטען באופן חופשי.",כתב-האישום
"ת""פ 17856-06-17","עוד הוסכם, כי הנאשם יישלח לקבלת תסקיר בעניינו.",כתב-האישום
"ת""פ 17856-06-17","מהתסקיר שנערך באמצע חודש פברואר 2018 עולה, כי הנאשם נשוי ואב לשישה ילדים בגילאים 3 – 12 שנים, סיים שמונה שנות לימוד ונשר מלימודים בכדי לסייע לפרנסת המשפחה.",תסקיר שירות המבחן
"ת""פ 17856-06-17","לדבריו, טרם מעצרו בתיק זה לא עבד במשך 11 שנים בשל מצבו הבריאותי והתקיים מקצבת הבטחת הכנסה מביטוח לאומי.",תסקיר שירות המבחן
"ת""פ 17856-06-17","דיווח, כי הוא סובל מבעיות לב, עבר שני צנתורים, אמור לעבור ניתוח לב פתוח וסובל מבעיות במעי הדק אשר הביאו לאשפוזו בעבר.",תסקיר שירות המבחן
"ת""פ 17856-06-17","עוד מסר, כי אשתו גם היא סובלת מבעיות בריאות שונות ומצויה במעקב רפואי.",תסקיר שירות המבחן
"ת""פ 17856-06-17","אין לנאשם עבר פלילי, אך לחובתו רישום תעבורתי הכולל 20 הרשעות קודמות, והנאשם שיתף כי לא חידש את רשיון הנהיגה בשל חובות כספיים גבוהים למספר רשויות.",תסקיר שירות המבחן
"ת""פ 17856-06-17","באשר לעבירות – הנאשם הודה בחלק מעובדות כתב-האישום, הפחית מחומרת האירוע והתקשה לבחון באופן מעמיק את הפסול במעשיו.",תסקיר שירות המבחן
"ת""פ 17856-06-17","שירות המבחן התרשם, כי קיים קושי באופן בולט להבין את ההשלכות הפוטנציאליות של המעשים וכי הנאשם מציג עמדות קורבניות נוכח מעצרו, מצבו הבריאותי, והשלכות המעצר על בני משפחתו.",תסקיר שירות המבחן
"ת""פ 17856-06-17","עם זאת נראה, כי המדובר באדם נעדר קווי אישיות עברייניים בולטים בהתנהלותו אשר הצליח, בדרך כלל, לנהל אורח חיים תקין ונורמטיבי.",תסקיר שירות המבחן
"ת""פ 17856-06-17","מכלול הנתונים מעלה, כי קיים סיכון להישנות התנהגות עוברת חוק בעתיד.",תסקיר שירות המבחן
"ת""פ 17856-06-17","נוכח העדר נטילת אחריות מלאה ובשל חומרת העבירות, שירות המבחן אינו בא בהמלצה טיפולית שתביא להפחתת הסיכון להישנות התנהגות עוברת חוק, ולהערכת השירות, ענישה מוחשית בדמות מאסר בפועל תחבר את הנאשם למחירים בגין מעשיו.",תסקיר שירות המבחן
"ת""פ 17856-06-17","ב""כ המאשימה הגיש גליון רישום תעבורתי (ת/1) ממנו עולה, כי לחובת הנאשם 18 הרשעות בין השנים 1995 – 2017 – בין השאר, בגין ביצוע עבירות של נהיגה בזמן פסילה, נהיגה כשרשיון הנהיגה פקע (בריבוי מקרים), ונהיגה מעל המהירות המותרת.",ראיות לעונש
"ת""פ 17856-06-17","כמו-כן, הוגש גזר-הדין מיום 2.4.17 (ת/2) המכיל מאסר על תנאי בן 6 חודשים אותו אני מתבקשת להפעיל, כשהוטלה עליו, בנוסף, פסילה בפועל בן 24 חודשים.",ראיות לעונש
"ת""פ 17856-06-17","הסניגור הגיש אסופת מסמכים (נ/1) באשר למצבו הבריאותי של הנאשם ושל אשתו וכן דיווח (חלקי) מהלשכה לשירותים חברתיים, המעלים את הנסיבות הקשות הכוללות של המשפחה.",ראיות לעונש
"ת""פ 17856-06-17","ב""כ המאשימה טענה למתחם עונש הולם שנע בין 30 – 50 חודשי מאסר בפועל בהתחשב בהנחיות פרקליטות המדינה, העובדה שהנאשם הסליק שני נשקים אותם קנה ברשות תוך כוונה להכניסם ארצה, כשהמניע הוא בצע כסף, והכל בעת שהוא פסול נהיגה.","טיעוני ב""כ הצדדים"
"ת""פ 17856-06-17","כן הפנתה לאמור בתסקיר שירות המבחן ולפיו, הנאשם נעדר קוויים עברייניים מבוססים אך מתקשה לבחון בביקורתיות את מעשיו וקיים סיכון להישנות התנהגות עוברת חוק.","טיעוני ב""כ הצדדים"
"ת""פ 17856-06-17","התביעה התחשבה בהודאת הנאשם, במצבו הבריאותי והמשפחתי, ובהתאם הציגה עונש ראוי המצוי מעט מעל הרף התחתון של המתחם וכולל הפעלת מאסר על תנאי בן 6 חודשים.","טיעוני ב""כ הצדדים"
"ת""פ 17856-06-17","לצד המאסר בפועל עתרה להשית על הנאשם מאסר על תנאי, קנס ופסילה בפועל.","טיעוני ב""כ הצדדים"
"ת""פ 17856-06-17","ב""כ המאשימה הציגה מספר פסקי-דין לתמיכה בעתירתה העונשית.","טיעוני ב""כ הצדדים"
"ת""פ 17856-06-17","ב""כ הנאשם עתר שלא למצות את הדין עם הנאשם והדגיש, כי הנאשם הודה בהזדמנות הראשונה ובטרם נשמעו ראיות.","טיעוני ב""כ הצדדים"
"ת""פ 17856-06-17","כן תיאר את מצבו המשפחתי, כאשר המדובר באב לשישה ילדים הסמוכים על שולחנו, ואסופת המסמכים שהגיש מלמדת על מצבו הבריאותי הקשה של הנאשם ומשפחתו.","טיעוני ב""כ הצדדים"
"ת""פ 17856-06-17",כן ביקש להתחשב בעובדה שהנאשם מצוי במעצר מיום 19.5.17.,"טיעוני ב""כ הצדדים"
"ת""פ 17856-06-17","ב""כ הנאשם טען כי הפסיקה אותה הגישה ב""כ המאשימה אינה הולמת את נסיבות המקרה, ומטעמו הגיש גזרי-דין הכוללים עונשים הנעים בין עבודות שירות לבין שנת מאסר בפועל.","טיעוני ב""כ הצדדים"
"ת""פ 17856-06-17","בדברו לבית-המשפט מסר הנאשם כי הוא מצטער על מעשיו ועשה טעות חמורה, הדגיש שהוא אב לשישה ילדים וכי הוא עומד לפני ניתוח לב פתוח.","טיעוני ב""כ הצדדים"
"ת""פ 17856-06-17","הנאשם, במעשיו, פגע באופן מוחשי בשלום הציבור ובבטחונו.",דיון והכרעה
"ת""פ 17856-06-17","עבירות הנשק הפכו לתופעה עבריינית מדאיגה ול""מכת אזור"", ובלשון בית-המשפט העליון:",דיון והכרעה
"ת""פ 17856-06-17","לצד זאת, בעבירת התעבורה שביצע, פגע הנאשם בסדר הציבורי ובצורך לכבד החלטות בתי-המשפט, כשבנוסף, פגע במידה מסוימת גם בבטיחותם של משתמשי הדרך.",דיון והכרעה
"ת""פ 17856-06-17","באשר לנסיבות ביצוע העבירות ייאמר, כי הנאשם ביקש להכניס ארצה שני תתי-מקלע מאולתרים, שהם בעלי פוטנציאל קטלני, ממניע של בצע כסף.",דיון והכרעה
"ת""פ 17856-06-17","עצם הסלקת הנשקים מעיד על מימד התכנון שבמעשים, כשבצמוד אליהם נמצאו גם מחסניות תואמות, אם כי ריקות.",דיון והכרעה
"ת""פ 17856-06-17","לצד הנאשם ישב אדם אחר ברכב, אך ניכר כי הנאשם הוא הפעיל המרכזי, כאשר השניים נסעו ברכבו של הנאשם, הוא אשר נהג בזמן שהיה בפסילה, ועל-פי התסקיר המזימה היתה פרי תכנונו על-מנת למכור את הנשקים בישראל.",דיון והכרעה
"ת""פ 17856-06-17","בסופו של יום, לא נגרם נזק בפועל, שכן הנשקים המוסלקים נמצאו במחסום, אך הנזק הפוטנציאלי הוא גבוה מאוד, כאשר לא ידוע לאלו ידיים היו עלולות ליפול אותם נשקים שהובאו במיוחד מהשטחים לישראל.",דיון והכרעה
"ת""פ 17856-06-17","לעניין מדיניות הענישה ייאמר, כי בית-המשפט העליון קורא להחמרה בענישה של כל 	המעורבים בפעילות פלילית בנשק, אם כי בהדרגה.",דיון והכרעה
"ת""פ 17856-06-17","ראו, למשל, דבריה של כב' השופטת 	ארבל בע""פ סלימאן:",דיון והכרעה
"ת""פ 17856-06-17",וכן ראו קביעותיו של כב' השופט (כתוארו אז) רובינשטיין באותו פסק-דין:,דיון והכרעה
"ת""פ 17856-06-17","בהקשר זה יוזכר, כי על-פי פסיקת בית-המשפט העליון, יש להטיל עונשי מאסר בפועל בגין עבירות נשק גם על מי שזוהי הרשעתו הראשונה בפלילים (ראו, למשל: ע""פ 6989/13 פרח נ' מדינת ישראל [25.2.2014]).",דיון והכרעה
"ת""פ 17856-06-17","מתחם העונש ההולם ייקבע, לכן, בהתאם למדיניות ענישה זו, כאשר בענייננו המדובר במעשה עברייני מתוכנן, אשר התגלה עת חזר הנאשם מנסיעה בשטחים, בעוד הנאשם הוביל ברכבו 2 תתי-מקלע מאולתרים, המהווים נשק התקפי בעלי פוטנציאל סיכון גבוה, שהוסלקו ברכב יחד עם מחסניות תואמות, אך ריקות.",דיון והכרעה
"ת""פ 17856-06-17","לצורך קביעת מתחם העונש ההולם עיינתי בפסיקה שהוצגה על-ידי ב""כ הצדדים ובפסקי-דין נוספים, ואציין את המרכזיים שבהם אשר סייעו לי בקביעת המתחם, בשינויים המחויבים:",דיון והכרעה
"ת""פ 17856-06-17","ע""פ 6347/17 מגאהד נ' מדינת ישראל [2.1.18]: בית המשפט העליון דחה את ערעור המערער על הרשעתו בעבירות של קשירת קֶשֶר לביצוע פשע והובלת נשק ואביזר לנשק.",דיון והכרעה
"ת""פ 17856-06-17","המערער העביר רובה סער דמוי M-4 ו-1001 כדורי נשק מהשטחים לארץ, בתמורת ל-2,000 ₪.",דיון והכרעה
"ת""פ 17856-06-17","בית משפט קמא קבע מתחם ענישה בין 20 ל-40 חודשי מאסר בפועל, וגזר עליו 28 חודשי מאסר בפועל ו-12 חודשי מאסר מותנה, תוך שלקח בחשבון את עברו הפלילי הדל, היותו נשוי ואב לשניים והודאתו המיידית.",דיון והכרעה
"ת""פ 17856-06-17","ע""פ 4135/16 נאסר נ' מדינת ישראל [22.2.17] - בית המשפט המחוזי הרשיע את המערער על יסוד הודאתו, במסגרת הסדר טיעון, בעבירות של החזקה והובלת נשק שלא כדין ונהיגה בזמן פסילה בכך, שהוא קיבל לידיו אקדח, שתי מחסניות ו-13 כדורים, החביא אותם בבית במשך 10 ימים והוביל אותם, ביחד עם אחר, ברכבו, עד שנעצר על ידי המשטרה, בטרם ביצע את שתכנן.",דיון והכרעה
"ת""פ 17856-06-17",בית המשפט קבע כי יש להחמיר בענישה נוכח ריבוי המקרים וחומרת המעשים וקבע כי מתחם העונש ההולם בעניינו של המערער נע בין 18 לבין 40 חודשי מאסר בפועל.,דיון והכרעה
"ת""פ 17856-06-17","נוכח גילו הצעיר של המערער, הודאתו ולקיחת האחריות, והעובדה שמדובר במאסרו הראשון, הוטל עליו עונש כולל (בגין עבירות הנשק והנהיגה) של 30 חודשי מאסר בפועל לצד עונשים נלווים.",דיון והכרעה
"ת""פ 17856-06-17",בבית-המשפט העליון חזר בו המערער מהערעור על חומרת העונש.,דיון והכרעה
"ת""פ 17856-06-17","ע""פ 761/07 מדינת ישראל נגד אדרי [22.02.07], בו נדון עניינו של מערער, בעל הרשעות קודמות, ""חלקן לא פשוטות בכלל"" (שם, בפסיקה לפני האחרונה), אשר נעצר על-ידי שוטרים לבדיקה ונמצא מחזיק באקדח, מחסנית ותחמושת עטופים בגרב ומוסתרים בתחתוניו.",דיון והכרעה
"ת""פ 17856-06-17","בית-המשפט המחוזי גזר על המערער שנת מאסר בפועל, וערעור המדינה התקבל תוך שעונשו הועמד על שנתיים מאסר בפועל.",דיון והכרעה
"ת""פ 17856-06-17","ע""פ 2892/13 עודתאללה נגד מדינת ישראל [29.9.13], עניינו במערער צעיר שניהל אורח חיים נורמטיבי, אשר כפר במיוחס לו.",דיון והכרעה
"ת""פ 17856-06-17","בסופו של יום הורשע בכך שהגיע לידיו אקדח, אותו הוביל ברכבו יחד עם מחסנית ריקה מכדורים, מוסתר תחת השטיחון שמתחת לכסא הנהג ברכב.",דיון והכרעה
"ת""פ 17856-06-17","משהבחין בחסימה משטרתית סטה מנתיבו לדרך ללא מוצא ורק אז עצר את הרכב, כאשר השוטרים מצאו את האקדח.",דיון והכרעה
"ת""פ 17856-06-17",יחד עם המערער היה אדם נוסף ברכב.,דיון והכרעה
"ת""פ 17856-06-17","על המערער נגזר עונש של 21 חודשי מאסר בפועל, ובית-המשפט העליון לא מצא שיש יסוד להתערב בגזר-הדין.",דיון והכרעה
"ת""פ 17856-06-17","ת""פ (מחוזי מרכז) 189-01-16 מדינת ישראל נ' זידאן [28.7.16], בו נקבע מתחם ענישה של 12 עד 36 חודשים מאסר בפועל בגין עבירות נשק, כאשר עיון בגזר-הדין מלמד כי במקרה זה התקיימו נסיבות מקלות שאינן מתקיימות בענייננו.",דיון והכרעה
"ת""פ 17856-06-17","דובר בנאשם שנתפס בכף במחסום בעת כניסתו לארץ, כשהוא נושא נשק מסוג תת מקלע, מחסנית ריקה, וקופסת תחמושת ברכבו, לאחר שרכש אותם מוקדם יותר באותו היום בטול כרם.",דיון והכרעה
"ת""פ 17856-06-17","הובלת הנשק על-ידי הנאשם נמשכה זמן קצר מאוד, וטענתו של הנאשם, לפיה רכש את הנשק לצורכי ציד, לא נשללה על-ידי המאשימה.",דיון והכרעה
"ת""פ 17856-06-17","המערער הגיש ערעור על חומרת העונש אך חזר בו בהמלצת בית-המשפט (ע""פ 7124/16 זידאן נגד מדינת ישראל [23.1.17]).",דיון והכרעה
"ת""פ 17856-06-17","ת""פ 24364-10-16 (מחוזי מרכז) מדינת ישראל נגד חנינה [5.7.17]: 	הנאשם הורשע על פי הודאתו בביצוע עבירות בנשק לפי סעיף 144(ב) לחוק העונשין בכך שיחד עם אחר הוביל נשק מסוג ""קרל גוסטב"" ובו מחסנית עם כדורים, כשהנשק היה עטוף בניילון נצמד ומונח בשקית ניילון שקופה.",דיון והכרעה
"ת""פ 17856-06-17","הנאשם, כבן 23, נעדר הרשעות קודמות, והוגש בעניינו תסקיר שלילי ממנו עלה כי אינו לוקח אחריות על מעשיו וקיים סיכון בינוני להישנות התנהגות עבריינית.",דיון והכרעה
"ת""פ 17856-06-17",נקבע מתחם ענישה שנע בין 16 ל- 36 חודשי מאסר בפועל.,דיון והכרעה
"ת""פ 17856-06-17","על השותף נגזרו 16 חודשי מאסר בפועל בהסדר טיעון סגור על רקע קשיים ראייתיים, ובהתחשב במכלול הנסיבות לרבות עקרון אחידות הענישה, הושתו על הנאשם 22 חודשי מאסר בפועל.",דיון והכרעה
"ת""פ 17856-06-17","בשים לב למימד התכנון, בעובדה שהמדובר בנשיאת נשקים מהשטחים לתוך ישראל על-ידי הנאשם שנהג בזמן פסילה, בהתחשב בסוג הנשק וכמותו - שני תתי-מקלע מאולתרים עם מחסניות תואמות ריקות -  אני קובעת מתחם עונש הולם אשר נע בין 2 – 5 שנות מאסר בפועל לצד מאסר על תנאי וקנס.",דיון והכרעה
"ת""פ 17856-06-17",בעניינו של הנאשם לא נטען ולא הוצג כל שיקול אשר מצדיק חריגה מהמתחם מטעמי שיקום (או מטעמי הגנה על שלום הציבור).,דיון והכרעה
"ת""פ 17856-06-17","על כן, עונשו ייגזר בתוך המתחם ויש להתחשב בנסיבות אשר אינן קשורות בביצוע העבירות, כמפורט בסעיף 40יא' לחוק העונשין.",דיון והכרעה
"ת""פ 17856-06-17",השיקולים לקולא המרכזיים בעניינו של הנאשם נוגעים למצבו האישי והמשפחתי.,דיון והכרעה
"ת""פ 17856-06-17","מהראיות, הטיעונים והאמור בתסקיר עולה, כי לשליחתו של הנאשם אל מאחורי סורג ובריח תהיה השפעה ממשית על בני משפחתו, הכוללים את אשתו – שבריאותה אינה תקינה, וששת ילדיו, כאשר עולה תמונה של משפחה קשת יום.",דיון והכרעה
"ת""פ 17856-06-17","בנוסף, לנאשם עצמו מגוון בעיות בריאות, כאשר מצבו הנוכחי מצריך טיפול שוטף.",דיון והכרעה
"ת""פ 17856-06-17","עוד יש להתחשב בעובדה, שהנאשם מרצה מאסר ראשון, כאשר להתרשמות שירות המבחן הוא אינו בעל דפוסים עברייניים מובהקים.",דיון והכרעה
"ת""פ 17856-06-17","לזכותו של הנאשם עומדת הודאתו בבית-המשפט, אם כי מהאמור בתסקיר עולה כי לקיחת האחריות על מעשיו היא חלקית והוא ממזער מחומרת עבירותיו.",דיון והכרעה
"ת""פ 17856-06-17","עולה ממכלול הנתונים, כי קיים סיכון להישנות ביצוע עבירות, כאשר הנאשם הוכיח במעשיו כי הוא רצדיביסט בתחום התעבורה.",דיון והכרעה
"ת""פ 17856-06-17","מהרישום התעבורתי ונסיבות העבירות נושא גזר-דין זה עולה באופן ברור, כי הנאשם שב ונוהג ללא רשיון נהיגה, בין אם בכך שהוא לא מחדש את רשיון הנהיגה שלו, ובין אם הוא נוהג בזמן פסילה, תוך זלזול מתמשך בחוק ומבלי שהוא מביע תובנה לחומרת מעשים אלו.",דיון והכרעה
"ת""פ 17856-06-17","בהתחשב בכל השיקולים שפורטו, אני מחליטה להעמיד את עונשו של הנאשם מעט מעל הרף התחתון של המתחם ולהפעיל את המאסר על תנאי ברובו במצטבר לצד פסילה בפועל לתקופה ממושכת.",דיון והכרעה
"ת""פ 17856-06-17","לפנים משורת הדין, נוכח המצב הכלכלי הקשה של הנאשם וילדיו, לא אטיל סנקציה כלכלית.",דיון והכרעה
"ת""פ 17856-06-17","לאור האמור לעיל, אני גוזרת את דינו של הנאשם כדלקמן:",דיון והכרעה
"ת""פ 17856-06-17",26 חודשי מאסר בפועל;,דיון והכרעה
"ת""פ 17856-06-17","אני מפעילה מאסר על תנאי בן 6 חודשים שהוטל על הנאשם בתיק פל""א (תעבורה חדרה)    6747-01-17 בגזר-דין מיום 2.4.17 לריצוי בחופף ובמצטבר, כך שסך הכל ירצה הנאשם עונש מאסר בפועל בן 30 חודשים מיום מעצרו: 19.5.17;",דיון והכרעה
"ת""פ 17856-06-17",12 חודשי מאסר על תנאי שלא יעבור בתוך 3 שנים מיום שחרורו עבירות בנשק מכל סוג; 6 חודשי מאסר על תנאי שלא יעבור בתוך 3 שנים מיום שחרורו עבירה של נהיגה בזמן פסילה.,דיון והכרעה
"ת""פ 17856-06-17",פוסלת את הנאשם מלקבל או להחזיק רשיון נהיגה לתקופה של 24 חודשים מיום שחרורו ובמצטבר לכל פסילה אחרת.,דיון והכרעה
"ת""פ 17856-06-17","54678313ניתן היום,  כ""ד ניסן תשע""ח, 09 אפריל 2018, במעמד הנאשם וב""כ הצדדים.",5129371
"ת""פ 17856-06-17",דנה מרשק מרום 54678313,5129371
"ת""פ 17856-06-17",נוסח מסמך זה כפוף לשינויי ניסוח ועריכה,5129371
"ת""פ 17856-06-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
