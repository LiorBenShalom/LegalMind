verdict,text,part
"ת""פ 34413-09-17","חוק העונשין, תשל""ז-1977: סע'  29, 144(ב), 144(ג)(3), 499(א)(1)",חקיקה שאוזכרה: 
"ת""פ 34413-09-17","הנאשם הורשע, על סמך הודאתו, בעבירות שיוחסו לו בכתב אישום אשר תוקן במסגרת הסדר טיעון אליו הגיעו הצדדים.",גזר דין
"ת""פ 34413-09-17","הסדר הטיעון כלל הסכמה עונשית ולפיה יעתרו הצדדים במשותף להטיל על הנאשם עונש של 27 חודשי מאסר בפועל בגין תיק זה, וכן יבקשו להפעיל עונש מאסר בן 18 חודשים, שהושת על הנאשם בתיק אחר, באופן שמחציתו תופעל בחופף לעונש שיוטל בגין תיק זה ומחציתו במצטבר.",גזר דין
"ת""פ 34413-09-17",הוסכם כי הצדדים יעתרו שהנאשם ירצה בסך הכל 36 חודשי מאסר בפועל ובנוסף יטיל עליו בית המשפט מאסר מותנה לפי שיקול דעתו.,גזר דין
"ת""פ 34413-09-17","העבירות בהן הורשע הנאשם, בהתאם להודייתו, הן עבירות בנשק (נשיאה והובלה) לפי סעיף 144(ב) + 144(ג)(3) + 29 לחוק העונשין, התשל""ז-1977 (להלן: ""חוק העונשין"") וקשירת קשר, עבירה לפי סעיף 499(א)(1) לחוק העונשין.",גזר דין
"ת""פ 34413-09-17","בעובדות כתב האישום נאמר כי במועד שאינו ידוע במדויק למאשימה, עובר ליום 18.8.17, קשר הנאשם קשר עם אחר או עם אחרים שזהותם אינה ידועה למאשימה, להניח מטען חבלה צמוד לעסק צ'יינג' ""הדר פיננסים והשקעות"" אשר בחיפה, וזאת בכוונה להרוס או לפגוע בצ'יינג' (להלן: ""הקשר"").",גזר דין
"ת""פ 34413-09-17",הצ'יינג' ממוקם סמוך לבית קפה.,גזר דין
"ת""פ 34413-09-17","ביום 18.8.17, בין השעה 00:30 לשעה 07:30,  נגנב קטנוע שחור קימקו בקרית ביאליק (להלן: ""הקטנוע"").",גזר דין
"ת""פ 34413-09-17","ביום 18.8.17 בסביבות השעה 15:00 לערך רכב אדם, שזהותו אינה ידועה למאשימה, על הקטנוע והחנה אותו בקומת העמודים שבין בניין 29 - 27 ברח' הנציב בקרית שמואל (להלן: ""הבניין"").",גזר דין
"ת""פ 34413-09-17","בהמשך אותו יום, בסמוך לשעה 17:50, נהג הנאשם ברכב מסוג רנו (להלן: ""הרכב"") המצוי בבעלותו, כשלצידו יושב אדם נוסף שזהותו אינה ידועה למאשימה.",גזר דין
"ת""פ 34413-09-17","השניים נסעו לבניין כשהם נושאים ומובילים ברכב חומר נפץ (להלן: ""מטען החבלה"") בלא רשות על פי דין לנשיאתו והובלתו.",גזר דין
"ת""פ 34413-09-17","בהגיעם לבניין, ירדו הנאשם והאדם הנוסף מהרכב, הטמינו את מטען החבלה בארגז הקטנוע ועזבו את המקום ברכב.",גזר דין
"ת""פ 34413-09-17","בשעה 18:19 לערך ניגש אל הקטנוע אדם שזהותו אינה ידועה למאשימה, עלה עליו ורכב לכיוון הצ'יינג'.",גזר דין
"ת""פ 34413-09-17","בשעה 18:25 לערך, עצר אותו אחר ליד הצ'יינג' והעמיד את הקטנוע, כשבתוכו מטען החבלה, בצמוד לכניסה לצ'יינג', וזאת בכוונה להרוס ולפגוע בצ'יינג' באמצעות מטען החבלה.",גזר דין
"ת""פ 34413-09-17",לאחר מכן עזב את המקום בריצה.,גזר דין
"ת""פ 34413-09-17",באותה עת הצ'יינג' היה סגור.,גזר דין
"ת""פ 34413-09-17","בשעה 18:36 לערך התפוצץ מטען החבלה, וכתוצאה מכך נשבר חלון בית העסק, נשברו חלונות בבתי עסק נוספים ונגרם נזק לרכב שחנה בסמוך.",גזר דין
"ת""פ 34413-09-17","בטיעוניה לעונש ציינה המאשימה כי אמנם מדובר בעבירות חמורות אך יחד עם זאת, כתב האישום תוקן משמעותית לאחר שבתיק נתגלו קשיים ראייתיים משמעותיים.",גזר דין
"ת""פ 34413-09-17","נטען כי באיזון שבין חומרת המעשים לקשיים הראייתיים, הענישה המוסכמת הינה סבירה וראויה.",גזר דין
"ת""פ 34413-09-17","עוד ציינה המאשימה כי מדובר בנאשם צעיר יחסית, אשר בעברו שתי הרשעות קודמות.",גזר דין
"ת""פ 34413-09-17","הרשעתו האחרונה היא מינואר 2016, במסגרתה השית עליו בית המשפט מאסר מותנה אותו מבקשת המאשימה להפעיל, מחציתו בחופף ומחציתו במצטבר.",גזר דין
"ת""פ 34413-09-17","ב""כ המאשימה הפנתה בנוסף להודאתו של הנאשם ולנטילת האחריות מצידו על מעשיו.",גזר דין
"ת""פ 34413-09-17","נטען כי הודיה זו, אשר הביאה לחיסכון בזמן שיפוטי יקר, צריכה להילקח בחשבון בעת גזירת דינו של הנאשם.",גזר דין
"ת""פ 34413-09-17","לסיכום, טענה המאשימה כי במכלול השיקולים, ובראשם הקשיים הראייתיים שניצבו בתיק זה, הרי שעונש המאסר המוסכם מאוזן, הולם וראוי.",גזר דין
"ת""פ 34413-09-17","ב""כ הנאשם הפנה אף הוא לקשיים הראייתיים המשמעותיים הקיימים בתיק, תוך שציין כי אילו היה התיק נשמע לא ברור כיצד היה מסתיים ההליך והסבירות, לשיטתו, כי היה מסתיים לטובת הנאשם.",גזר דין
"ת""פ 34413-09-17","נאמר כי על אף זאת, ועל מנת לאזן בין הסיכונים לסיכויים, החליט הנאשם להגיע להסדר הטיעון שהוצג.",גזר דין
"ת""פ 34413-09-17","הסנגור הפנה לכך שמדובר בנאשם צעיר שאמנם זהו מאסרו השני, אך לא מדובר באדם שעברו מכביד.",גזר דין
"ת""פ 34413-09-17",לבד מהרשעתו הקודמת יש לחובת הנאשם רישום ללא הרשעה מבית משפט השלום לנוער.,גזר דין
"ת""פ 34413-09-17","ב""כ הנאשם הוסיף כי מעבר לכך, הנאשם הודה בהזדמנות הראשונה והוא מתחרט על מעשיו מעומק ליבו ולכן ביקש לקיים את הסדר הטיעון שהושג בין הצדדים.",גזר דין
"ת""פ 34413-09-17",נאמר כי לפני יומיים נישא הנאשם בין כותלי בית הסוהר ללא נוכחות המשפחה המורחבת וחברים.,גזר דין
"ת""פ 34413-09-17","על אף שמדובר בשמחה, הרי בנסיבות העניין האירוע היה עצוב.",גזר דין
"ת""פ 34413-09-17","לדברי הסנגור, לאחר נישואיו, מבקש הנאשם לפתוח דף חדש ולשנות את אורחות חייו.",גזר דין
"ת""פ 34413-09-17","בדברו האחרון, הביע הנאשם  צער על מעשיו והבטיח לא להסתבך יותר בפלילים.",גזר דין
"ת""פ 34413-09-17","ההלכה הפסוקה מורה כי קיומו של הסדר טיעון אינו מבטל את תחולתו של תיקון 113 לחוק העונשין, ועל בית המשפט לבחון את הסדר הטיעון, על פי אמות המידה המקובלות ובהתאם לנסיבות המקרה ונסיבותיו האישיות של הנאשם (ראו ע""פ 512/13 פלוני נ' מדינת ישראל (4.12.2013)).",גזר דין
"ת""פ 34413-09-17","אין צורך להרבות מילים על אודות חומרת מעשיו של הנאשם אשר נשא והוביל ברכבו מטען חבלה, שהונח בהמשך על ידי האחר בפתח הצ'יינג' והתפוצץ תוך שהוא גורם לנזקי רכוש, הן לצ'יינג' והן לבתי עסק נוספים סמוכים ואף לרכב שחנה בסמוך.",גזר דין
"ת""פ 34413-09-17",ניתן לשער כי רק בדרך נס לא נגרמו פגיעות בנפש בקרב דיירי הבתים הסמוכים או עוברי אורח תמימים שנקרו לזירת האירוע.,גזר דין
"ת""פ 34413-09-17","הערכים החברתיים שנפגעו מביצוע העבירות בתיק זה הם שלומם, ביטחונם, שלמות גופם ורכושם של נפגעי העבירה, של הדיירים המתגוררים בסמוך ושל עוברי אורח.",גזר דין
"ת""פ 34413-09-17","בפסיקה  הודגש, במספר רב של הזדמנויות, הצורך שבית המשפט יתרום את תרומתו למיגור תופעת השימוש בנשק, שהפכה למכת מדינה.",גזר דין
"ת""פ 34413-09-17","בע""פ 27/17 בסל נ' מדינת ישראל (12.12.2017) נאמר כי:",גזר דין
"ת""פ 34413-09-17","לצד חומרת המעשים, אין להתעלם מהקשיים הראייתיים המשמעותיים עליהם עמדו הצדדים, ואשר הובילו להסדר הטיעון.",גזר דין
"ת""פ 34413-09-17","ככלל, נדרש בית המשפט לקיים הסדרי טיעון שהונחו בפניו בשל טעמים הקשורים בחשיבותם ובמעמדם של הסדרים אלה.",גזר דין
"ת""פ 34413-09-17","לצד זאת, על בית המשפט לבחון אם הסדר טיעון מסוים שהונח בפניו, לרבות העונש שהוצג במסגרתו,  מאזן בין טובת ההנאה שמעניק ההסדר לנאשם לבין האינטרס הציבורי.",גזר דין
"ת""פ 34413-09-17","יפים לעניין זה דברי כב' הנשיאה בייניש בע""פ 1958/98 פלוני נ' מדינת ישראל, פ""ד נז(1), 577, שם נקבע כי:",גזר דין
"ת""פ 34413-09-17","יחד עם זאת, ההלכה הפסוקה מורה כי רק במקרים חריגים יסטה בית המשפט מהסדר טיעון שהוצג בפניו.",גזר דין
"ת""פ 34413-09-17","בבחינת נסיבותיו האישיות של הנאשם, הבאתי בחשבון את גילו הצעיר ואת העובדה כי הודה בעבירות שיוחסו לו בכתב האישום המתוקן בשלב מוקדם של הדיון.",גזר דין
"ת""פ 34413-09-17","הודיה זו, לא רק שהביאה לחיסכון בזמן שיפוטי יקר, אלא שהיא מגלמת גם נטילת אחריות מצד הנאשם, על מעשיו.",גזר דין
"ת""פ 34413-09-17","מצד שני, לא מדובר במי שזו הסתבכותו הראשונה בפלילים.",גזר דין
"ת""פ 34413-09-17","עיון ברישום הפלילי שהוצג בפניי מלמד כי לחובת הנאשם שתי הרשעות קודמות: האחת מיום 26.1.16 בגדרה הורשע הנאשם ברכישה והחזקת נשק שלא כדין, ירי בנשק באזור מגורים ואיומים ובגינה הוטלו עליו 23 חודשי מאסר בפועל.",גזר דין
"ת""פ 34413-09-17","בנוסף, הטיל בית המשפט באותו תיק על הנאשם מאסר מותנה אותו מבקשים הצדדים להפעיל, כמוסכם בהסדר הטיעון.",גזר דין
"ת""פ 34413-09-17","לבד מאותה הרשעה, עומדת לחובת הנאשם הרשעה נוספת מיום 16.5.12 מבית משפט השלום לנוער בחיפה בעבירת חבלה חמורה וחבלה כשהעבריין מזויין.",גזר דין
"ת""פ 34413-09-17","לאחר ששקלתי את מכלול הנסיבות, לרבות חומרת המעשים בהם  הורשע הנאשם בתיק זה, מדיניות הענישה הנוהגת במקרים דומים והקשיים הראייתיים עליהם הצביעו הצדדים, החלטתי שלא לסטות מהעונש המוסכם בהסדר הטיעון.",גזר דין
"ת""פ 34413-09-17",לעניין זה התחשבתי גם בגילו של הנאשם ובהודייתו בשלב מוקדם של הדיון.,גזר דין
"ת""פ 34413-09-17","סבורני כי במכלול הנתונים, מאזן העונש המוסכם באופן ראוי, בין טובת ההנאה שהנאשם מקבל לבין האינטרס הציבורי.",גזר דין
"ת""פ 34413-09-17","אשר על כן, אני גוזר על הנאשם את העונשים הבאים:",גזר דין
"ת""פ 34413-09-17",27 חודשי מאסר בפועל.,גזר דין
"ת""פ 34413-09-17","בנוסף, אני מורה על הפעלת המאסר המותנה בן 18 חודשים שהושת על הנאשם בתיק פלילי 23877-07-15 בבית המשפט המחוזי בחיפה, באופן שחציו יופעל בחופף למאסר שהוטל על הנאשם בתיק זה וחציו במצטבר.",גזר דין
"ת""פ 34413-09-17",בסך הכל ירצה הנאשם 36 חודשי מאסר בפועל בניכוי ימי מעצרו מיום 23.8.17 ועד היום.,גזר דין
"ת""פ 34413-09-17",18 חודשי מאסר על תנאי למשך 3 שנים לבל יעבור הנאשם העבירה בה הורשע בתיק זה או כל עבירה בנשק או עבירת אלימות שהיא פשע ויורשע בגינה.,גזר דין
"ת""פ 34413-09-17",זכות ערעור לבית המשפט העליון תוך 45 יום מהיום.,גזר דין
"ת""פ 34413-09-17","5129371ניתן היום,  י""ב ניסן תשע""ח, 28 מרץ 2018, בנוכחות הצדדים.",גזר דין
"ת""פ 34413-09-17",נוסח מסמך זה כפוף לשינויי ניסוח ועריכה,אמיר טובי 54678313
"ת""פ 34413-09-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",אמיר טובי 54678313
