verdict,text,part
"ת""פ 3742-07-18","חוק העונשין, תשל""ז-1977: סע'  25, 31, 40ב, 40ט, 144, 144(א), 144(ב), 144(ג), 379, 384, 40יא, ב א'1 בפרק ו'",חקיקה שאוזכרה: 
"ת""פ 3742-07-18","* בית המשפט גזר על נאשם שהורשע בנשיאת והובלת נשק 18 חודשי מאסר, שמהם יהיו 10 חודשים לריצוי בפועל והיתרה על-תנאי.",מיני-רציו:
"ת""פ 3742-07-18","אין מקום להפעלת המאסר המותנה שנוסחו ""עבירה של אלימות פיסית"", שכן נשיאת רימוני גז והובלתם איננה אלימות פיסית כפשוטה של תיבה זו.",מיני-רציו:
"ת""פ 3742-07-18",* עונשין – ענישה – מדיניות ענישה: עבירות נשק,מיני-רציו:
"ת""פ 3742-07-18",* עונשין – ענישה – הפעלת מאסר על תנאי,מיני-רציו:
"ת""פ 3742-07-18","הנאשם הורשע על-סמך הודאתו, במסגרת הסדר-טיעון, בעבירה שעניינה נשיאה של נשק והובלתו.",.
"ת""פ 3742-07-18",לא הושגה הסכמה בין הצדדים בנוגע לעונש.,.
"ת""פ 3742-07-18",בית המשפט המחוזי גזר את הדין כדלהלן:,.
"ת""פ 3742-07-18",בתי-המשפט קבעו מדיניות ענישה מחמירה ביחס למי שנותן ידו להובלת ולנשיאת נשק ללא היתר.,.
"ת""פ 3742-07-18","עם זאת, משקל ניכר בקביעת העונש יש לתלות באופי הנשק, במידת קטלניותו, בכמותו ובתכלית ההחזקה או הנשיאה.",.
"ת""פ 3742-07-18","בהתחשב במכלול הנסיבות והשיקולים במקרה זה, מתחם עונש ההולם נע בין 6 חודשי מאסר לבין 18 חודשי מאסר לריצוי בפועל לצד עונשים נלווים.",.
"ת""פ 3742-07-18",בנסיבות חלה ההלכה הקובעת שמהותו של התנאי אמורה להיות מובנת על דרך הפשט לנאשם שהורשע בעת גזירת העונש על תנאי.,.
"ת""פ 3742-07-18",נשיאת רימוני גז והובלתם איננה בשום אופן אלימות פיסית כפשוטה של תיבה זו.,.
"ת""פ 3742-07-18","בשים לב לכל השיקולים הרלוונטיים, הוטלו על הנאשם 18 חודשי מאסר, שמהם יהיו 10 חודשים לריצוי בפועל והיתרה על-תנאי.",.
"ת""פ 3742-07-18","עלי מערוף, הנאשם בתיק זה, הורשע על-סמך הודאתו, במסגרת הסדר-טיעון, בעבירה שעניינה נשיאה של נשק והובלתו, בניגוד לסעיפים 144(ב) רישא ו-144(ג) לחוק העונשין, התשל""ז-1977 (להלן: ""חוק העונשין"" או ""החוק""), על כי נשא תיק ובתוכו שני ""רימוני יד/מדוכה מס' 400"" הפולטים גז בעת פעולתם ובכוחם להזיק לאדם.",גזר דין
"ת""פ 3742-07-18",היה זה ביום 21.6.18 בשעת ליל ברחוב בו הוא מתגורר בנהריה.,גזר דין
"ת""פ 3742-07-18","אנשי משטרה, אשר שהו באותה עת בסמוך למקום קראו לו לעצור אך הוא נמלט מפניהם בריצה מהירה.",גזר דין
"ת""פ 3742-07-18","במהלך מרדף אשר התנהל אחריו הוא זרק תיק שבתוכו היו הרימונים הנ""ל.",גזר דין
"ת""פ 3742-07-18",הרימונים נתפסו על-ידי המשטרה.,גזר דין
"ת""פ 3742-07-18","לא הושגה הסכמה בין הצדדים בכל הנוגע לעונש, הראוי להיות מוטל על הנאשם.",גזר דין
"ת""פ 3742-07-18","ב""כ המאשימה, עו""ד אמיר אליאל, הציג לפניי תדפיס מידע פלילי בעניינו של הנאשם.",התביעה
"ת""פ 3742-07-18","ממנו עלה, כי הנאשם הורשע בחודש ינו' 2017 בעבירות שעניינן היזק לרכוש במזיד, תקיפה וחבלה של ממש ותקיפה כדי לגנוב ואף ריצה בגין הרשעה זו 7 חודשי מאסר בפועל.",התביעה
"ת""פ 3742-07-18",אף הוטל עליו עונש מאסר מותנה בן 6 חודשים שלא יעבור עבירה של אלימות פיסית.,התביעה
"ת""פ 3742-07-18",התביעה סברה שעונש זה הוא בר-הפעלה כעת.,התביעה
"ת""פ 3742-07-18","עוד עלה, כי הנאשם הורשע בחודש אוק' 2014 בעבירות של גניבה, הונאה בכרטיס חיוב וכניסה למקום מגורים כדי לבצע עבירה.",התביעה
"ת""פ 3742-07-18",גם כאן הוטלו עליו 7 חודשי מאסר והוא ריצה תקופה כוללת בת 18 חודשים (לאחר הפעלת שורה של עונשי מאסר על-תנאי).,התביעה
"ת""פ 3742-07-18","בעבר (בשנים 2014 ו-2013) הורשע הנאשם לפני בית-המשפט לנוער בשורה של עבירות (איומים, תקיפה, היזק לרכוש במזיד, שימוש ברכב ללא רשות בעליו, גניבה מרכב, הונאה בכרטיס חיוב, הפרת הוראה חוקית, פריצה והפרת הוראה חוקית).",התביעה
"ת""פ 3742-07-18",בגין כל אלו הוטלו עליו 8 חודשי מאסר בפועל וכן עונשי מאסר על-תנאי.,התביעה
"ת""פ 3742-07-18","כן הציג ב""כ המאשימה מסמך ובו רשימת כליאות בשב""ס ע""ש הנאשם ממנו למדתי שב-4 הזדמנויות שונות נכלא הנאשם לתקופות שונות (יומיים, 240 ימים, 545 ימים ו-210 ימים) הכל בהתאמה לעונשים שנגזרו לו כמפורט לעיל .",התביעה
"ת""פ 3742-07-18","התובע אף טרח והציג לפניי את פסק-הדין וכתב-האישום בעניינו של הנאשם בתיק בית-משפט השלום בקריות 2324-08-16, שבמסגרתו הוטל על הנאשם עונש המאסר המותנה, שאותו ביקש שאורה להפעיל.",התביעה
"ת""פ 3742-07-18","האישום עסק באירוע, בו הפעילו הנאשם ונוספים אלימות כלפי המתלונן, נטלו ממנו מכשיר סלולרי וגרמו לו נזק וכן חבלו בו חבלות של ממש.",התביעה
"ת""פ 3742-07-18","הוגשה אסופה של מסמכים המלמדים על קשיים כלכליים, שאליהם נקלע הנאשם.",ההגנה
"ת""פ 3742-07-18","כן העידה אחותו של הנאשם, הגב' ואפה מערוף.",ההגנה
"ת""פ 3742-07-18","מעדותה עלה, שמשפחתם נמנית על משפחות צד""ל אשר הגיעו ארצה בשנת 2000 ושוקמו בארץ.",ההגנה
"ת""פ 3742-07-18",אבי-המשפחה נפטר בשנת 2006 מה שדרדר את המצב הכלכלי; הנאשם סייע בבית ככל יכולתו.,ההגנה
"ת""פ 3742-07-18",הוא הועסק כשכיר במשרות שונות ובכך סייע למשפחה במישור הכלכלי.,ההגנה
"ת""פ 3742-07-18","הפרקליט המלומד ציין, בטיעוניו הכתובים, שהנאשם הוא בן 23 ומצוי במעצר מאז 21.6.18.",התביעה
"ת""פ 3742-07-18",הוא עמד בהרחבה על הרשעותיו הקודמות של הנאשם ועל תקופות הכליאה הארוכות שריצה.,התביעה
"ת""פ 3742-07-18",עוד עמד התובע על העונש המרבי הקבוע בחוק לעבירה בה עסקינן (10 שנות מאסר) ועל הצורך להחמיר בענישה בעבירות נשק בכלל.,התביעה
"ת""פ 3742-07-18","הוא עמד על נסיבות ביצוע העבירה – התכנון, היותו של הנאשם בלעדי בביצועה והנזק הפוטנציאלי הטמון בעבירה.",התביעה
"ת""פ 3742-07-18","הוא הפנה למדיניות הענישה הנוהגת, לדעתו.",התביעה
"ת""פ 3742-07-18",בהתחשב במכלול הציע לקבוע מתחם עונש הולם הנע בין 10 לבין 30 חודשי מאסר לריצוי בפועל.,התביעה
"ת""פ 3742-07-18","התובע טען, כי במקרה זה אין מקום כלל ועיקר לדבר על תהליך שיקומי ולפיכך ראוי שהעונש שיוטל יהא במרכז המתחם.",התביעה
"ת""פ 3742-07-18","בכל הנוגע להפעלת המאסר המותנה טען התובע, שנוסחו - ""עבירה של אלימות פיסית"" - רחב דיו כדי להכיל עבירה שעניינה נשיאת נשק שלא כדין כשמדובר בנשק שהוא שני רימוני גז.",התביעה
"ת""פ 3742-07-18","התובע הפנה לפסיקת בית-המשפט העליון שלפיה אין צורך לצורך הפעלת עונש מותנה בזהות בין הוראת התנאי לבין יסודות סעיף העבירה שבעשייתה הורשע הנאשם אלא, כי ראוי להתחקות אחר תכליתה המהותית-עניינית של הוראת התנאי.",התביעה
"ת""פ 3742-07-18","במקרה שלפניי, ראוי, לדעתו לייחס משמעות תכליתית רחבה למונח ""אלימות פיזית"" ולראותה ככוללת בחובה עבירות של החזקת רימון-גז, הנושאות סיכון להתפרצות של אלימות פיזית.",התביעה
"ת""פ 3742-07-18","התובע לא התעלם מכך, שלפי ההלכה הפסוקה, ראוי שהנאשם יבין כי המעשה שביצע עשוי להפעיל את העונש המותנה בלא להתפלפל בדבר.",התביעה
"ת""פ 3742-07-18","עם זאת, הוא ציין, שקיים ערך משותף הנפגע פועל יוצא של ביצוע עבירות של אלימות פיזית ושל נשיאת נשק, וערך משותף זה מצדיק קריאה רחבה של התנאי המפעיל שנקבע בפסק-הדין.",התביעה
"ת""פ 3742-07-18","התובע ביקש, שאורה על הפעלה מצטברת של עונש זה.",התביעה
"ת""פ 3742-07-18",הוא אף עתר להטלת קנס.,התביעה
"ת""פ 3742-07-18","הסנגור המלומד, עו""ד ליאור דוידי, עמד על כך שמרשו הודה באשמה בהזדמנות הראשונה שניתנה לו ובכך קיבל אחריות על מעשה העבירה וחסך זמן שיפוטי יקר.",הגנה 
"ת""פ 3742-07-18","בכל הנוגע לעונש הראוי לעבירה דוגמת זו בה הורשע הנאשם, סקר הסנגור פסקי-דין שניתנו בבית-המשפט הזה, אשר במסגרתם הוטלו עונשי מאסר קלים יותר מהרמה לה טען התובע ככזו המצויה בתחתית מתחם הענישה הראוי.",הגנה 
"ת""פ 3742-07-18","הסנגור טען, שלדעתו, מתחם הענישה נע בין שלושה לבין שמונה חודשי מאסר.",הגנה 
"ת""פ 3742-07-18","בכל הנוגע להפעלת עונש המאסר המותנה, טען הסנגור המלומד שיש לדחות דרישה זו של התביעה על הסף.",הגנה 
"ת""פ 3742-07-18","הסנגור ציין, כי פרשנות רחבה לתנאי, כמוצע על-ידי ב""כ המאשימה איננה עולה בקנה אחד עם ההלכה הפסוקה ואף מנוגדת למושכלות ראשונים של המשפט הפלילי.",הגנה 
"ת""פ 3742-07-18","הסנגור ציין, שעל עונש על-תנאי להיות ברור ומובן לנאשם, שעליו הוא מוטל ומקום בו מתבקשת התפלפלות יתרה על-מנת להחיל את התנאי על הסיטואציה הנתונה, ראוי ניסיון זה להיכשל.",הגנה 
"ת""פ 3742-07-18",הסנגור המלומד אבחן את ההחלטות אשר אותן הציג התובע בעניין זה.,הגנה 
"ת""פ 3742-07-18","הנאשם ציין בדבריו, כי הוא מצטער על המעשה, הוא מביע חרטה ומבקש את התחשבות בית-המשפט.",דברו של הנאשם
"ת""פ 3742-07-18","לפניי ניצב נאשם כבן 23 שנים, צעיר לכל הדעות, מי שהגיע ארצה במסגרת קליטת משפחות חיילי צד""ל אשר סייעו לצה""ל ולכוחות הביטחון משך שנים ארוכות במלחמתם בארגוני המחבלים שבלבנון.",דיון והכרעה
"ת""פ 3742-07-18",המדובר במי שאיבד את אביו בגיל צעיר (11) ונאלץ לתפקד בפועל כאבי-המשפחה ולעמוד לצד אימו תוך שהוא מסייע לה לגדל את אחותו ואת אחיו הצעיר.,דיון והכרעה
"ת""פ 3742-07-18","מאידך גיסא, אין זו עמידתו הראשונה של נאשם זה לפני בית-משפט.",דיון והכרעה
"ת""פ 3742-07-18","אכן, כפי שציין בצדק ב""כ המאשימה, עניין לנו במי שפעם אחר פעם הסתבך בעבירות פליליות, בעיקרו של דבר עבירות אלימות ועבירות רכוש, מי שמתוך חייו הקצרים עד כה כבר הספיק לבלות יותר משנתיים מאחורי סורג ובריח.",דיון והכרעה
"ת""פ 3742-07-18",לא הועלו לפניי טענות משמעותיות בעלות אופי שיקומי בכל הנוגע לעניינו של הנאשם; לא התבקש ולא התקבל תסקיר מאת שירות המבחן בעניינו.,דיון והכרעה
"ת""פ 3742-07-18",כל ששמעתי בהיבט זה היו דברי חרטתו שהושמעו בשולי הדיון.,דיון והכרעה
"ת""פ 3742-07-18",על רקעו למדתי על קצה המזלג מעדותה של אחותו.,דיון והכרעה
"ת""פ 3742-07-18",גם בדבריה שמעתי השלמה מסוימת (ואולי אף ייאוש) לנוכח הסתבכויותיו החוזרות ונשנות עם החוק.,דיון והכרעה
"ת""פ 3742-07-18",מעשה העבירה בו הורשע הנאשם הוא עצמו סתום במידה מסוימת.,דיון והכרעה
"ת""פ 3742-07-18",סעיף העבירה הוא אמנם ברור: נשיאת נשק והובלתו.,דיון והכרעה
"ת""פ 3742-07-18","דא עקא, אופי הנשק בו מדובר (רימוני גז מס' 400) בהעדר כל גרסה ביחס למקורו ולמטרת החזקתו מעורר סימני שאלה ביחס לחומרת מעשה העבירה.",דיון והכרעה
"ת""פ 3742-07-18","עם זאת, אין לדין אלא מה שעיניו רואות ומה שאוזניו שומעות; משבדין הפלילי קא עסקינן, אניח הנחות מקלות לטובת הנאשם בכל הנוגע לתכלית החזקת הנשק על ידיו.",דיון והכרעה
"ת""פ 3742-07-18","בבואי לגזור את עונשו אפעיל את המבחנים, העקרונות והקווים המנחים אשר נקבעו בסימן א'1 בפרק ו' של חוק העונשין (שכותרתו הבניית שיקול-הדעת השיפוטי בענישה).",דיון והכרעה
"ת""פ 3742-07-18",אנחה עצמי בעקרון המנחה בענישה (סעיף 40ב לחוק) - קיומו של יחס הולם בין חומרת המעשה בנסיבותיו ומידת אשמו של הנאשם ובגין סוג העונש המוטל על הנאשם ומידתו.,דיון והכרעה
"ת""פ 3742-07-18","תחילה, אפנה לקבוע את מתחם העונש ההולם למעשה העבירה מתוך התחשבות בערכים החברתיים שנפגעו כתוצאה מביצוע העבירה, במידת הפגיעה בהם, במדיניות הענישה הנוהגת בכגון דא ובנסיבות הקשורות בביצוע העבירה.",דיון והכרעה
"ת""פ 3742-07-18","החזקת כלי-נשק (מכל סוג שהוא) ובוודאי נשיאתו פוגעת מיניה וביה בסדר הציבורי, בשלום הציבור ובביטחונו.",מתחם הענישה ההולם
"ת""פ 3742-07-18","אמנם, במקרה שלפנינו נשא הנאשם רימוני גז (אשר אינם מפיצים רסס בהתפוצצותם); עם זאת, האמור בכלי-נשק אשר לו פוטנציאל לגרום נזק לאדם במקרה של הפעלתו.",מתחם הענישה ההולם
"ת""פ 3742-07-18","לפיכך, ראוי לקבוע, שמידת פגיעת המעשה בערכים המוגנים בינונית.",מתחם הענישה ההולם
"ת""פ 3742-07-18","בתי-המשפט בכלל ובית-המשפט העליון בראשם קבעו מדיניות ענישה מחמירה, ביחס לכל מי שנותן ידו להובלת ולנשיאת נשק ללא היתר כדין.",מתחם הענישה ההולם
"ת""פ 3742-07-18",מדיניות מחמירה זו מתחייבת מריבוי המקרים שבהם נעשה שימוש בנשק (או שהיה עלול להיעשות בו שימוש) במסגרתם של אירועים אלימים.,מתחם הענישה ההולם
"ת""פ 3742-07-18","על כך עמדה כב' השופטת ארבל ב- ע""פ 4945/13 מדינת ישראל נ' עבד אלכרים  סלימאן [פורסם בנבו] (ניתן ביום 19.01.14), בציינה כדלהלן:",מתחם הענישה ההולם
"ת""פ 3742-07-18","יפים לעניינו גם דבריו של כב' השופט י' עמית ב- ע""פ 2398/14 אלהזייל נ' מדינת ישראל [פורסם בנבו] (ניתן ביום 8.7.14), לפיהם:",מתחם הענישה ההולם
"ת""פ 3742-07-18","עם זאת, משקל ניכר בקביעת העונש בעבירות של נשיאת נשק יש לתלות באופי הנשק, במידת קטלניותו ובכמותו.",מתחם הענישה ההולם
"ת""פ 3742-07-18","כמו-כן, מיוחס משקל ממשי לתכלית ההחזקה או הנשיאה.",מתחם הענישה ההולם
"ת""פ 3742-07-18","על מנת לשרטט כדבעי את מתחם העונש ההולם בעניינו של הנאשם, עיינתי בפסיקה רחבה העוסקת בעבירה שעניינה נשיאה והובלת נשק  לפי סעיפים  144(ב) רישא ו-144(ג) לחוק העונשין.",מתחם הענישה ההולם
"ת""פ 3742-07-18","כך למשל, בפרשה שנדונה במסגרתו של  ע""פ 6327/17 יוסבאשוילי נ' מדינת ישראל [פורסם בנבו] (ניתן ביום 28.3.18)  קיבל בית המשפט העליון ערעור על גזר דינו של בית המשפט המחוזי בבאר שבע, במסגרתו הושת על המערער עונש מאסר בן 18 חודשי מאסר לריצוי בפועל.",מתחם הענישה ההולם
"ת""פ 3742-07-18","עונש זה הוטל על המערער (על יסוד הודאתו) בגין ביצוען של עבירות שעניינן גניבה לפי סעיף 384 לחוק העונשין, ונשיאה והובלת נשק לפי סעיף 144(ב) רישא לחוק העונשין.",מתחם הענישה ההולם
"ת""פ 3742-07-18","עובדות מקרה זה לימדו, כי המערער (בעל עבר פלילי הכולל הרשעה בודדת)  נטל שלושה רימוני יד הלם סינוור מסוג M7290 מבסיס צבאי בו שירת כחייל בשירות סדיר בצה""ל, וזאת במטרה למכרם להשגת רווח כספי.",מתחם הענישה ההולם
"ת""פ 3742-07-18",למחרת שב המערער מהבסיס לביתו ובמסגרת פעילות משטרתית הוא נעצר.,מתחם הענישה ההולם
"ת""פ 3742-07-18",בחיפוש שנערך בתיק שנשא עמו נמצאו הרימונים.,מתחם הענישה ההולם
"ת""פ 3742-07-18",בית המשפט העליון כאמור קיבל את הערעור והעמיד את עונשו של המערער על 12 חודשי מאסר לריצוי בפועל.,מתחם הענישה ההולם
"ת""פ 3742-07-18","צוין, כי העמדת תקופת המאסר על 12 חודשי מאסר לריצוי בפועל תשמֶר מחד את אפקט ההרתעה ומאידך לא תוריד לטמיון את כל מאמצי השיקום שהשקיע בהם המערער.",מתחם הענישה ההולם
"ת""פ 3742-07-18","בפרשה שנדונה במסגרת ע""פ  4059/17 סלמה נ' מדינת ישראל  [פורסם בנבו] (ניתן ביום 24.4.18) דחה בית המשפט העליון ערעור על גזר דינו של בית המשפט המחוזי בירושלים, במסגרתו הושת על המערער עונש מאסר בן 8 חודשים לריצוי בפועל.",מתחם הענישה ההולם
"ת""פ 3742-07-18","עונש זה הוטל על המערער (על יסוד הודאתו) בגין ביצוען של עבירות שעניינן החזקת נשק לפי סעיף 144(א) לחוק העונשין; נשיאת נשק לפי סעיף 144(ב) לחוק העונשין, וסיוע לניסיון תקיפה לפי סעיפים 379, 25 ו- 31 לחוק העונשין.",מתחם הענישה ההולם
"ת""פ 3742-07-18","עובדות מקרה זה לימדו, כי המערער (בעל עבר פלילי)  החזיק ברשותו, במקום מסתור, שני רימוני הלם ורימון גז.",מתחם הענישה ההולם
"ת""פ 3742-07-18","על רקע סכסוך שהיה לאחר עם פלוני, הגיע המערער, לבקשת האחר, כשהוא נושא עמו את שלושת הרימונים, למקום מפגש.",מתחם הענישה ההולם
"ת""פ 3742-07-18","המערער מסר לאחר רימון גז והסביר לו כיצד להשתמש בו, ביודעו כי האחר מתכוון להשליך את הרימון לעברו של פלוני מתוך כוונה לפגוע בו.",מתחם הענישה ההולם
"ת""פ 3742-07-18","לאחר שהאחר השליך את רימון הגז לעבר פלוני, הסתיר המערער את שני רימוני ההלם במקום מסתור.",מתחם הענישה ההולם
"ת""פ 3742-07-18","במסגרת ת""פ 8338-12-13 מדינת ישראל נ' זידאן [פורסם בנבו] (ניתן ביום  18.9.14) גזר בית המשפט המחוזי בחיפה על הנאשם  עונש מאסר בן 6 חודשים לריצוי בדרך של עבודות שירות.",מתחם הענישה ההולם
"ת""פ 3742-07-18",עונש זה הוטל על הנאשם  (על יסוד הודאתו) בגין ביצוען של עבירות שעניינן החזקה והובלת נשק לפי סעיפים 144(א) רישא ו- 144(ב) רישא לחוק העונשין.,מתחם הענישה ההולם
"ת""פ 3742-07-18","עובדות המקרה בפרשה זו היו אלו: בעת שנסע ברכב מסוג מאזדה 3, נשא הנאשם (נטול עבר פלילי) והוביל רימון יד הלם / סינוור 7290M, אשר בכוחו לגרום לפציעה בעת הפעלתו.",מתחם הענישה ההולם
"ת""פ 3742-07-18",אפנה כעת לבחון את הנסיבות הקשורות בביצוע העבירה (מאלו המנויות בסעיף 40ט לחוק).,מתחם הענישה ההולם
"ת""פ 3742-07-18",מעשהו של הנאשם היה מתוכנן.,מתחם הענישה ההולם
"ת""פ 3742-07-18","לא נטען אחרת ולפיכך, חזקה עליו שהחזיק ונשא את הרימונים מתוך תכנון לעשות כן.",מתחם הענישה ההולם
"ת""פ 3742-07-18","חלקו היחסי של הנאשם בביצוע המעשה בלעדי, כך לפי עובדות כתב-האישום.",מתחם הענישה ההולם
"ת""פ 3742-07-18",במידה שהיה נעשה שימוש ברימוני-הגז עלול היה להיגרם נזק ממשי לבריאותם של בני-אדם ובמקרים קיצוניים עלול היה הדבר אף לסכן את חייהם.,מתחם הענישה ההולם
"ת""פ 3742-07-18","בפועל, לא נגרם נזק שכן הרימונים נתפסו ע""י הכוח המשטרתי.",מתחם הענישה ההולם
"ת""פ 3742-07-18",אין לנו מידע ביחס לסיבות אשר הביאו את הנאשם להחזיק את רימוני-הגז.,מתחם הענישה ההולם
"ת""פ 3742-07-18","חזקה על מי שמחזיק כלי-נשק כלשהו כי הוא מתכוון להשתמש בו (ולו לצורכי איום), לסחור בו או להעבירו לאחר.",מתחם הענישה ההולם
"ת""פ 3742-07-18","בהתחשב במכלול האמור לעיל, לערכים המוגנים אשר נפגעו כתוצאה מהמעשה, במידת הפגיעה בהם, במדיניות הענישה הנוהגת ובנסיבות הקשורות בביצוע העבירה מצאתי לקבוע מתחם עונש הולם הנע בין 6 חודשי מאסר לבין 18 חודשי מאסר לריצוי בפועל לצד עונשים נלווים.",מתחם הענישה ההולם
"ת""פ 3742-07-18","משנקבע מתחם העונש ההולם, נותר לנו לקבוע מהו העונש הראוי להיות מוטל בהתחשב בנסיבות שאינן קשורות בביצוע העבירה ובפרט אלו הקבועות בסעיף 40יא לחוק.",התאמת העונש לנאשם בהתחשב בנסיבותיו האישיות 
"ת""פ 3742-07-18","נשיאת עונש מאסר תפגע בנאשם, בין השאר בהתחשב בגילו הצעיר אף כי מאחר שמדובר במי שנשא עונשי מאסר מהותיים בעבר, פגיעה זו איננה מרחיקת-לכת.",התאמת העונש לנאשם בהתחשב בנסיבותיו האישיות 
"ת""פ 3742-07-18","כפי ששמענו מאחותו של הנאשם, העדרו של הנאשם מהבית פוגעת כלכלית ומוראלית בבני-משפחתו, בפרט על רקע פטירת אבי-המשפחה לפני שנים ארוכות.",התאמת העונש לנאשם בהתחשב בנסיבותיו האישיות 
"ת""פ 3742-07-18","הנאשם נטל אחריות על מעשיו; עם זאת, לא גיליתי סממנים כלשהם של כוונה או מאמץ להשתקם מטעמו.",התאמת העונש לנאשם בהתחשב בנסיבותיו האישיות 
"ת""פ 3742-07-18","הנאשם הודה באשמה בהזדמנות הראשונה, בכך נטל אחריות על מעשיו, הביע חרטה על המעשה וחסך זמן שיפוטי ניכר.",התאמת העונש לנאשם בהתחשב בנסיבותיו האישיות 
"ת""פ 3742-07-18","סבורני שלנסיבות חייו הקשות (בואו ארצה בגיל צעיר עם אנשי צד""ל ופטירת אביו) בוודאי היה משקל בכל הנוגע להידרדרותו לעולם הפשע.",התאמת העונש לנאשם בהתחשב בנסיבותיו האישיות 
"ת""פ 3742-07-18","עברו הפלילי של הנאשם, חרף גילו הצעיר, מכביד.",התאמת העונש לנאשם בהתחשב בנסיבותיו האישיות 
"ת""פ 3742-07-18","הוא כולל שורה של הרשעות בעבירות חמורות למדי וריצוי עונשי מאסר שוב ושוב, מה שלא הביאו לתקן דרכיו.",התאמת העונש לנאשם בהתחשב בנסיבותיו האישיות 
"ת""פ 3742-07-18","כפי שפורט לעיל, עתרה התביעה שאורה על הפעלת עונש המאסר המותנה בן 6 החודשים התלוי ועומד נגד הנאשם.",הפעלת עונש המאסר המותנה
"ת""פ 3742-07-18","לטעמה של התביעה ניסוח התנאי במילים ""שלא יעבור עבירה של אלימות פיזית"" איננו מהווה חסם מפני הפעלתו למרות שמעשה-העבירה שבעשייתו הורשע הנאשם הוא מעשה של נשיאת רימוני-גז.",הפעלת עונש המאסר המותנה
"ת""פ 3742-07-18","התביעה סמכה על שורה של החלטות, אשר יצאו מלפני בית-המשפט העליון, ואשר לפיהן בבוא בית-המשפט, אשר הרשיע בעבירה ה""נוספת"" לשאול עצמו אם המדובר בעבירה שראוי לקבוע שהפרה את התנאי, להזדקק  לפרשנות תכליתית מהותית-עניינית של נוסחת-התנאי ולא לדבוק בפרשנות טכנית-פורמאלית.",הפעלת עונש המאסר המותנה
"ת""פ 3742-07-18","הוא צריך לשאול עצמו אם התנהגותו הפלילית של הנאשם, שבגינה הועמד לדין והורשע הנאשם מקיימת את יסודות עבירת התנאי ולא את סעיף העבירה הפורמלי שצוין בגזר-הדין, שבו הוטל העונש המותנה.",הפעלת עונש המאסר המותנה
"ת""פ 3742-07-18","המעשה ""המפעיל"" צריך שיהיה דומה ""במהותו הפנימית ובמעטהו החיצוני"" למעשה העבירה שתואר בגזר-הדין, אשר אותו מבקשים להפעיל.",הפעלת עונש המאסר המותנה
"ת""פ 3742-07-18",עבירות בעלות גרעין זהה ברכיבן התנהגותי ייחשבו כבאות בגדר התנאי.,הפעלת עונש המאסר המותנה
"ת""פ 3742-07-18",אלימות כוללת אפוא לא רק מעשה כוחני אלא גם איום לעשותו.,הפעלת עונש המאסר המותנה
"ת""פ 3742-07-18","בהחזקת כלי-נשק או בנשיאתו בוודאי גלום אותו איום לעשות שימוש בכוח ולפיכך, ראוי, לדעת התביעה להפעיל את העונש המותנה.",הפעלת עונש המאסר המותנה
"ת""פ 3742-07-18","התביעה הצביעה על החלטת בית-המשפט המחוזי ב-ע""פ 7062-04-18 איאסו נ' מדינת ישראל [פורסם בנבו] (ניתן ביום 7.5.18) שם נקבע שהחזקת נשק מאולתר יש בה כדי לקיים את הדרישה כפי שנוסחה בגזר-הדין שבו נכלל התנאי כי עבירה ""שיש בה יסוד של אלימות"" תגרור את הפעלתו.",הפעלת עונש המאסר המותנה
"ת""פ 3742-07-18","בית-המשפט העליון, ב-רע""פ 4065/18 איאסו נ' מדינת ישראל [פורסם בנבו] (ניתן ביום 30.8.18) אישר קביעה זו בציינו שהחזקת הנשק אמנם לא הובילה לפגיעה בחיי אדם או בשלמות גופו, אך היא יצרה סיכון ממשי לחיי אדם.",הפעלת עונש המאסר המותנה
"ת""פ 3742-07-18","באותו מקרה המדובר היה בהחזקת נשק טעון, מעשה שבהחלט עלול להוביל לפגיעה בשלום הציבור ובבטחונו.",הפעלת עונש המאסר המותנה
"ת""פ 3742-07-18","מטבעם של דברים, הלכתו של בית-המשפט העליון מקובלת עליי לחלוטין.",הפעלת עונש המאסר המותנה
"ת""פ 3742-07-18","עם זאת, לטעמי, ביישום ההלכה על המקרה שלפנינו לא דקה התביעה פורתא.",הפעלת עונש המאסר המותנה
"ת""פ 3742-07-18",בית-המשפט העליון לא קבע שכל עבירה שעניינה נשיאת נשק היא עבירה שיש בה יסוד של אלימות.,הפעלת עונש המאסר המותנה
"ת""פ 3742-07-18",ההיפך הוא הנכון.,הפעלת עונש המאסר המותנה
"ת""פ 3742-07-18",המקרה שלנו שונה הן באגף של נוסח התנאי שאותו מבקשים להפעיל הן באגף של מעשה-העבירה שמבקשים לראותו כמפעיל את התנאי.,הפעלת עונש המאסר המותנה
"ת""פ 3742-07-18","במקרה שלפניי, אין המדובר בהחזקה או בנשיאה של כלי-נשק אוטומטי; בוודאי שאין מדובר בכלי-נשק טעון ומוכן לירי.",הפעלת עונש המאסר המותנה
"ת""פ 3742-07-18",ההיפך הוא הנכון.,הפעלת עונש המאסר המותנה
"ת""פ 3742-07-18",המדובר בכלי-נשק שאיננו בהכרח קטלני.,הפעלת עונש המאסר המותנה
"ת""פ 3742-07-18",מידת קטלניותו מוגבלת מאוד.,הפעלת עונש המאסר המותנה
"ת""פ 3742-07-18",הא ותו לא...,הפעלת עונש המאסר המותנה
"ת""פ 3742-07-18","יותר מכך, אין לדבר על היות כלי-הנשק טעון ומוכן להפעלה לנוכח אופיו.",הפעלת עונש המאסר המותנה
"ת""פ 3742-07-18","הפעלתו איננה מובילה לפליטת כדורים קטלניים (כמו נשק אוטומטי) אלא לפליטת גז, העלול להזיק.",הפעלת עונש המאסר המותנה
"ת""פ 3742-07-18","בצד השני של המשוואה, עת בוחנים את התנאי שנקבע, אין מדובר בעבירה ""שיש בה יסוד של אלימות"" כפי שהיה במקרה שנדון בפרשת איאסו אלא בעבירה של אלימות פיסית.",הפעלת עונש המאסר המותנה
"ת""פ 3742-07-18","בית-המשפט לא הסתפק ביסוד מיסודות העבירה אלא דרש, בקובעו את התנאי, קיומה של עבירה מוגמרת ומלאה של אלימות ולא בעלת אופי מילולי אלא פיסי ממש.",הפעלת עונש המאסר המותנה
"ת""פ 3742-07-18","בנסיבות אלה, דומה שלא יכול להיות חולק שבמקרה זה חלה הלכתו של בית-המשפט העליון בעניין על""ע 5674/08 אבני נ' הוועד הארצי של לשכת עורכי-הדין [פורסם בנבו] (ניתן ביום 11.11.09).",הפעלת עונש המאסר המותנה
"ת""פ 3742-07-18",הלכה זו קובעת שמהותו של התנאי אמורה להיות מובנת לנאשם שהורשע בעת גזירת העונש על תנאי.,הפעלת עונש המאסר המותנה
"ת""פ 3742-07-18",אמור עתה - נשיאת רימוני גז והובלתם איננה בשום אופן אלימות פיסית כפשוטה של תיבה זו.,הפעלת עונש המאסר המותנה
"ת""פ 3742-07-18","לפיכך, אני דוחה בקשת התביעה להורות על הפעלת עונש המאסר המותנה.",הפעלת עונש המאסר המותנה
"ת""פ 3742-07-18","מוטלים על הנאשם אפוא 18 חודשי מאסר, שמהם יהיו 10 חודשים לריצוי בפועל בניכוי תקופת מעצרו בגין תיק זה.",סוף דבר 
"ת""פ 3742-07-18",היתרה תהא על-תנאי שלא יעבור במשך 3 שנים עבירה של החזקת נשק שלא כדין או של נשיאתו שלא כדין בניגוד לסעיף 144 לחוק העונשין.,סוף דבר 
"ת""פ 3742-07-18","בהתחשב במצבה הכלכלי של המשפחה, לא מצאתי לנכון להטיל גם קנס כספי.",סוף דבר 
"ת""פ 3742-07-18",נוסח מסמך זה כפוף לשינויי ניסוח ועריכה,אבי לוי 54678313
"ת""פ 3742-07-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",אבי לוי 54678313
