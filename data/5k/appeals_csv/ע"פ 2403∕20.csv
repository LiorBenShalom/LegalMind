verdict,text,part
"ע""פ 2403∕20",בבית המשפט העליון בשבתו כבית משפט לערעורים פליליים,nothing
"ע""פ 2403∕20","ע""פ  2403/20",nothing
"ע""פ 2403∕20",כבוד השופט י' עמית,לפני:	
"ע""פ 2403∕20",כבוד השופטת ע' ברון,לפני:	
"ע""פ 2403∕20",כבוד השופט י' אלרון,לפני:	
"ע""פ 2403∕20","ערעור על הכרעת הדין של בית המשפט המחוזי באר שבע בתפ""ח 065237-12-15 [פורסם בנבו] שניתנה ביום 12.03.2020 על ידי כבוד השופטים א' ואגו, א' אינפלד וא' חזק;",פלוני
"ע""פ 2403∕20",בקשה מטעם המשיבים 2-1 למחיקת הערעור על הסף,פלוני
"ע""פ 2403∕20","י' בחשון התשפ""א       ",תאריך הישיבה:
"ע""פ 2403∕20",בשם המערערת:,(28.10.2020) 
"ע""פ 2403∕20","עו""ד חיים שווייצר",(28.10.2020) 
"ע""פ 2403∕20",בשם המשיב 1:,(28.10.2020) 
"ע""פ 2403∕20","עו""ד הרצל סמילה",(28.10.2020) 
"ע""פ 2403∕20",בשם המשיב 2:,(28.10.2020) 
"ע""פ 2403∕20","עו""ד רובי גלבוע",(28.10.2020) 
"ע""פ 2403∕20","פקודת הראיות [נוסח חדש], תשל""א-1971: סע'  45, 45(א), 46(א)",חקיקה שאוזכרה: 
"ע""פ 2403∕20","חוק סדר הדין הפלילי [נוסח משולב], תשמ""ב-1982: סע'  74(א), 74(א)(2)",חקיקה שאוזכרה: 
"ע""פ 2403∕20","חוק סדר הדין הפלילי (סמכויות אכיפה - מעצרים), תשנ""ו-1996: סע'  52",חקיקה שאוזכרה: 
"ע""פ 2403∕20",מיני-רציו:,חקיקה שאוזכרה: 
"ע""פ 2403∕20","* המערערת הייתה רשאית להגיש בקשה לעיון חוזר בהחלטה על גילוי ראיה חסויה, אך לא היה זה מן הראוי להגיש בקשות לעיון חוזר ובתוך כך חשיפת המידע ""בתשלומים"", בניסיון להתגבר על החלטה בדבר הסרת החיסיון מהמידע החוסה תחת תעודת החיסיון; אלא שאין בהתנהלות המערערת כדי ""לגבור"" על חומרת המעשים המיוחסים למשיבים בגין אישום לקשירת קשר לביצוע פשע ולהותיר על כנה החלטה לזכותם נוכח חזרת המערערת מן האישום נוכח הסרת החיסיון. לפיכך, תבוטל ההחלטה בדבר הסרת החיסיון ויבוטל זיכוי המשיבים.",חקיקה שאוזכרה: 
"ע""פ 2403∕20",* ראיות – חיסיון – לטובת הציבור,חקיקה שאוזכרה: 
"ע""פ 2403∕20",* דיון פלילי – עיון חוזר – שיקולי בית-המשפט,חקיקה שאוזכרה: 
"ע""פ 2403∕20",* דיון פלילי – עיון חוזר – שינוי נסיבות,חקיקה שאוזכרה: 
"ע""פ 2403∕20",* דיון פלילי – זכות העיון בראיות התביעה – ערעור,חקיקה שאוזכרה: 
"ע""פ 2403∕20","נגד המשיבים הוגש כתב אישום הכולל שני אישומים. האישום הראשון גולל מסכת קשה של עבירות מין ואיומים שביצע המשיב 1 במתלוננת. באישום זה טרם ניתנה הכרעת דין. לפי האישום השני, המשיבים קשרו קשר לביצוע פשע וניסו לשדל שניים אחרים – עדי התביעה א' ו-ב' – לרצוח את המתלוננת. הערעור נסב על פסק דינו של בימ""ש המחוזי נגד החלטותיו לקבל את עתירת המשיבים להסרת חיסיון מכוח תעודת חיסיון שהוצאה לפי סעיף 45(א) לפקודת הראיות שבעקבותיהן הודיעה המערערת כי היא חוזרת בה מהאישום השני בכתב האישום, מה שהוביל לזיכוי המשיבים מהעבירות שיוחסו להם באישום זה. יצוין כי מדובר על זיכוי בפעם השנייה של המשיבים מאישום זה.",.
"ע""פ 2403∕20",בית המשפט העליון (מפי השופט עמית ובהסכמת השופטים ברון ואלרון) קיבל את הערעור ופסק כי:,.
"ע""פ 2403∕20","בימ""ש נדרש תחילה לטענת המשיבים לפיה המדינה לא הייתה רשאית להגיש בקשה לעיון חוזר בהחלטת בימ""ש קמא על הסרת החיסיון, אלא להסיר את החיסיון או לחזור בה מכתב האישום, בציינו כי בידי המדינה קיימת גם אפשרות לפנות לערכאה הדיונית בבקשה לעיון חוזר, מקום בו ניתן להצביע על שינוי נסיבות. עם זאת, בימ""ש הבהיר כי ברגיל, כאשר מוצאת תעודת חיסיון, נקודת המוצא, נוכח חזקת ההגינות שבה מעמיד בימ""ש את התביעה היא, שכל מה שניתן לחשוף בפני ההגנה נחשף מלכתחילה, והמידע החסוי תחת תעודת החיסיון הוא כזה שאכן לא ניתן לחשוף אותו. אין לקבל מצב שבו תעודת החיסיון היא בבחינת חומה ראשונה שמעמידה התביעה, שניתן לסגת ממנה אם וכאשר בימ""ש מורה על הסרת החיסיון, ואז לחשוף חלק מהחומר, בבחינת נסיגה טקטית אל החומה השנייה. מקרה זה הוא חריג, בהיבט זה שהמדינה נכונה כעת לחשוף חלק מהחומר שהיה חסוי תחת תעודת החיסיון, אך ככל שבעתיד יתברר כי כך נוהגת המדינה תדיר, ייתכן שבימ""ש יראה בכך טקטיקה פסולה.",.
"ע""פ 2403∕20","אשר לגופו של ערעור, סעיף 45(א) לפקודת הראיות עניינו חיסיון לטובת הציבור, ומטרתו למנוע פגיעה במערך המודיעין באמצעות צמצום החומר המודיעיני שנמסר לנאשם, מבלי שהדבר יפגע בהגנתו. בעניין זגורי נקבע כי אין לפרש את המונח ""מהימנות של עד מרכזי"" ככולל חומר שהשלכתו על מהימנות העד היא כללית בלבד, כמו מידע שמצביע על מעורבות העד במעשים פליליים, או על היותו עבריין מסוכן או אדם לא ישר ובלתי אמין באופן כללי. אלא, הכוונה היא לחומר מודיעין שקשור קשר קונקרטי לתוכן העדות שהעד עתיד למסור, או מסר, למניעיו הקונקרטיים להעליל על הנאשם העומד לדין, וכיו""ב חומר שיש לו השלכה קונקרטית על תוכן העדות שהעד מסר, או עתיד למסור, במשפטו של הנאשם, להבדיל מחומר אשר נוגע לעניין צדדי והשלכתו על מהימנותו של העד היא כללית גרידא.",.
"ע""פ 2403∕20","במקרה זה ההגנה מבקשת לערער את מהימנות עדי התביעה, ולשם כך היא מבקשת להסיר את החיסיון. לשיטת ההגנה, העובדה שעד תביעה קיבל תמורה עבור עדותו בפרשה דנן, מעידה על כך שהייתה לו ציפייה לקבל תמורה, מה שעשוי להשליך על הערכת מהימנותו. האם מדובר ב""מידע קונקרטי"" דיו שיש בו כדי לסייע להגנה? במקרה דנן, בניגוד למקרה הרגיל שבו זהותו של מקור משטרתי היא חסויה, זהות עדי התביעה ידועה היטב למשיבים, שהרי משיב 2 הוא שפנה אליהם על מנת להזמין את הרצח. אלא שככל שבימ""ש יתיר להגנה לשאול על קשרים קודמים של עדי התביעה עם המשטרה, הרי שלעצם ההיתר לשאול שאלות מהסוג האמור עלולות להיות השלכות רוחב קשות על עבודת המשטרה, וכפועל יוצא על שלום הציבור וביטחונו. זו הסיבה שבגינה תעודת החיסיון הצטמצמה לשאלת קיומם של קשרים קודמים, אם בכלל, בין עדי התביעה למשטרה. נוכח סיבה זו, החלטת בימ""ש המחוזי המורה על הסרת החיסיון באשר לקשרים קודמים של עדי התביעה, אם בכלל, עם המשטרה – מבוטלת. לפיכך הורה בימ""ש כי יבוטל זיכויים של המשיבים מן האישום השני, והתיק ימשיך להידון לגופו. וזאת, חרף הביקורת על התנהלות התביעה בקשר להסרת החיסיון, שאין בה כדי ""לגבור"" על חומרת המעשים והעבירות המיוחסים למשיבים עד כדי הותרת הכרעת הדין המזכה רק משום כך.",.
"ע""פ 2403∕20","	ערעור על פסק דינו של בית המשפט המחוזי בבאר שבע (כב' השופטים א' ואגו, א' אינפלד וא' חזק) מיום 12.3.2020 בתפ""ח 65237-12-15 [פורסם בנבו]. הערעור מכוון להחלטות בית משפט קמא שקיבל את עתירת המשיבים להסרת חיסיון מכוח תעודת חיסיון שהוצאה לפי סעיף 45(א) לפקודת הראיות [נוסח חדש], התשל""א-1971 (להלן: פקודת הראיות). בעקבות החלטות אלה, הודיעה המערערת (להלן: המדינה) כי היא חוזרת בה מהאישום השני בכתב האישום, מה שהוביל לזיכוי המשיבים מהעבירות שיוחסו להם באישום זה.",השופט י' עמית:
"ע""פ 2403∕20","זו הפעם השנייה שהמשיבים זוכו מהאישום השני וזו הפעם השנייה שהנושא מגיע לפתחו של בית משפט זה, כפי שיפורט להלן.",השופט י' עמית:
"ע""פ 2403∕20","ביום 30.12.2015 הוגש כנגד המשיבים כתב אישום הכולל שני אישומים. האישום הראשון גולל מסכת קשה של עבירות אינוס, אלימות ואיומים שביצע המשיב 1 בבת זוגו (להלן: המתלוננת). באישום זה טרם ניתנה הכרעת דין, נכון למועד כתיבת שורות אלה.",השופט י' עמית:
"ע""פ 2403∕20","לפי האישום השני, המשיבים קשרו קשר לביצוע פשע וניסו לשדל שניים אחרים – עדי התביעה א' ו-ב' – לרצוח את המתלוננת. בהתאם לכתב האישום, פנה המשיב 2 לחברו לעבודה (להלן: א') ושאל אותו אם הוא מכיר אנשים שיכולים לרצוח מישהי. למחרת שוחח א' עם המשיב 2, שאמר כי ידבר עם המשיב 1 לשם תשלום מקדמה על סך 3,000 ₪, וכי התשלום המלא יעמוד על 30,000 ₪. כשהבינו א' ו-ב' כי המשיבים נחושים להשלים את התוכנית, פנו למשטרה ודיווחו על כך.",השופט י' עמית:
"ע""פ 2403∕20","בטרם החלה שמיעת הראיות בתיק, הגיש בא-כח המשיב 2 ""בקשה לגילוי חומר חקירה לפי סעיף 74(א) לחוק סדר הדין הפלילי"" (להלן: העתירה הראשונה), במסגרתה עתר לקבל חומר חקירה שלא הועבר לידי ההגנה, בין היתר בנוגע לתיעוד שיחות שהתקיימו בין גורמי משטרה לבין עדי התביעה א' ו-ב' (להלן ביחד גם: העדים), בטרם נגבו במשטרה הודעותיהם הגלויות.",השופט י' עמית:
"ע""פ 2403∕20","בית המשפט (כב' השופט נ' אבו טהה) קבע שיש להתייחס לבקשה כאל עתירה לגילוי ראיה חסויה לפי סעיף 45 לפקודת הראיות, והורה על העברת הדיון בעתירה להרכב שדן בתיק העיקרי. בהחלטתו מיום 18.1.2017 הורה ההרכב על דחיית העתירה. בין היתר, נקבע כי החומר הרלוונטי חוסה תחת תעודת החיסיון, וכי לנוכח קו ההגנה המסתמן מהמענה לכתב האישום, אין בחומר החסוי דבר החיוני להגנת המשיב 2.",השופט י' עמית:
"ע""פ 2403∕20","ביום 5.6.2018 הגיש בא-כח המשיב 2 עתירה נוספת לגילוי ראיה חסויה (להלן: העתירה השנייה), במסגרתה נטען כי ישנה אינדיקציה לכך שהעדים קיבלו טובות הנאה תמורת מסירת המידע ועדותם בתיק, ולפיכך יש לראותם כעדי מדינה. בעקבות דיון בעתירה שהתקיים במעמד צד אחד, הסכימה המדינה למסור להגנה פרפרזה מהחומר החסוי, לפיה העד ב' קיבל תמורה כספית בהמשך למסירת הודעתו במשטרה.",השופט י' עמית:
"ע""פ 2403∕20","ביום 15.11.2018 הגישו המשיבים עתירה שלישית לגילוי ראיה חסויה (להלן: העתירה השלישית), במסגרתה ביקשו להסיר את החיסיון מכל הראיות הנוגעות לעדים א' ו-ב', ולקבל תיעוד של כל פעולות המודיעין ותוצריהן שהתקבלו מהם בפרשה הנדונה. המשיבים טענו כי מהפרפרזה עולה שיש לראות את העדים א' ו-ב' כעדי מדינה; כי לנוכח היעדר המידע הרלוונטי במועד עדותם, נפגעה היכולת לחוקרם כדבעי על אודות קשריהם עם המשטרה ונסיבות קבלת טובת ההנאה; וכי יש לזמנם בשנית למתן עדות.",השופט י' עמית:
"ע""פ 2403∕20","המדינה גרסה שיש לדחות את העתירה. בין היתר, נטען כי העד ב' קיבל תמורה כספית זמן רב לאחר שמסר את הודעתו במשטרה וללא התניה ביחס אליה, וכי לנוכח כתב האישום, א' ו-ב' אינם שותפים לדבר עבירה ולכן אינם עדי מדינה.",השופט י' עמית:
"ע""פ 2403∕20","בטרם ניתנה החלטה בעתירה השלישית, הורה בית משפט קמא על החזרת א' ו-ב' לדוכן העדים. ביום 7.4.2019 העיד א' בשנית ונחקר על-ידי באי-כוח המשיבים. בין היתר, נשאל א' על אודות קשריו הקודמים של ב' עם משטרת ישראל. המדינה התנגדה לשאלות אלו בטענה כי הן מפרות את תעודת החיסיון, וביקשה מבית המשפט למחוק מהפרוטוקול את השאלות ואת התשובות שניתנו ביחס לחלקן. בית המשפט קבע שיש להתיר את חקירת העדים בסוגיית קשריהם עם המשטרה מעבר לגבולות הפרשה הנדונה. לנוכח האמור, הודיעה המדינה כי היא נאלצת לחזור בה מהאישום השני כדי שלא להפר את החיסיון, ובית המשפט זיכה את המשיבים מהעבירות שיוחסו להם באישום זה.",השופט י' עמית:
"ע""פ 2403∕20","המדינה הגישה ערעור לבית משפט זה על זיכוי המשיבים, בטענה שכל עוד לא ניתנה החלטה שמקבלת את העתירה לגילוי ראיה, אין מקום להורות לעד לענות לשאלות המפרות את תעודת החיסיון. בפסק דינו מיום 21.11.2019 קיבל בית משפט זה את הערעור (ע""פ 3427/19, [פורסם בנבו] להלן: פסק הדין הראשון). נקבע כי עתירה לגילוי ראיה צריכה להיות מוכרעת בהחלטה מנומקת, ולא בעקיפין או במשתמע כבדרך אגב במהלך דיון הוכחות בהליך העיקרי. התיק הוחזר אפוא לבית המשפט המחוזי למתן החלטה בעתירה.",השופט י' עמית:
"ע""פ 2403∕20","נקבע שהסרת החיסיון עשויה להיות משמעותית וחיונית להגנת המשיבים, באופן שגובר על האינטרס הציבורי שבבסיס חיסוי הפרטים הרלוונטיים. נציין כי החלטת בית המשפט ניתנה בשני נוסחים, שהאחד מהם חסוי מפני ההגנה. בית המשפט עמד על כך שהאישום השני מבוסס על עדותם של א' ו-ב' לגבי תוכנה של פגישה מסוימת מיום 19.11.2015, ומכאן ששאלת מהימנות גרסתם חיונית לביסוס האישום. נקבע כי בשים לב לסוגיית הגמול שקיבל ב' עבור הודעתו במשטרה, יש לאפשר להגנה לברר את סוגיית מהימנות העדים, וכי לשם כך נחוץ לבחון את קשרי העדים עם המשטרה בהקשר רחב יותר.",השופט י' עמית:
"ע""פ 2403∕20","המדינה הגישה לבית משפט קמא בקשה לעיון חוזר, בטענה כי לאחר שניתנה ההחלטה בעתירה, התקבל מהמשטרה מסמך שנותן תשובה לשאלה עובדתית שהייתה טעונה בירור במסגרת העתירה. לאחר שעיין במסמך במעמד צד אחד, הורה בית משפט קמא בהחלטתו מיום 22.1.2020 על דחיית הבקשה, וגם החלטה זו ניתנה בשני נוסחים, שהאחד מהם חסוי.",השופט י' עמית:
"ע""פ 2403∕20","ביום 5.2.2020 הגישה המדינה שוב בקשה לעיון חוזר בהחלטות מיום 3.12.2019 ומיום 22.1.2020. המדינה ציינה כי זו הפעם היא נכונה להעביר לידי ההגנה מזכרים, או פרפרזה רחבה של המזכרים, שהיו חסויים עד כה, על אודות מפגשים מקדימים עם העדים, ואשר נכתבו על-ידי אנשי המשטרה שנכחו במפגשים אלו. המדינה הוסיפה כי במידה שההגנה תחפוץ בכך, ניתן יהיה לזמן את אנשי המשטרה לחקירה נגדית בבית המשפט, והמדינה לא תתנגד לשאלות הנוגעות למפגשים אלו. עם זאת, הודגש כי המדינה עומדת על הותרת החיסיון על כנו בכל הנוגע לקשרים קודמים בין העדים למשטרה, ככל שהיו.",השופט י' עמית:
"ע""פ 2403∕20","ביום 18.2.2020 דחה בית המשפט את הבקשה, וקבע כי לנוכח הנימוקים שהוצגו בהחלטה החסויה מיום 22.1.2020, אין די בחשיפת החומרים הנוגעים לפגישות עם העדים בתיק זה בלבד.",השופט י' עמית:
"ע""פ 2403∕20","המדינה הודיעה כי היא עומדת על הותרת החיסיון על כנו בכל הנוגע לקשרים קודמים של העדים עם המשטרה, אם וככל שהיו, ולכן אין לה אלא לחזור בה מהאישום השני פעם נוספת, וביום 12.3.2020 הורה בית המשפט על זיכוי המשיבים מאישום זה.",השופט י' עמית:
"ע""פ 2403∕20","מכאן הערעור שלפנינו, שתוקף כאמור את החלטות בית משפט קמא בעניין הסרת החיסיון.",השופט י' עמית:
"ע""פ 2403∕20","לטענת המדינה, מידע על אודות קשרים קודמים של עד עם המשטרה הוא חומר חסוי באופן מובהק. לטענתה, במידה שבית משפט קמא ימצא, בסוף ההליך, כי ללא מידע על אודות קשריהם הקודמים של עדי התביעה עם המשטרה, אם בכלל היו כאלה, יש כדי לפגוע במהימנותם של העדים, הרי שבית המשפט רשאי כמובן לקבוע שאין לסמוך על עדויותיהם ושיש לזכות את הנאשמים לגופו של אישום. ואולם, אין להקדים הכרעה זו ואין להורות על גילוי החומר החסוי, רק לנוכח האפשרות הספקולטיבית שמא בית המשפט יתקשה בסופו של דבר לקבוע את מהימנות העדים ללא החומר החסוי.",השופט י' עמית:
"ע""פ 2403∕20","עודנו באים לבחון את טענת המדינה לגופה, נקדים ונסלק מעל דרכנו טענות סף שהעלו המשיבים.",השופט י' עמית:
"ע""פ 2403∕20","לטענת המשיבים, פסק הדין הראשון כלל לא ביטל את זיכוי המשיבים מהעבירות של האישום השני, אלא רק החזיר את התיק לבית משפט קמא למתן החלטה בעתירה השלישית. עוד נטען כי המועד להגשת ערעור חלף בטרם הוגש הערעור על-ידי המדינה, באשר ה""מרוץ"" להגשתו החל, לכל המאוחר, עת ניתנה החלטת בית משפט קמא ביום 3.12.2019 בעתירה השלישית; וכי המדינה לא הייתה רשאית להגיש את הבקשה לעיון חוזר אלא לנקוט אחת משתיים: להסיר את החיסיון או לחזור בה מכתב האישום.",השופט י' עמית:
"ע""פ 2403∕20",דין טענות הסף להידחות.,השופט י' עמית:
"ע""פ 2403∕20","עיון בפסק הדין הראשון מעלה כי בית המשפט ביטל את החלטת בית משפט קמא להורות על הסרת החיסיון וקיבל את הערעור. כך נכתב במפורש בסיפא של פסק דינו של השופט נ' הנדל, שאליו הצטרפו השופטת ד' ברק-ארז והשופט ד' מינץ:",השופט י' עמית:
"ע""פ 2403∕20","סוף דבר, אציע לחבריי לקבל את הערעור, ולהחזיר את התיק לבית המשפט המחוזי על מנת לתת החלטה בעתירה לגילוי ראיה. לשם כך ההרכב יקבע דיון וישמע טיעונים משלימים על פי שיקול דעתו.",השופט י' עמית:
"ע""פ 2403∕20","המשמעות של פסק הדין הראשון היא אפוא ביטול הזיכוי והחזרת הדיון לבית משפט קמא. פסק הדין ביטל למעשה את הודעת המדינה מיום 7.4.2019 בדבר חזרתה מהאישום השני, ואת זיכוי המשיבים בעקבות זאת. התקופה להגשת הערעור היא 45 יום החל מיום 12.3.2020, עת ניתן פסק הדין שזיכה את המשיבים מהאישום השני, ומכאן שהערעור, שהוגש ביום 5.4.2020, הוגש במועדו.",השופט י' עמית:
"ע""פ 2403∕20","	ככלל, כאשר בית המשפט נעתר לעתירה לגילוי ראיה לפי סעיף 45 לפקודת הראיות ומורה על גילויה, הרי שבהיעדר זכות ערעור על החלטה זו – שהיא בגדר החלטת ביניים שאין עליה זכות ערעור – יחול העיקרון ""האשמת – גילית"" (כלשונו של השופט א' שטיין בבש""פ 1378/20 זגורי נ' מדינת ישראל, [פורסם בנבו] בפסקה 38 (7.4.2020) (להלן: עניין זגורי); בש""פ 6185/20 גופשטיין נ' מדינת ישראל, [פורסם בנבו] בפסקה 7 (19.10.2020)). במילים אחרות, עומדת בפני המדינה הברירה לעשות אחת משתיים: לגלות את הראיה, או לחזור בה מכתב האישום כדי להימנע מחשיפת הראיה הכרוכה בפגיעה באינטרס חיוני (ראו, לדוגמה, ע""פ 5114/97 סלימאני נ' מדינת ישראל, פ""ד נה(2) 721, 723 (1997); ע""פ 621/01 מדינת ישראל נ' דרויש, פ""ד נה(2) 823, 828 (2001); בש""פ 120/10 פלוני נ' מדינת ישראל, [פורסם בנבו] בפסקה 19 (24.2.2010); בש""פ 8585/12 פלוני נ' מדינת ישראל [פורסם בנבו] (23.1.2014)). אם חזרה בה המדינה מכתב האישום, הדבר מביא לזיכויו של הנאשם (ראו, לדוגמה, בש""פ 4288/13 אוחנה נ' שר הביטחון – מדינת ישראל, [פורסם בנבו] בפסקה 14 (23.10.2013); בש""פ 4873/17 יפה נ' שר הביטחון [פורסם בנבו] (6.7.2017)). ",השופט י' עמית:
"ע""פ 2403∕20","	עם זאת, בין שתי אפשרויות אלה קיימת גם אפשרות שלישית, והיא לפנות לערכאה הדיונית בבקשה לעיון חוזר, מקום בו ניתן להצביע על שינוי נסיבות (ע""פ 462/07 מדינת ישראל נ' עיזאת חמאד, [פורסם בנבו] בפסקה 5 (20.2.2007) (להלן: עניין חמאד). לטעמי, טרם זיכוי עקב חזרה מכתב אישום, שצפוי להביא את הנושא לפתחה של ערכאת הערעור, רשאית התביעה למצות את טענותיה ולעתור לעיון חוזר בהחלטה על הסרת החיסיון, אם בשל טעמים נוספים שנשמטו מעיני הערכאה הדיונית, אם בשל שינוי נסיבות. כך, במקרה דנן, בעקבות החלטת בית משפט קמא, בחנה התביעה פעם נוספת את החומרים שתחת תעודת החיסיון, ולאחר התייעצות עם גורמי המודיעין הרלוונטיים, הגיעה למסקנה כי היא נכונה לחשוף בדרך של פרפרזה מפורטת את שנאמר במפגשים בין עדי התביעה למשטרה, קודם למסירת הודעותיהם במשטרה. ",השופט י' עמית:
"ע""פ 2403∕20","לאור זאת, אני סבור כי התביעה רשאית הייתה לחזור ולפנות לבית משפט קמא בבקשה לעיון חוזר. עם זאת, ארשום ""הערת אזהרה"" בפני התביעה. ברגיל, כאשר מוצאת תעודת חיסיון, נקודת המוצא נוכח חזקת ההגינות שבה מעמיד בית המשפט את התביעה היא שכל מה שניתן לחשוף בפני ההגנה נחשף מלכתחילה, והמידע החסוי תחת תעודת החיסיון הוא כזה שאכן לא ניתן לחשוף אותו. אין לקבל מצב שבו תעודת החיסיון היא בבחינת חומה ראשונה שמעמידה התביעה, שניתן לסגת ממנה אם וכאשר בית המשפט מורה על הסרת החיסיון, ואז לחשוף חלק מהחומר, בבחינת נסיגה טקטית אל החומה השנייה. המקרה שלפנינו הוא חריג, בהיבט זה שהמדינה נכונה כעת לחשוף חלק מהחומר שהיה חסוי תחת תעודת החיסיון, אך ככל שבעתיד יתברר כי כך נוהגת המדינה תדיר, ייתכן שבית המשפט יראה בכך טקטיקה פסולה.",השופט י' עמית:
"ע""פ 2403∕20",ומכאן לגופו של ערעור.,השופט י' עמית:
"ע""פ 2403∕20","המסגרת הנורמטיבית הצריכה לענייננו היא סעיף 45(א) לפקודת הראיות, שהתקבל במסגרת תיקון מס' 17 לפקודת הראיות וקובע כלהלן:",השופט י' עמית:
"ע""פ 2403∕20","(א) אין אדם חייב למסור, ובית המשפט לא יקבל, ראיה אם שר הביע דעתו, בתעודה חתומה בידו, כי מסירתה עלולה לפגוע בענין ציבורי חשוב, אלא אם מצא בית המשפט הדן בדבר, על-פי עתירת בעל דין המבקש גילוי הראיה, כי הצורך לגלותה לשם עשיית צדק עדיף מן הענין שיש לא לגלותה, ובהליך פלילי – כי הראיה עשויה להועיל להגנת הנאשם ומידת התועלת שבה להגנה עולה על העניין שיש לא לגלותה, או שהיא חיונית להגנת הנאשם.",חסיון לטובת הציבור
"ע""פ 2403∕20",(ב)	אין בבירור עתירה כאמור בסעיף קטן (א) כדי לעכב את הדיון בהליך העיקרי למעט במקרים שבהם הכרעה בעתירה נחוצה להמשך הדיון.,חסיון לטובת הציבור
"ע""פ 2403∕20","(ג)	בית המשפט רשאי להעביר את הדיון בעתירה לשופט יחיד שאינו דן בתיק, ואם היה בית המשפט הרכב – לשופט יחיד שהוא אחד משופטי ההרכב או שאינו דן בתיק.",חסיון לטובת הציבור
"ע""פ 2403∕20",(ד)	(1) השר לביטחון הפנים רשאי לאצול את סמכותו לפי סעיף זה לאחד מאלה (בסעיף קטן זה – ממונה על חסיונות): [... ],חסיון לטובת הציבור
"ע""פ 2403∕20",(2)	אצילה לפי פסקה (1) יכול שתהיה לכמה ממונים על חסיונות;,חסיון לטובת הציבור
"ע""פ 2403∕20",(3)	דין ממונה על חסיונות כדין עובד המדינה לעניין חיקוקים אלה: [... ],חסיון לטובת הציבור
"ע""פ 2403∕20","תכליתו המרכזית של תיקון מס' 17 לפקודת הראיות, שהביא במקביל לתיקון מס' 75 בחוק סדר הדין הפלילי [נוסח משולב], התשמ""ב-1982 (להלן: החסד""פ), היא למנוע פגיעה במערך המודיעין באמצעות צמצום החומר המודיעיני שנמסר לנאשם, מבלי שהדבר יפגע בהגנתו של הנאשם (ראו גיל שפירא וישי שרון ""צריך עיון: הערות ראשוניות בעקבות תיקון מס' 75 לחוק סדר הדין הפלילי"" הסניגור 253 (2018)).",חסיון לטובת הציבור
"ע""פ 2403∕20","בעניין זגורי דן השופט א' שטיין בהרחבה במונח ""מהימנות של עד מרכזי"", שלגביו יש לנאשם זכות עיון גם בחומר מודיעין. נקבע כי אין לפרש את המונח ככולל חומר שהשלכתו על מהימנות העד היא כללית בלבד, כמו מידע שמצביע על מעורבות העד במעשים פליליים, או על היותו עבריין מסוכן או אדם לא ישר ובלתי אמין באופן כללי. הטעם לכך הוא, שמידע מודיעיני שנועד אך ורק להציג עד תביעה מרכזי באור שלילי כדי להטיל ספק כללי באמינותו, אינו מביא תועלת ממשית להגנה, להבדיל ממידע שיכול לשמש את ההגנה כדי להטיל ספק קונקרטי מוגדר בעדותו של העד.",חסיון לטובת הציבור
"ע""פ 2403∕20","ההגנה דנן מבקשת לעמוד על קנקנם של עדי התביעה ולערער את מהימנותם, ולשם כך, היא מבקשת להסיר את החיסיון. לשיטת ההגנה, העובדה שעד התביעה קיבל תמורה עבור עדותו בפרשה דנן, מעידה על כך שהייתה לו ציפיה לקבל תמורה, מה שעשוי להשליך על הערכת מהימנותו. האם מדובר ב""מידע קונקרטי"" דיו שיש בו כדי לסייע להגנה במלאכתה זו?",חסיון לטובת הציבור
"ע""פ 2403∕20","מן המפורסמות הוא, שאין לחשוף מקורות מידע מודיעיניים של המשטרה, שהרי ""אין כלל ספק כי חשיפת זהותו של מודיע עלולה לגרום לפגיעה – ולעתים קשה – בעבודת המשטרה, שהרי חשיפה זו כרוכה פעמים רבות בסכנה מוחשית לחייו של המודיע, ומותר להניח כי מעטים יהיו מוכנים לחשוף את עצמם בפני סכנה זו"" (עניין חמאד, בפסקה 5; וראו בדומה ע""פ 383/71 יהודאי נ' מדינת ישראל, פ""ד כו(1) 267, 273 (1972); ע""פ 1335/91 אבו פאדה נ' מדינת ישראל, פ""ד מו(2) 120, 127 (1992); בג""ץ 64/91 חילף נ' משטרת ישראל, פ""ד מז(5) 653, 657 (1993). למקרה בו ביטל בית משפט זה זיכוי בעקבות חזרת המדינה מהאישום לאחר שהערכאה הדיונית הורתה לחשוף את שמו של המקור, ראו פסק דינו של חברי השופט י' אלרון בע""פ 5033/19 מדינת ישראל נ' אבו חדיר [פורסם בנבו] (19.8.2019)). לעיתים, לא רק חשיפת שמו של המקור, אלא אפילו מועד מסירת המידע עלול לסכן את שלומו של המקור ולפגוע באינטרס הציבורי הגלום בשיתוף פעולה עם המשטרה, וראו החלטת השופט מ' מרגלית בת""פ (ק""ש) 2145-08-19 מיוסט נ' מדינת ישראל [פורסם בנבו] (15.2.2020)).",חסיון לטובת הציבור
"ע""פ 2403∕20","אלא שבמקרה דנן, בניגוד למקרה הרגיל שבו זהותו של מקור משטרתי היא חסויה, זהותם של עדי התביעה ידועה היטב למשיבים, שהרי על פי כתב האישום, המשיב 2 הוא שפנה אליהם על מנת להזמין את הרצח. לאור זאת, תהינו מה עומד מאחורי תעודת החיסיון. על פי סמכותנו לפי סעיף 46(א) לפקודת הראיות ניהלנו דיון במעמד צד אחד עם באי כוח המדינה, על מנת להבין מדוע המשטרה עומדת בתוקף על הטלת חיסיון על קשרים קודמים של עדי התביעה עם המשטרה. תשובתה של המדינה הפיסה את דעתנו. לשיטתה, עצם הידיעה אם אדם מסוים הוא מקור או היה בעבר מקור אם לאו, היא כשלעצמה חסויה. אם מקורות יידעו שהם עלולים להיחשף כמקורות משטרתיים, הם לא ישתפו פעולה עם המשטרה והאינטרס הציבורי יימצא נפגע. ככל שבית המשפט יתיר להגנה לשאול על קשרים קודמים של עדי התביעה עם המשטרה, ואין נפקה מינה אם היו להם קשרים קודמים אם לאו, הרי שלעצם ההיתר לשאול שאלות מהסוג האמור עלולות להיות השלכות רוחב קשות על עבודת המשטרה, וכפועל יוצא על שלום הציבור וביטחונו.",חסיון לטובת הציבור
"ע""פ 2403∕20","זו הסיבה שבגינה המדינה אינה נכונה לאשר או להכחיש אם עדי התביעה שימשו בעבר כמקורות משטרתיים, ותעודת החיסיון הצטמצמה אפוא אך ורק לשאלת קיומם של קשרים קודמים, אם בכלל, בין עדי התביעה למשטרה. בנושא זה, הוגש לנו מסמך חסוי, שעינה של הערכאה הדיונית טרם שזפה.",חסיון לטובת הציבור
"ע""פ 2403∕20","לאחר שעיינו במסמך החסוי, הגענו למסקנה כי אין בו ראייה חיונית להגנת המשיבים, ולכאורה, אף לא ראייה שעשויה להועיל להגנתם (ההבחנה של המחוקק בין חומר שהוא חיוני להגנתו של הנאשם לבין חומר שיש בו אך כדי להועיל להגנת הנאשם, שמובילה לשתי רמות איזון שונות, יסודה בפסק הדין של השופט (כתוארו אז) א' ברק בב""ש 838/84 ליבני נ' מדינת ישראל, פ""ד לח(3) 729, 739 (1984); וראו לדוגמה החלטותיו של השופט מ' מזוז בבש""פ 3921/19 ח'לף נ' מדינת ישראל [פורסם בנבו] (4.7.2019) ובש""פ 3584/18 פלוני נ' מדינת ישראל [פורסם בנבו] (‏24.6.2018)).",חסיון לטובת הציבור
"ע""פ 2403∕20","אשר על כן, אנו מורים כלהלן: פסק דינו של בית משפט קמא יבוטל, ולמען הסר ספק, אנו מורים על ביטול הזיכוי של המשיבים מהאישום השני. על המאשימה להעביר לעיון ההגנה פרפרזה מפורטת של שתי הידיעות בדבר המפגש של אנשי המשטרה עם עדי התביעה (ידיעה שהספרות הראשונות שלה הם 15-05 וידיעה שהספרות הראשונות שלה 16-00), וכן להביא לעיונו של בית המשפט את החומר החסוי שהוגש לנו, כך שבית המשפט יהיה מודע לתוכנו. למעשה, מדובר במסמך אחד בלבד, שרק עליו חל כיום החיסיון (המסמך בחתימת רמ""ד איסוף יומינט).",חסיון לטובת הציבור
"ע""פ 2403∕20","נדגיש כי בית משפט קמא אינו כבול להערכתנו-שלנו את משקלו של החומר החסוי. בשלב זה, האפשרות שההגנה תקעקע את מהימנות עדי התביעה לנוכח תשובותיהם בחקירה נגדית, איננה מצדיקה לטעמנו את הסרת החיסיון. ברם, כמי שבקעת המחלוקת מוכרת לו היטב כערכאה הדיונית הבקיאה בתיק, רשאי בית משפט קמא להגיע למסקנה אחרת, וככל שימצא בהמשך כי יש בחיסיון החומר כדי לפגוע בהגנתם של המשיבים – הוא רשאי לפעול כחוכמתו.",חסיון לטובת הציבור
"ע""פ 2403∕20","בשולי הדברים אציין כי לא בנקל הגעתי לתוצאה שאליה הגעתי. חלפו כ-5 שנים מאז האירועים המתוארים באישום השני, והמשיבים כבר זוכו פעמיים. יש בכך משום עינוי דין מבחינת המשיבים ובמיוחד לגבי המשיב 2, שהאישום של קשירת קשר לביצוע פשע וניסיון לשידול לרצח הוא האישום היחיד המיוחס לו. דומה כי טוב יעשו הצדדים אם יבחנו האפשרות לסיים את התיק שלא בדרך של המשך שמיעת ראיות.",חסיון לטובת הציבור
"ע""פ 2403∕20","סוף דבר, אציע לחבריי לקבל את הערעור, לבטל את זיכויים של המשיבים מהאישום השני, ולקבוע כי החלטתו של בית המשפט המחוזי המורה על הסרת החיסיון באשר לקשרים קודמים של עדי התביעה, אם בכלל, עם המשטרה – מבוטלת. התיק יוחזר לבית המשפט המחוזי להמשך הדיון.",חסיון לטובת הציבור
"ע""פ 2403∕20",ש ו פ ט,חסיון לטובת הציבור
"ע""פ 2403∕20",אני מסכים לפסק דינו של חברי השופט י' עמית ולתוצאה אליה הגיע.,השופט י' אלרון:
"ע""פ 2403∕20","לצד זאת, אבקש לייחד מספר מילים באשר לנקיטה בהליך של בקשה לעיון חוזר בהחלטה על גילוי ראיה חסויה.",השופט י' אלרון:
"ע""פ 2403∕20","אכן, נוסף על שתי האפשרויות העומדות בפני התביעה לאחר שבית המשפט המחוזי הורה על גילוי הראיה החסויה – לגלותהּ או לחזור בה מכתב האישום – ישנה גם אפשרות שלישית, והיא להגיש לערכאה הדיונית בקשה לעיון חוזר בהחלטתה.",השופט י' אלרון:
"ע""פ 2403∕20","	ואולם, במקרה דנן, לא מצאתי כי התקיים התנאי המקדים של שינוי נסיבות המצדיק דיון מחודש בהחלטה לגלות את הראיה החסויה, כגון כי חלף זמן ניכר מאז מתן ההחלטה או כי נתגלתה ראיה חדשה רלוונטית (ראו והשוו ע""פ 462/07 מדינת ישראל נ' חמאד, [פורסם בנבו] בפסקה 5 (20.2.2007); להלן: ענין חמאד). לטעמי, אין בקבלתו של המסמך מידי המשטרה (כמתואר בפסקה 8 לפסק דינו של השופט עמית) כדי להוות שינוי נסיבות כאמור, שכן הראיות החסויות אותן ביקשה התביעה להציג במסגרת בקשתה לעיון חוזר היו בידה אף קודם לכן, והרי רשויות החקירה והתביעה חד הן לענין גיבוש התשתית הראייתית והצגתה בפני הערכאה המבררת.",השופט י' אלרון:
"ע""פ 2403∕20","יתירה מזאת, והיא העיקר. כבכל זכות דיונית, גם השימוש בהליך של הגשת בקשה לעיון חוזר מטעם התביעה צריך להיעשות באופן מושכל ומידתי (והשוו, בשינויים המתחייבים, להגשת בקשה לעיון חוזר לפי סעיף 52 לחוק סדר הדין הפלילי (סמכויות אכיפה – מעצרים), התשנ""ו-1996; ראו לענין זה בש""פ 1523/18 ‏מדינת ישראל נ' פלוני, [פורסם בנבו] בפסקה 14 להחלטתי (‏22.2.2018)). זאת, הן בשל המשאבים השיפוטיים המוגבלים, והן – ובעיקר – כדי למנוע פגיעה בזכותו של נאשם להליך הוגן.",השופט י' אלרון:
"ע""פ 2403∕20","בנסיבות דנן, הגשת הבקשות לעיון חוזר על ידי התביעה מעוררת אי-נוחות רבה.",השופט י' אלרון:
"ע""פ 2403∕20","אין לקבל מצב שבו במסגרת בקשה כאמור תחשוף התביעה טפח נוסף מהמידע החסוי, שאותו סירבה לגלות קודם לכן מטעמי חיסיון, וזאת בבחינת ""מחווה של רצון טוב"" מצידה, ועל מנת להצדיק את בקשתה שלא לחשוף את יתרת המידע החסוי. שהרי ממה נפשך, אם מדובר בחומר חסוי, מדוע מסכימה התביעה להציגו בשלב זה של ההליך, ואם אין מדובר בחומר חסוי, מדוע לא חשפה אותו התביעה מלכתחילה.",השופט י' אלרון:
"ע""פ 2403∕20","הקושי בהתנהלותה של התביעה באופן הגשת הבקשות לעיון חוזר במקרה זה מקורו בפערי הכוחות האינהרנטיים בין התביעה להגנה בסוגיה של ראיות חסויות. להבדיל מהתובע, הסניגור מגשש באפילה בעת שעליו לטעון בבית המשפט להסרת החיסיון שהוטל, והוא מטיל על כן את יהבו על בית המשפט כדי שיאמוד נכונה את החומר החסוי המונח בפניו ואת פוטנציאל חיוניותו של חומר זה להגנת הנאשם. בנסיבות אלה, מובן כי על התביעה להקפיד שבעתיים על שימוש ראוי בזכויותיה הדיוניות, מתוך מודעות לכך שחשיפת הראיות החסויות לגופן נעשית במעמד צד אחד.",השופט י' אלרון:
"ע""פ 2403∕20","מן הראוי אפוא כי עמדתה של התביעה בשאלת המידע שיש לחסותו תגובש כבר בתחילת ההליך, בהתאם לשיקולים המצדיקים הטלת חיסיון לטובת הציבור לפי סעיף 45(א) לפקודת הראיות [נוסח חדש], התשל""א-1971 (להלן: פקודת הראיות), ובעמדתה זו, המשקפת את האינטרס הציבורי, עליה לדבוק לאורך כל ההליך.",השופט י' אלרון:
"ע""פ 2403∕20","אך מובן הוא כי בגיבוש עמדתה על התביעה לקחת בחשבון את האפשרות שהערכאה הדיונית תורה על הסרת החיסיון, על כל המשמעויות הנובעות מכך. לוּ תקפיד התביעה לנהוג בהתאם להנחיה זו, המתחייבת מעקרון זכותו של נאשם להליך הוגן, לא יווצר מצב של הגשת בקשות חוזרות ונשנות לעיון חוזר בהחלטה המורה על גילוי ראיה חסויה.",השופט י' אלרון:
"ע""פ 2403∕20","על אף האמור, וחרף העובדה שמצאתי טעם בטענות סניגוריהם של המשיבים בענין זה, לא מצאתי כי יש בהתנהלות האמורה של התביעה כדי להותיר את הכרעת הדין המזכה על כנה, בפרט לנוכח החומרה הרבה שטומן בחובו כתב האישום שהוגש נגד המשיבים (והשוו לענין חמאד, בפסקה 5).",השופט י' אלרון:
"ע""פ 2403∕20","ועוד זאת. השימוש המושכל בהליך של בקשה לעיון חוזר נדרש גם כדי למנוע התמשכות הליכים שעלולה להביא לעינוי דין עבור הנאשם. ניהול ההליך בערכאה הדיונית ובערכאת הערעור לסירוגין, כפי שקרה בנסיבות דנן, חותר תחת הכלל הבסיסי לפיו בהליך הפלילי לא קיימת זכות ערעור על החלטת ביניים, דוגמת החלטה בעתירה לגילוי ראיה חסויה לפי סעיף 45 לפקודת הראיות.",השופט י' אלרון:
"ע""פ 2403∕20","טוב יעשה אפוא בית המשפט המחוזי אם יוסיף לנהל את ההליך הפלילי עד תומו, תוך שיתיר לצדדים להציג את ראיותיהם ולנהל את חקירות העדים במגבלות החיסיון, וכן לטעון להערכת משקלן וקבילותן של הראיות שבאו בפניו; וככל שדעתו תהא שיש לזכות את המשיבים או מי מהם בתום ההליך בשל היעדר תשתית ראייתית מספקת להרשעה, כנדרש על פי דין במישור הפלילי, יתן לכך ביטוי בהכרעת דינו.",השופט י' אלרון:
"ע""פ 2403∕20","בסופו של דבר, אני מצטרף לעמדת השופט עמית כי יש לקבל את הערעור, לבטל את זיכויים של המשיבים מהאישום השני ולהשיב את התיק לבית המשפט המחוזי להמשך שמיעת ראיות.",השופט י' אלרון:
"ע""פ 2403∕20",ש ו פ ט,השופט י' אלרון:
"ע""פ 2403∕20","אני שותפה ל""הערת האזהרה"" שהציב חברי השופט י' עמית על הטקטיקה של הוצאת תעודת חיסיון ""רחבה"" על ידי התביעה, ולאחר מכן נסיגה ממנה בחלקה ככל שבית המשפט מורה על הסרת החיסיון; ומסכימה גם עם הזרקור שהאיר חברי השופט י' אלרון בחוות דעתו על המידתיות והאיפוק שיש לנהוג בנקיטת הליך של בקשה לעיון חוזר בהחלטה על גילוי ראיה חסויה.",השופטת ע' ברון:
"ע""פ 2403∕20","הגשת בקשות לעיון חוזר ובתוך כך חשיפת המידע ""בתשלומים"" על ידי התביעה, כפי שאירע בענייננו, בניסיון להתגבר באופן זה על החלטת בית המשפט בדבר הסרת החיסיון מהמידע החוסה תחת תעודת החיסיון, אינה פרקטיקה ראויה. יש בה למעשה גם להאריך, במידה רבה באופן מלאכותי, את מרוץ הזמנים להגשת ערעור על הכרעת דין מזכה – שהיא פועל יוצא של החלטה בדבר הסרת חיסיון מצד אחד, ועמידת המדינה על הותרת החיסיון מצד שני. ואולם חרף הביקורת על התנהלות התביעה במקרה דנן, דעתי כדעת חבריי, שאין בכך כדי ""לגבור"" על חומרת המעשים והעבירות המיוחסים למשיבים עד כדי הותרתה של הכרעת הדין המזכה רק משום כך.",השופטת ע' ברון:
"ע""פ 2403∕20","אני מצרפת אפוא את הסכמתי לפסק דינו של השופט עמית, שלפיו דין הערעור להתקבל. ומשמע, שתבוטל החלטת בית המשפט המחוזי בדבר הסרת החיסיון מן הסיפא לתעודת החיסיון, בכל הנוגע לקשרים קודמים של עדי התביעה עם המשטרה; יבוטל זיכויים של המשיבים מן האישום השני; והתיק הפלילי ימשיך להידון לגופו בבית המשפט המחוזי.",השופטת ע' ברון:
"ע""פ 2403∕20",ש ו פ ט ת,השופטת ע' ברון:
"ע""פ 2403∕20",	הוחלט כאמור בפסק דינו של השופט י' עמית.,השופטת ע' ברון:
"ע""פ 2403∕20"," ניתן היום, ‏כ""ב בחשון התשפ""א (‏9.11.2020). ",השופטת ע' ברון:
"ע""פ 2403∕20",54678313ש ו פ ט,5129371
"ע""פ 2403∕20",ש ו פ ט ת,5129371
"ע""פ 2403∕20",ש ו פ ט,5129371
"ע""פ 2403∕20",   20024030_E05.docx   עכב,_________________________
"ע""פ 2403∕20","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 2403∕20",י' עמית 54678313-2403/20,_________________________
"ע""פ 2403∕20",נוסח מסמך זה כפוף לשינויי ניסוח ועריכה,_________________________
"ע""פ 2403∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
