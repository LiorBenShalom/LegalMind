verdict,text,part
"ע""פ 6322∕20",בבית המשפט העליון בשבתו כבית משפט לערעורים פליליים,nothing
"ע""פ 6322∕20","ע""פ  6322/20",nothing
"ע""פ 6322∕20",כבוד השופט י' אלרון,לפני:	
"ע""פ 6322∕20",כבוד השופט א' שטיין,לפני:	
"ע""פ 6322∕20",כבוד השופט ח' כבוב,לפני:	
"ע""פ 6322∕20","ערעור על הכרעת דינו וגזר דינו של בית המשפט המחוזי בנצרת ב-תפ""ח 27695-02-16 [פורסם בנבו] מיום 28.7.2020 שניתנו על ידי סג""נ א' הלמן והשופטים: י' שטרית ו-ס' דבור",מדינת ישראל
"ע""פ 6322∕20","י""ד בתמוז התשפ""ב       ",תאריך הישיבה:
"ע""פ 6322∕20","עו""ד משה שרמן; עו""ד חיים רוט ",בשם המערער:
"ע""פ 6322∕20",בשם המשיבה:,בשם המערער:
"ע""פ 6322∕20","עו""ד עמרי כהן ",בשם המערער:
"ע""פ 6322∕20",גב' ענדליב שהואן, מתורגמנית:
"ע""פ 6322∕20",יעקב קדמי   על הראיות - חלק ראשון - הדין בראי הפסיקה,ספרות:
"ע""פ 6322∕20","חוק העונשין, תשל""ז-1977: סע'  300, 300(א)(2), 301א(א), 301א(א)(1), 301א(א)(5), 301א(א)(7), 301א(ב), 329(א)(2), 369, 372, 448(א)",חקיקה שאוזכרה: 
"ע""פ 6322∕20",מיני-רציו:,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20","* נדחה ערעור על הרשעת המערער ברצח אחותו לפי סעיף 300(א)(2) לחוק העונשין, בנוסחו הקודם ועל השתת עונש מאסר עולם בתוספת 6.5 שנות מאסר בפועל, במצטבר. הודגש כי החומרה המיוחדת שיש במעשי רצח שנעשים על רקע ""כבוד המשפחה"", זכתה כיום לעיגון בחקיקה, וכי מעשי רצח מסוג זה נכללים ברשימת המקרים החמורים ביותר, שהעונש הקבוע בצדם הוא החמור שבדין – עונש מאסר עולם חובה. צוין כי הרפורמה בעבירות ההמתה לא חלה על המערער, וכי לו הייתה חלה, הוא היה מורשע בעבירת רצח בנסיבות מחמירות והיה נגזר עליו עונש חובה של מאסר עולם, וכי נסיבות המקרה רחוקות עד מאוד מלהיכנס לגדרי סעיף 301א(ב) לחוק העונשין.","חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* עונשין – ענישה – פגיעה על רקע `כבוד המשפחה`‏,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* עונשין – ענישה – מדיניות ענישה: שיקולים לחומרה,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* עונשין – ענישה – ענישה מופחתת,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* דיון פלילי – ערעור – אי-התערבות בממצאים עובדתיים,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* דיון פלילי – ערעור – אי-התערבות במידת העונש,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20",* דיון פלילי – טענות הגנה – אכיפה בררנית,"חוק שחרור על-תנאי ממאסר, תשס""א-2001: סע'  30ב"
"ע""פ 6322∕20","המערער הורשע ברצח אחותו רנין לפי סעיף 300(א)(2) לחוק העונשין, בנוסחו הקודם; ובעבירות של חטיפה לשם רצח, הצתה וחבלה בכוונה מחמירה. בגין הרשעתו, נגזר עליו עונש של מאסר עולם בתוספת שש וחצי שנות מאסר בפועל, אשר ירוצו במצטבר. כן חולט הרכב שבו נעשה שימוש במסגרת ביצוע הרצח. הערעור מופנה כלפי הכרעת וכן כלפי חומרת העונש שנגזר על המערער.",.
"ע""פ 6322∕20",בית המשפט העליון (מפי השופט אלרון ובהסכמת השופטים שטיין ו-כבוב) דחה את הערעור ופסק כי:,.
"ע""פ 6322∕20","הערעור על הכרעת הדין נדחה. הערעור מופנה כלפי קביעות עובדה ומהימנות. ערכאת הערעור אינה נוהגת להתערב בממצאי עובדה ומהימנות שנקבעו על ידי הערכאה הדיונית שהתרשמה באורח ישיר מהעדויות שהובאו בפניה ומהשתלבותן במארג הראייתי. בימ""ש קמא נתן דעתו למורכבות הראיות בפרשה שבמהלכה עדים מרכזיים מסרו גרסאות לא עקביות, קבע ממצאי עובדה סדורים, תוך שהוא בוחן את השתלבות הגרסאות השונות של המעורבים אל מול יתר הראיות. עדים מרכזיים הוכרזו כ""עדים עוינים"", ובימ""ש קמא ביכר את גרסתם בחלק מהודעותיהם בחקירות במשטרה, על פני עדותם בבימ""ש. משהתרשמה הערכאה הדיונית כי הגרסה של חלק מהעדים בעדותם לפניה היא חסרת אמינות ומהימנות, והעדיפה את הגרסה אותה מסרו בחקירותיהם במשטרה, יש להציג נימוק כבד משקל להתערבות במסקנתה זו. נימוק כזה לא הוצג; זאת ועוד, הרשעת המערער התבססה על מספר אדנים ראייתיים: עדויות; שקריו וגרסתו הכבושה של המערער; התנהלות המערער מיד לאחר האירוע ובשבועות שלאחר מכן; מחקרי תקשורת ואיכונים וצילומי מצלמות אבטחה. כל אלו הובילו לקביעה כי אשמת המערער הוכחה ברף הנדרש במשפט הפלילי. לפיכך, אין כל עילה להתערב בהכרעת הדין.",.
"ע""פ 6322∕20","אשר לטענות המערער ביחס ליישום הרפורמה בעבירות ההמתה, מעשה הרצח בוצע טרם כניסת הרפורמה לתוקף. על כן, כמצוות הרפורמה, יש ליישמה בעניינו של המערער רק במידה שהיא מהווה דין מקל עמו. בהתאם, אם עניינו של המערער נכנס לגדרי עבירת הרצח בנסיבות מחמירות (סעיף 301א(א) לחוק), הרפורמה אינה מהווה דין מקל עבורו, ואין ליישמה. לעומת זאת, בהעדר נסיבות מחמירות, או במקרה שבו חל ""פתח המילוט"" (סעיף 301א(ב) לחוק), הרפורמה היא בגדר דין מקל מאחר שבמקרה כזה העונש שיושת על המערער הוא עונש מאסר עולם כעונש מרבי ולא כעונש חובה. משמע, לו הרפורמה הייתה חלה בעניינו של המערער, הוא היה מורשע בעבירת רצח בנסיבות מחמירות והיה נגזר עליו עונש חובה של מאסר עולם.",.
"ע""פ 6322∕20","נסיבות המקרה רחוקות מלהיכנס לגדרי סעיף 301א(ב) לחוק. לפי סעיף זה, במקרים בהם מתקיימות נסיבות מיוחדות שבשלהן המעשה אינו מבטא דרגת אשמה חמורה במיוחד, בימ""ש רשאי להרשיע את הנאשם בעבירה לפי סעיף 300 – עבירת הרצח הבסיסית, חלף הרשעה בעבירת הרצח בנסיבות מחמירות; בעבירת הרצח בנסיבות מחמירות נמנים מקרים שבהם מעשה ההמתה מגלם חומרה נורמטיבית הנוספת לעבירת הרצח הבסיסית, ובהם המקרים הנמנים בסעיף 301א(א)(5) לחוק המפורט לעיל. כבר נפסק על אודות החומרה המיוחדת שיש במעשי רצח שנעשים על רקע ""כבוד המשפחה"", גם טרם הרפורמה. כעת, החומרה היתרה שיש לראות במעשה רצח בנסיבות אלו זכתה לעיגון גם בחקיקה. מעשי רצח מסוג זה נכללים ברשימת המקרים החמורים ביותר, אשר העונש הקבוע בצדם הוא העונש החמור שבדין – עונש מאסר עולם חובה; מקרה זה אינו נמנה על המקרים המצדיקים את התערבות ערכאת הערעור בגזר הדין. בימ""ש קמא נתן משקל רב לנסיבותיו האישיות של המערער, ואף משקל עודף. דין הטענה להגנה מן הצדק בגין אכיפה בררנית, דחייה.",.
"ע""פ 6322∕20","בימ""ש סיכם בציינו כי הרצח משקף תפיסת עולם מעוותת שיש לעקור מן השורש, לפיה מה שנתפס כפגיעה בכבוד של אדם או משפחה מצדיק את נטילת חייו של אחר, לרוב של אישה או נערה.",.
"ע""פ 6322∕20","המערער, חוסיין רחאל (להלן: המערער), הורשע ברצח אחותו – רנין רחאל ז""ל (להלן: המנוחה), לפי סעיף 300(א)(2) לחוק העונשין, התשל""ז-1977 (להלן: החוק), בנוסחו הקודם; ובעבירות של חטיפה לשם רצח, הצתה וחבלה בכוונה מחמירה. בגין הרשעתו, נגזר עליו עונש של מאסר עולם בתוספת שש וחצי שנות מאסר בפועל, אשר ירוצו במצטבר. כמו כן, חולט הרכב שבו נעשה שימוש במסגרת ביצוע הרצח.",השופט י' אלרון:
"ע""פ 6322∕20","	הערעור שלפנינו מופנה כלפי הכרעת דינו של בית המשפט המחוזי בנצרת (סג""נ א' הלמן, השופטת י' שטרית והשופט ס' דבור) ב-תפ""ח 27695-02-16, [פורסם בנבו] מיום 2.6.2019, וכן כלפי חומרת העונש שנגזר על המערער בגזר הדין מיום 28.7.2020.",השופט י' אלרון:
"ע""פ 6322∕20","מספר חודשים עובר ליום 12.1.2016, המנוחה ואחותה – רנא רחאל (להלן: רנא), עזבו את בית המשפחה בכפר זרזיר (להלן: הבית). עזיבת המנוחה את הבית ואורח החיים שניהלה לא היו לרוחו של המערער.",עיקרי כתב האישום
"ע""פ 6322∕20","ביום 3.8.2015, סמוך לשעה 17:00, בעוד המנוחה שוהה באזור מרכז רסקו שבנוף הגליל, המערער הגיע למקום ברכב מסוג טויוטה (להלן: הרכב או רכב הטויוטה), יחד עם אמו ואחת מאחיותיו. הוא הבחין במנוחה וקרא לה, אולם משחששה ממנו החלה להימלט. במנוסתה, הגיעה לחניית רכבים סמוכה. שם, המערער איים עליה כי יירה בה, שלף אקדח או כלי אחר הדומה לאקדח ודרך אותו. בעוד המנוחה ממשיכה במנוסתה, המערער נסע ברכבו אחורנית במהירות לעברה, פגע בה ונמלט מהמקום (אירוע זה יכונה להלן: אירוע הדריסה). למנוחה נגרמה חבלה בכף רגלה הימנית והיא פונתה לבית החולים לקבלת טיפול רפואי. בעקבות אירוע הדריסה המערער הוכרז כדרוש חקירה, והמנוחה הוציאה צו הגנה נגדו ונגד אחרים מבני משפחתה.",עיקרי כתב האישום
"ע""פ 6322∕20","ביום 12.1.2016, המערער ביקש מסעיד אבו ראס (להלן: סעיד), אשר באותה תקופה היה בקשר עם רנא, כי יפגיש בינו לבינה בתחנת דלק שבעילוט (להלן: תחנת הדלק בעילוט).",עיקרי כתב האישום
"ע""פ 6322∕20","באותו היום, בשעה 20:00 לערך, המערער נסע ברכב לכפר מנדא כאשר הוא מצויד בפטיש, כבל ובקבוק המכיל חומר דליק. סמוך לשעה 20:48, המערער נפגש עם דיב ודיאב מוראד (להלן בהתאמה: דיב ו-דיאב) בתחנת דלק בכפר מנדא. המערער, בהיותו מודע לכך שהוכרז כדרוש חקירה כאמור, חשש כי ייעצר על-ידי משטרת ישראל. בשל חששו, ביקש מהשניים לנסוע לפניו ברכב נוסף עד לתחנת הדלק בעילוט על מנת לוודא שאין ניידות משטרה במקום. כפי שסוכם, דיב ודיאב נסעו לכיוון התחנה ברכב מסוג סקודה ואחריהם המערער נסע ברכב הטויוטה.",עיקרי כתב האישום
"ע""פ 6322∕20","סמוך לשעה 20:50, סעיד ורנא הגיעו לתחנת הדלק בעילוט והמתינו להגעת המערער. בחלוף מספר דקות דיב ודיאב הגיעו לתחנה, וידאו כי אין במקום ניידות משטרה והודיעו על כך למערער. בשעה 21:04 לערך, המערער הגיע למקום ברכבו. בשלב זה, רנא עברה מרכבו של סעיד לרכבו של המערער.",עיקרי כתב האישום
"ע""פ 6322∕20","באותה העת, המנוחה שהתה בשטח הסמוך לכפר משהד. המערער נסע למקום הימצאותה כשדיב ודיאב בעקבותיו. בהגיעם לשטח זה, המערער ירד מהרכב, ניגש לרנין והורה לה לעלות לרכבו. משסירבה, המערער משך אותה לכיוון הרכב, והכניסה בכוח לתוכו בעזרתם של אחרים.",עיקרי כתב האישום
"ע""פ 6322∕20","המערער, רנא, המנוחה ודיאב, נסעו ברכב הטויוטה לכיוון צומת המוביל, כאשר דיב נוהג ברכב הסקודה בעקבותיהם. משהמערער הגיע לחורשה הסמוכה לחנתון, עצר את הרכב ומשך ממנו את המנוחה בכוח תוך שהוא מכה אותה בידיו. כל אותה העת, המנוחה בכתה, התחננה על חייה וביקשה מהמערער כי יחוס עליה. המערער לא שעה לתחנוני המנוחה, והכה אותה בפטיש, הפילה ארצה, והוסיף להכותה בראשה באמצעות הפטיש. המערער הכה את המנוחה כ-11 פעמים עד שניפץ את גולגולתה. אז, שפך על המנוחה חומר דליק, הציתה ונמלט מהמקום. כתוצאה מכך, נגרם מותה של המנוחה.",עיקרי כתב האישום
"ע""פ 6322∕20","מיום האירוע האמור ועד ליום 17.1.2016, המערער היה במנוסה. ביום 17.1.2016, עת נסע באוטובוס בחיפה, המערער התבקש להזדהות על ידי שוטר והתחזה לאדם אחר.",עיקרי כתב האישום
"ע""פ 6322∕20","בגין מעשיו, יוחסו למערער עבירת רצח, לפי סעיף 300(א)(2) לחוק, בנוסחו הקודם; עבירה של חטיפה לשם רצח, לפי סעיפים 369 ו-372 לחוק; עבירה של הצתה, לפי סעיף 448(א) לחוק; ועבירה של חבלה בכוונה מחמירה, לפי סעיף 329(א)(2) לחוק.",עיקרי כתב האישום
"ע""פ 6322∕20","בית המשפט המחוזי פרש בהרחבה רבה בהכרעת הדין את תשובת המערער לאישום וגרסאותיו השונות; טענות הצדדים; וכן את חומר הראיות – ובכלל זה העדויות שנשמעו בפרשת התביעה ובפרשת ההגנה. לאחר סקירה זו, פנה לניתוח הראיות והכרעה בסוגיות שהונחו לפתחו.",תמצית הכרעת הדין 
"ע""פ 6322∕20","הכרעת הדין נחלקה לשני חלקים: הראשון, אירוע הדריסה; השני, אירוע הרצח. אשר לאירוע הדריסה, בית המשפט המחוזי קבע כי ""המארג הראייתי להוכחת המיוחס לנאשם [המערער – י' א'] [...] נסמך על מספר אדנים ראייתיים, שונים ומאובחנים העולים בקנה אחד זה עם זה ומחזקים האחד את רעו ויש בהם כדי להוכיח ברף ההוכחה הנדרש בפלילים, כי הנאשם ביצע את המעשים המיוחסים לו [...]"" (הכרעת הדין, פסקה 851).",תמצית הכרעת הדין 
"ע""פ 6322∕20","מאחר שהסנגור הבהיר בדיון שהתקיים לפנינו כי ""עובדתית"" הוא מסכים להרשעה באירוע הדריסה, המערער אינו מבקש להשיג על הרשעתו בשל אירוע זה, אמנע מלפרט את קביעותיו ונימוקיו של בית המשפט המחוזי ביחס לו.",תמצית הכרעת הדין 
"ע""פ 6322∕20","אפנה אפוא לסקירת הכרעת הדין ביחס לאירוע הרצח. בית המשפט המחוזי, בהכרעת דין מפורטת ומנומקת המונה כמעט 400 עמודים, ניתח בהרחבה את הודעות ועדויות כלל העדים; את שארע ב""עימותים"" שנערכו בחקירתם במשטרה בין חלק מהעדים; ואת השחזורים השונים שבוצעו על ידי חלקם. בית המשפט המחוזי הוסיף ובחן את הגרסאות השונות שהוצגו, והשווה את כל אלו לראיות הנוספות הקיימות – ובפרט לתצלומי מצלמות אבטחה ונתוני איכוני תקשורת.",תמצית הכרעת הדין 
"ע""פ 6322∕20","בהכרעת הדין, בית המשפט המחוזי בחן את ההתרחשויות באירוע הרצח בחלוקה לשלושה שלבים מרכזיים – האירוע בתחנת הדלק בעילוט, שם המערער אסף את רנא ברכבו; לקיחת המנוחה מהשטח הסמוך למשהד והכנסתה לרכב; ואירוע הרצח עצמו, אשר התרחש בסמוך לקיבוץ חנתון. אתאר את קביעותיו בקצרה.",תמצית הכרעת הדין 
"ע""פ 6322∕20","ביחס להתרחשות בתחנת הדלק בעילוט – סעיד העיד, כי אסף את רנא מטבריה יחד עם חברו מוחמד אבו ח'ייאל ונסע עימם לתחנת הדלק בעילוט. עוד מסר, כי כ-10 דקות לאחר הגעתם לתחנה, המערער הגיע אף הוא למקום ברכב טויוטה כסוף וחנה בסמוך. לדבריו, בשלב זה רנא יצאה מרכבו של סעיד, חיבקה ונישקה את המערער ועלתה לרכבו. המערער הציע לסעיד לבוא עימו למשהד לאסוף את המנוחה וסעיד הסכים. במהלך הנסיעה לכיוון משהד נמלך סעיד בדעתו והחליט לשוב לביתו.",תמצית הכרעת הדין 
"ע""פ 6322∕20","עדותו נתמכה גם בדברי חברו, מוחמד, אשר הוסיף כי הוא זה ששכנע את סעיד שלא להמשיך בעקבות המערער בשל חששו כי ״יקרה משהו״.",תמצית הכרעת הדין 
"ע""פ 6322∕20","בעדותו בבית המשפט, המערער אישר את קיומו של מפגש זה ואת מעברה של רנא בין הרכבים. העובדה כי דיב ודיאב נסעו אף הם בהתאם למסלול המתואר בכתב האישום, תוך ""סריקה"" מקדימה לבחינת הימצאותן של ניידות משטרה בדרך שמכפר מנדא ועד לתחנת הדלק בעילוט, הוכחה גם מנתוני איכוני הטלפונים הניידים של השניים. הגעת רכבו של סעיד לתחנת הדלק בעילוט והגעת רכבו של המערער לאחר מכן, כמו גם יציאתם מתחנת הדלק, הוכחה אף היא באמצעות סרטונים ממצלמות האבטחה בתחנת הדלק.",תמצית הכרעת הדין 
"ע""פ 6322∕20","אשר לאירוע בשטח הסמוך למשהד – המערער טען בעדותו כי נסע למשהד בעקבות שיחת טלפון שקיבל מחברתה של המנוחה, אשר אמרה לו כי המנוחה ""רבה"" עם משפחת ע' ונמצאת בכפר משהד. לטענתו, בהגיעו למקום המנוחה הייתה יחפה, בכתה והתווכחה עם בני משפחת ע'. לגרסתו, הוא התערב בוויכוח ו-נ' (להלן: נ'), אחד מבני משפחת ע', הפריד בין הצדדים והרגיע את אחיו הצעירים – ע' ו-מ' שנכחו במקום. עוד העיד המערער, כי דיב ודיאב חיכו לו בכניסה לשטח כאשר הוא נכנס לשטח ברכבו.",תמצית הכרעת הדין 
"ע""פ 6322∕20","לדברי המערער, המנוחה התנגדה לבקשתו להשיב אותה הביתה, אולם הוא ניסה לשכנע אותה ולא עשה כל שימוש בכוח. עוד תיאר, כי דיב ודיאב הגיעו ברכבם לשטח, ויחד עם אחד מבני משפחת ע' החלו למשוך את המנוחה לרכב, בתופסם אותה בידיה וברגליה. עוד סיפר המערער, כי ביקש מהם לחדול ממעשיהם תוך שהוא מבהיר כי אינו מוכן להכניסה בכוח לרכב ובשל כך הניחו את המנוחה ליד הרכב. לגרסתו, לאחר ששוחח עם המנוחה, היא התרצתה והסכימה להיכנס לרכב.",תמצית הכרעת הדין 
"ע""פ 6322∕20","אל מול גרסת המערער באשר להתרחשות בשטח הסמוך למשהד, ניצבו גרסאותיהם של בני משפחת ע'. עוד תיאר, כי הגיע לשטח הסמוך למשהד בשעת לילה ושם היו אחיו והמנוחה. לדבריו, גירש את המנוחה מהמקום בשל דאגה לאחיו. ביוצאו מן השטח, פגש במערער. נ' העיד כי המערער נהג ברכב טויוטה ועימו היה רכב נוסף. הם נסעו יחד לשטח. בהגיעם, המערער רצה לקחת את המנוחה ומשאחיו של נ' ביקשו לעזור לה, אמר להם לבל יתערבו.",תמצית הכרעת הדין 
"ע""פ 6322∕20","נ' הוסיף, כי לאחר שהמערער התקשר וביקש מהאנשים ברכב הנוסף שיגיעו, הרכב הנוסף הגיע וממנו יצאו שני אנשים. המנוחה הוכנסה לרכבו של המערער בכוח על ידי המערער ואדם או שניים נוספים. נ' העיד כי אחיו כלל לא התקרבו והוא תפס אותם בידיו על מנת שלא יתערבו במתרחש. בית המשפט המחוזי מצא את עדות נ' כאמינה ומהימנה.",תמצית הכרעת הדין 
"ע""פ 6322∕20","בית המשפט המחוזי הוסיף וסקר את שמסרו אחיו הצעירים של נ' בהודעותיהם במשטרה – ע' סיפר כי בעודם בשטח הסמוך למשהד הגיעה המנוחה למקום. בשלב מסוים הגיעו לשטח שני רכבים – אחד מסוג טויוטה והשני מסוג סקודה. מרכב הטויוטה יצא בחור שהוא אינו מכיר אותו, אך הבין כי הוא אחיה של המנוחה, אשר ביקש ממנה להיכנס לרכב. המנוחה התנגדה, ואחיו, נ', אמר לו ""לא להתערב כי הוא אחיה וזה הכבוד שלו"" (ת/152, עמ' 1, ש' 13). אז, המערער התקשר לאנשים שהגיעו מתוך רכב הסקודה, ויצאו ממנו שני צעירים ״בריונים״ אשר עזרו למערער למשוך את המנוחה לרכב.",תמצית הכרעת הדין 
"ע""פ 6322∕20","בעדותו בבית המשפט ע' לא חזר על חלק מהפרטים שמסר בחקירתו במשטרה. ע' עומת עם העובדה שבהודעתו במשטרה מסר שהרימו את ה""בחורה"" בכוח, משכו אותה על הרצפה והכניסו אותה בכוח לתוך הרכב, ולכך השיב כי הוא אינו זוכר. על כן, הוכרז כ""עד עוין"" והודעתו במשטרה (ת/152) הוגשה בהתאם לסעיף 10א לפקודת הראיות [נוסח חדש], התשל""א-1971 (להלן: פקודת הראיות). בית המשפט המחוזי העדיף, לאחר שבחן באופן בלתי אמצעי את עדותו של ע' בבית המשפט, את אמרת החוץ אותה מסר במשטרה ואשר תוארה בקצרה לעיל.",תמצית הכרעת הדין 
"ע""פ 6322∕20","האח השלישי, מ', מסר בהודעתו במשטרה (ת/153) כי בעודו יושב עם אחיו נ' ו-ע' בשטח הסמוך למשהד, הגיע אחי המנוחה, אמר ""שזה הכבוד שלי"" וביקש מהמנוחה להיכנס לרכב. מ' תיאר כי המנוחה התנגדה, אך לאחר ששני הבחורים הנוספים שהיו ברכב השני ירדו ממנו, היא הסכימה לעלות לרכב. נוכח גרסתו בבית המשפט, בה חזר בו מדברים מהותיים שמסר בהודעתו האמורה במשטרה, הוכרז אף הוא כ""עד עוין"" והודעתו הוגשה בהתאם לסעיף 10א לפקודת הראיות. בית המשפט המחוזי העדיף את שמסר מ' בהודעתו במשטרה, על פני עדותו בבית המשפט.",תמצית הכרעת הדין 
"ע""פ 6322∕20","באשר למידת התנגדות המנוחה כאמור, בית המשפט המחוזי נדרש לאי ההתאמה שבין הדברים שמסרו נ' ו-ע', לגרסתו של מ'. בית המשפט המחוזי העדיף את דבריהם של נ' ו-ע', תוך שציין כי מ' העיד על עצמו כי היה שתוי באותה העת, ודחה את גרסת המערער לאירועים בשטח הסמוך למשהד. צוין, בין היתר, כי גרסתו אינה מספקת הסבר לסירובה של המנוחה לבוא עמו, בהיותה מסוכסכת כביכול עם משפחת ע'; וכי מדובר ב""גרסה כבושה"" שהועלתה לראשונה בעדותו בבית המשפט.",תמצית הכרעת הדין 
"ע""פ 6322∕20","קביעה זו, בשילוב עם ראיות נוספות, ביניהן עדותה של עדה נוספת – נירית קרצ'ון, וכן הגרסאות שמסרו רנא ודיאב לאירועים אלו, הובילה את בית המשפט המחוזי למסקנה כי המנוחה הועלתה לרכב בכוח בסיועם של אחרים.",תמצית הכרעת הדין 
"ע""פ 6322∕20","לאחר קביעות אלו, בית המשפט המחוזי פנה להכריע באשר להתרחשות בזירת הרצח עצמה.",תמצית הכרעת הדין 
"ע""פ 6322∕20","בפתח חלק זה, בית המשפט המחוזי סקר, לפרטי פרטים, את השתלשלות גרסאותיו של דיב בחקירות השונות במשטרה; את גרסתו בעימות שנערך בינו לבין רנא ובעימות שנערך בינו לבין דיאב; את הליך ההובלה והצבעה שביצע ביום 25.1.2016; וכן את עדותו של דיב, בשתי הפעמים שבהן העיד בבית המשפט.",תמצית הכרעת הדין 
"ע""פ 6322∕20","הודעותיו במשטרה, דיסקים ותמלולים רלוונטיים, הוגשו בהתאם לסעיף 10א לפקודת הראיות.",תמצית הכרעת הדין 
"ע""פ 6322∕20","בית המשפט המחוזי הדגיש כי יש ראיות רבות המחזקות את הגרסה המפורטת שאותה דיב מסר בחקירתו במשטרה ובהליך ההובלה וההצבעה שביצע – בהן פירט והדגים, בין היתר, כיצד המערער הכה את המנוחה בפטיש בראשה. גרסה זו של דיב נתמכה, בין היתר, במחקרי תקשורת, איכונים ובתצלומי מצלמות אבטחה, התואמים להודעות המפורטות שאותן מסר במשטרה.",תמצית הכרעת הדין 
"ע""פ 6322∕20","בית המשפט המחוזי הוסיף ופנה לבחינת גרסת דיאב. יצוין, כי עדותו של דיאב נמסרה בדלתיים סגורות והוא אף ביקש למסור את עדותו בבית המשפט בליווי משטרתי. דיאב העיד אף הוא בשנית, לבקשת הסנגורים. בעדותו השניה כפר בכך שראה מי הרוצח וטען כי שמע על הרצח ביום שאחרי. לעניין הגרסה שאותה מסר בעדותו השנייה בבית המשפט, נקבע כי היא: ""הותירה רושם בלתי אמין ובלתי מהימן ובפי העד לא היה הסבר מניח את הדעת לשינוי מהותי זה בגרסתו. יוער בהקשר זה, כי התנהלותו של דיאב במהלך עדויותיו העידו על חשש רב"" (הכרעת הדין, פסקה 968). דיאב הוכרז כ""עד עוין"" והודעותיו במשטרה הוגשו כראיה בהתאם לסעיף 10א לפקודת הראיות (ת/139).",תמצית הכרעת הדין 
"ע""פ 6322∕20","מבין הודעותיו של דיאב, ראויה לציון הגרסה שמסר לאחר שנערך עימות בינו לבין דיב, שבה מירר בבכי והתנצל בפני חוקריו על ששיקר להם. בהודעתו זו, מיום 25.1.2016, פירט כיצד בזירת הרצח המערער הכה את המנוחה, והוא ודיאב עזבו את המקום לאחר שהמערער אמר להם לעשות כן. לטענתו, לא ידע שהמערער מתכוון לעשות זאת, מאחר שהמערער שיקר באומרו כי הוא רק רוצה להחזיר את אחיותיו הביתה.",תמצית הכרעת הדין 
"ע""פ 6322∕20","אף בעניינו של דיאב בית המשפט המחוזי ביכר את הגרסה המפורטת אותה מסר במשטרה על פני עדותו בבית המשפט. הודגש, כי ההודעה שאותה מסר לאחר העימות עם דיב הייתה מפורטת ביותר ביחס לכלל אירועי יום הרצח – מהמפגש בכפר מנדא, דרך הנסיעה לעילוט וההתרחשויות במשהד ועד לאירועים בזירת הרצח. כמו כן, צוין כי פרטים רבים אותם ידע דיאב למסור לא נאמרו על ידי דיב או רנא בעימותים שנערכו ביניהם, וכי ישנן ראיות רבות לחיזוק גרסתו זו ובכללם, מחקרי תקשורת, איכונים ותצלומי מצלמות האבטחה.",תמצית הכרעת הדין 
"ע""פ 6322∕20","באשר לגרסת רנא. בתמצית אציין, כי בהודעתה מיום 13.1.2016 תיארה בחקירתה במשטרה את השתלשלות הדברים עובר להגעה לזירת הרצח, סיפרה כי המנוחה התחננה על חייה אולם המערער לא שעה לתחנוניה אלה, ורצח אותה במכות פטיש. זאת, לאחר שמוקדם יותר באותה החקירה מסרה כי צעירים, אשר חלקם רעולי פנים, חטפו את המנוחה (ת/28).",תמצית הכרעת הדין 
"ע""פ 6322∕20","במהלך חקירה זו, שינתה פעם נוספת את גרסתה וטענה כי היא זו שרצחה את המנוחה. בסיומה, נערך שחזור, במהלכו רנא הובילה את החוקרים לזירות הרלוונטיות. בזירת הרצח, תיארה כי תפסה פטיש, ניגשה למנוחה, היכתה אותה בראשה ולבסוף שפכה עליה דלק ושרפה אותה.",תמצית הכרעת הדין 
"ע""פ 6322∕20","בסיום השחזור רנא הוחזרה לתא המעצר, שם שהתה עם מדובבת משטרתית. כעולה מעדות המדובבת, רנא מסרה לה כי היא נטלה את האשמה על עצמה, אולם לא היא רצחה את המנוחה אלא אדם היקר לה מאוד אשר לא נעצר עדיין. עוד מסרה למדובבת, כי לא סיפרה מלכתחילה כי מדובר באחיה, מאחר שהוא בן זכר יחיד. רנא המשיכה ותיארה בפני המדובבת, כי הרצח היה ביער ליד חנתון וכי אחיה הוא שהכה את המנוחה בפטיש ואחר כך שרף אותה. עוד סיפרה, כי הרקע למעשים הוא הדרך בו התנהגה המנוחה, אשר לא מצאה חן בעיני אחיה. בית המשפט המחוזי התרשם כי עדות המדובבת על שמסרה לה רנא היא מהימנה, אמינה, עקבית וסדורה, ואף מעוגנת בהקלטת תוכן השיחה ביניהן. בית המשפט המחוזי הוסיף ופירט, בהרחבה, את שמסרה רנא בהודעות נוספות ואת גרסתה בעימות שנערך בינה לבין המערער ובינה לבין דיב ודיאב.",תמצית הכרעת הדין 
"ע""פ 6322∕20","מכאן לגרסת רנא בעדויותיה בבית המשפט. בעדותה הראשונה בבית המשפט, סיפרה כי המנוחה נרצחה על ידי רעולי פנים אשר היא אינה יודעת לזהותם. גרסה זו סתרה, בכלל זה את הודעתה המפלילה את המערער כפי שמסרה במשטרה. משכך, גם היא הוכרזה כ""עדה עוינת"" והודעותיה במשטרה התקבלו בהתאם לסעיף 10א לפקודת הראיות (ת/173).",תמצית הכרעת הדין 
"ע""פ 6322∕20","	רנא זומנה בשנית לעדות בבית המשפט והעידה פעם נוספת לאחר שנשמעה עדות המערער. בעדותה השנייה, ציינה כי באחת מבין גרסאותיה במשטרה טענה כי היא שרצחה את המנוחה מכיוון שפחדה לומר מי ביצע את המעשה וכי לא היא ולא המערער רצחו את המנוחה. לדבריה, רעולי פנים היו מעורבים באירוע והמנוחה הוכתה על ידי 15-10 אנשים שרק את חלקם היא מכירה. ",תמצית הכרעת הדין 
"ע""פ 6322∕20","	בהמשך עדותה, רנא טענה כי היא כלל לא נכנסה לזירת הרצח ועל כן ידיעותיה באשר לזהות מי שביצע את המעשה הן לפי מה שסופר לה. לבסוף, כאשר נשאלה ישירות על ידי הסנגורית האם המערער רצח את המנוחה, השיבה: ""כן"". כאשר נשאלה אותה שאלה בשנית, השיבה פעם נוספת ""כן"" (פרו' מיום 11.6.2017, עמ' 961, ש' 14-9). ",תמצית הכרעת הדין 
"ע""פ 6322∕20","בית המשפט המחוזי העדיף את אמרות החוץ של רנא, בחלק מהודעותיה במשטרה, על פני עדותה בבית המשפט. נקבע, כי: ""עדותה של רנא בבית המשפט, הן בעדותה הראשונה והן בעדותה השנייה, הייתה מתחמקת, מתחכמת, פתלתלה, והעדה [רנא – י' א'] נמנעה מלהשיב באופן ענייני לשאלות שנשאלה. יחד עם זאת, יוער כי בסופו של יום, בתום עדותה השנייה ולאחר שנשאלה העדה ב""רחל בתך הקטנה"" האם הנאשם [המערער – י' א'] הוא זה שרצח את המנוחה, השיבה, [ב]סופו של יום, באופן מוחלט, בחיוב"" (הכרעת הדין, פסקה 986).",תמצית הכרעת הדין 
"ע""פ 6322∕20","עוד הודגש, כי גרסת רנא בבית משפט, בעדותה הראשונה והשניה, הייתה מלאת תמיהות וסתירות וכי מדובר ב""גרסה כבושה"" שכלל אינה מתיישבת עם יתר העדויות ומארג הראיות הכולל. בית המשפט המחוזי מצא תמיכה נוספת בגרסה קודמת של רנא, לפיה המערער הוא שרצח את המנוחה, בין היתר, בגרסאות דיב ודיאב אשר אותן אימץ; בעדותם של סעיד ומוחמד אבו ח'ייאל באשר למפגש בתחנת הדלק בעילוט; ובעדויות נ' ואחיו – ע' ו-מ', בדבר האירועים בשטח הסמוך למשהד.",תמצית הכרעת הדין 
"ע""פ 6322∕20","כך נימק בית המשפט המחוזי את בחירתו להעדיף, מבין הגרסאות השונות שמסרו רנא, דיב ודיאב, את אלו שלפיהן המערער הוא שרצח את המנוחה: ""[...] גרסת רנא, דיב ודיאב ולפיה, הנאשם [המערער – י' א'] הוא שרצח את המנוחה, עולה בקנה אחד עם גרסאות כל אחד מהם שמסרו בהקשר זה, הפרטים הקונקרטיים והרלוונטיים שמסרו בהקשרה, וכן שזירת גרסאות אלה במארג הראייתי הפוזיטיבי הכולל שהוצג. מנגד, גרסאותיהם האחרות (המשתנות) של רנא, דיב ודיאב ואשר במסגרתן מסרו, בוריאציות שונות, כי לא הנאשם הוא זה שרצח את המנוחה, נשללות ונסתרות חזיתית ע""י המארג הראייתי הכולל ..."" (הכרעת הדין, פסקה 991).",תמצית הכרעת הדין 
"ע""פ 6322∕20","אל מול אימוץ גרסאות אלו של העדים, נדחתה גרסת המערער בעדותו בבית המשפט ביחס לאירועים בזירת הרצח. לדבריו, במהלך הנסיעה לתחנת הדלק בעילוט, הצטרף אליהם ג'יפ (להלן: הג'יפ). כאשר שאל את דיאב באשר לזהות יושבי הג'יפ, הלה השיב לו כי מדובר בחברים שלו. הג'יפ נסע עימם גם לשטח במשהד. בהגיעם לזירה בסמוך לחנתון, הוא, דיב ודיאב ירדו מרכביהם, בעוד רנא והמנוחה נותרו בתוך הרכב. אז, יצאו מהג'יפ שלושה רעולי פנים ושניים מתוכם באו לכיוונם. המערער העיד, כי בשלב זה נפתחה דלת הרכב, רנא יצאה מבין הכיסאות בעודה מושכת את המנוחה בשערה מתוך הרכב והחלה להכות את המנוחה בראשה עם פטיש.",תמצית הכרעת הדין 
"ע""פ 6322∕20","המערער הוסיף ותיאר כי ""שלף"" את הפטיש מידי רנא, אולם אותם ""בחורים"" החזיקו אותו, והוא ברח מבין ידיהם. לטענתו, הבחורים לקחו מידיו את הפטיש. דיב ודיאב לא עשו דבר, נכנסו לרכבם ונסעו מהמקום. כן אוים על ידי הבחורים שלא יתקרב למקום ושיסתלק ממנו. הוא שב לרכב, כאשר רנא נכנסה אף היא לרכב והתיישבה לצידו. בעודו נוסע לאחור, ראה אש נדלקת. המערער מסר כי הופתע והזדעזע מהמתרחש והתעמת עם רנא באשר למעשיה.",תמצית הכרעת הדין 
"ע""פ 6322∕20","בית המשפט המחוזי מצא כי עדות זו אינה אמינה, אינה עקבית, בלתי סדורה ומתחכמת וכי ניכר שהמערער ""עשה כל שביכולתו כדי להתאים את גרסתו לראיות וכי ניסה להרחיק מעצמו את האשמה לביצוע העבירות בכל דרך אפשרית, זאת על ידי טפילת האשמה על רנא אחותו ועל רעולי הפנים, אשר לא ידע למסור דבר באשר לזהותם"" (הכרעת הדין, פסקה 995).",תמצית הכרעת הדין 
"ע""פ 6322∕20","כמו כן נקבע, כי מדובר ב״גרסה כבושה״ אשר הועלתה לראשונה בחקירתו הראשית. עוד צוין, כי גרסתו הנוכחית סותרת גם טענה נוספת אשר העלה בפני המשטרה, לפיה דיב הוא שרצח את המנוחה. גרסה אותה טען לאחר שהוצג לו הסרטון של ה""הובלה וההצבעה"" שדיב ביצע שבו תיאר, בין היתר, כי ראה את המערער מכה את המנוחה לאחר שגרר אותה מתוך הרכב ותפס אותה בשערה.",תמצית הכרעת הדין 
"ע""פ 6322∕20","בית המשפט המחוזי מצא תמיכה ראייתית נוספת בהתנהגות המערער לאחר הרצח, עת נמנע מלדווח למשטרה על אודות רצח המנוחה או להזמין כוחות ההצלה. זאת, חרף דבריו כי היה עד לאירוע מזעזע שבו נרצחה אחותו. יתרה מזאת, הוכח כי המערער ישב באותו הלילה עם חבריו ושתה עימם אלכוהול עד לשעות הלילה המאוחרות, דבר אשר אף הוא אינו עולה בקנה אחד עם התנהלות של מי שחזה זה עתה באחותו הצעירה נרצחת לנגד עיניו.",תמצית הכרעת הדין 
"ע""פ 6322∕20","עוד נקבע, כי לאחר הרצח המערער הפסיק להשתמש ברכב והעדיף לנסוע באוטובוסים; שונתה אחת מהספרות בלוחית הזיהוי של הרכב באמצעות סרט דביק בצבע שחור; והמערער החליף כרטיס סים והשתמש בטלפון אחר. גם כאשר המערער נעצר בעקבות מידע מודיעיני, ביום 17.1.2016, הזדהה בעת מעצרו בכזב כאדם אחר.",תמצית הכרעת הדין 
"ע""פ 6322∕20","כמו כן, בית המשפט המחוזי קבע כי שקרי המערער בחקירתו, בכלל זה הכחשתו הגורפת של האירועים עובר לרצח; שקריו ביחס למעשיו ביום הרצח; טענתו כי כלל אינו משתמש ברכב הטויוטה; כי אינו מכיר את סעיד; כי לא ידע שהמשטרה מחפשת אחריו; ומסירת טענת אליבי שקרית – כל אלו ואחרים, מצטברים לכדי דרגת ""סיוע"" ראייתי.",תמצית הכרעת הדין 
"ע""פ 6322∕20","בהמשך הכרעת הדין נדחו טענות המערער בדבר קיומם של ""מחדלי חקירה"" וכן טענתו ל""אכיפה בררנית"" בשל העובדה שחרף מעורבותם של אחרים, כרנא, דיב ודיאב, רק נגדו הוגש כתב אישום.",תמצית הכרעת הדין 
"ע""פ 6322∕20","על רקע ממצאים עובדתיים אלו, בית המשפט המחוזי קבע כי יסודות עבירת הרצח בכוונה תחילה, כקבוע בסעיף 300(א)(2) לחוק בנוסחו הקודם, מתקיימים. בהינתן זאת, בית המשפט פנה לבחון את השפעת תיקון 137 לחוק (חוק העונשין (תיקון מס' 137), התשע""ט-2019) (להלן: הרפורמה בעבירות ההמתה או הרפורמה), במקרה דנן. במסגרת זו, בית המשפט המחוזי נדרש לבחון האם הרפורמה מהווה דין מקל עם המערער.",תמצית הכרעת הדין 
"ע""פ 6322∕20","בית המשפט המחוזי קבע כי בעניינו של המערער מתקיימות שלוש נסיבות מחמירות, בהתאם לסעיף 301א(א) לחוק – הראשונה, כי המעשה נעשה לאחר תכנון או הליך ממשי של שקילה וגיבוש החלטה להמית (סעיף 301א(א)(1) לחוק); השניה, כי ""המעשה נעשה כפעולה עונשית במטרה להטיל מרות או מורא ולכפות אורחות התנהגות על ציבור"" (סעיף 301א(א)(5) לחוק); השלישית, העובדה כי ""המעשה נעשה באכזריות מיוחדת, או תוך התעללות גופנית או נפשית בקורבן"" (סעיף 301א(א)(7) לחוק). משכך, עניינו של המערער נכנס לגדרי עבירת הרצח בנסיבות מחמירות, אשר הרשעה בה מחייבת השתת עונש מאסר עולם.",תמצית הכרעת הדין 
"ע""פ 6322∕20","סעיף זה קובע כי בנסיבות מסוימות, על אף התגבשות יסודות עבירת הרצח בנסיבות מחמירות, ניתן להרשיע את הנאשם בעבירת הרצח הבסיסית (סעיף 300 לחוק). בית המשפט המחוזי קבע כי אין בענייננו נסיבות מיוחדות שכאלו, ואף נהפוך הוא – מניע המערער לרצח ויתר נסיבות המקרה מגלמים נסיבות חריגות בחומרתן ודרגת אשמה חמורה. בהתאם, נקבע כי הרפורמה בעבירות ההמתה אינה מהווה דין מקל עם המערער.",תמצית הכרעת הדין 
"ע""פ 6322∕20","המערער הורשע גם ביתר העבירות שיוחסו לו בכתב האישום – עבירת החטיפה לשם רצח; עבירת ההצתה; ועבירת החבלה בנסיבות מחמירות, בגין אירוע הדריסה.",תמצית הכרעת הדין 
"ע""פ 6322∕20",בית המשפט המחוזי קבע תחילה כי אירוע הרצח ואירוע הדריסה הם שני אירועים שונים המצדיקים קביעת מתחמי ענישה נפרדים.,גזר הדין
"ע""פ 6322∕20","באשר לאירוע הרצח, בית המשפט המחוזי נדרש לקבוע את מתחם העונש ההולם ביחס לחטיפת המנוחה והצתתה, וזאת לצד עונש מאסר העולם המתחייב בשל הרשעת המערער בעבירת הרצח. לצורך כך, עמד על חומרתן הרבה של עבירות אלו, בפרט בנסיבות מקרה זה; סקר את מדיניות הענישה הנהוגה; ונתן דעתו לנסיבות הקשורות בביצוע העבירה. בהתחשב בשיקולים אלו, נקבע מתחם עונש הולם הנע בין 5 ל-10 שנות מאסר בפועל, בצירוף ענישה נלווית. ביחס לאירוע הדריסה, בית המשפט המחוזי קבע מתחם עונש הולם הנע בין 3 ל-6 שנות מאסר בפועל, בצירוף ענישה נלווית.",גזר הדין
"ע""פ 6322∕20","אשר לקביעת עונשו של המערער בגדרי מתחמים אלו, בית המשפט שקל, כמתחייב, נסיבות שאינן קשורות לביצע העבירות. לעניין זה, זקף לחובתו של המערער הרשעה קודמת בפלילים משנת 2016 בגין עבירות איומים, גניבה ו""תקיפה סתם"" של בת זוג, בגינן הוטל עליו עונש של 3 חודשי מאסר בפועל אשר אותו ריצה במקביל למעצרו עד תום ההליכים בהליך קמא.",גזר הדין
"ע""פ 6322∕20","בית המשפט המחוזי התייחס גם להיעדר לקיחת אחריות על ביצוע העבירות ואי הבעת חרטה על המעשים, תוך שהוא מבהיר כי זכותו של נאשם לנהל את משפטו עד תום בעודו טוען לחפותו, אולם נאשם שכזה אינו נהנה מההקלה השמורה למי שמודה ולוקח אחריות על מעשיו תוך הבעת חרטה.",גזר הדין
"ע""פ 6322∕20","בהתחשב בשיקולים אלו, נקבע כי יש למקם את עונשו של המערער ברף התחתון של מתחמי הענישה ההולמים שנקבעו.",גזר הדין
"ע""פ 6322∕20","בית המשפט המחוזי קבע כי עונשי המאסר שהושתו על המערער ירוצו חלקם בחופף וחלקם במצטבר; כי מעשה הרצח בוצע בנסיבות חריגות בחומרתן, בזיקה להוראות סעיף 30ב לחוק שחרור על-תנאי ממאסר, התשס""א-2001; וכי אין מקום לחיוב המערער בתשלום פיצויים למשפחת המנוחה או תשלום קנס.",גזר הדין
"ע""פ 6322∕20","לבסוף, בגין רצח המנוחה, חטיפתה והצתתה, נגזר על המערער עונש של מאסר עולם בצירוף חמש וחצי שנות מאסר בפועל אשר ירוצו חלקם בחופף וחלקם במצטבר; בגין עבירת החבלה בכוונה מחמירה בשל אירוע הדריסה – נגזר על המערער עונש של שלוש וחצי שנות מאסר בפועל אשר ירוצה במצטבר. סך הכול, נגזר על המערער עונש של מאסר עולם בתוספת שש וחצי שנות מאסר בפועל אשר ירוצו במצטבר; וכן כי יחולט רכב הטויוטה.",גזר הדין
"ע""פ 6322∕20","המערער משיג כאמור הן על הכרעת הדין הן על גזר הדין. טענות הסנגור ביחס להכרעת הדין מופנות בעיקרן כלפי בחירת בית המשפט המחוזי לאמץ גרסאות מסוימות של העדים רנא, דיב ודיאב ולקבוע על בסיסן ממצאים עובדתיים, ולדחות גרסאות אחרות שאותן מסרו. לטעמו, לא ניתן לתת אמון כלשהו בעדויותיהם, ומכאן שאין לבסס את הרשעת המערער על גרסאותיהם.",עיקרי טענות הצדדים
"ע""פ 6322∕20","ביחס לעדות רנא, הסנגור פירט את שמסרה בחקירותיה השונות ובעדותה בבית המשפט. לטענתו, הוכחו יחסיה ה""קשים"" של רנא עם המנוחה, כמו גם אופיה האלים ומסוכנותה. כמו כן, חלקים קריטיים מהקלטת שיחתה של רנא עם המדובבת כלל אינם ברורים. עוד טען, כי לא היה מקום להעדיף את גרסת רנא בחלק מחקירותיה במשטרה, על פני הגרסה שמסרה בעדותה בבית המשפט.",עיקרי טענות הצדדים
"ע""פ 6322∕20","הסנגור מוסיף ומשיג על דרך התנהלות החקירה. לטענתו, נפלו בה פגמים רבים, בפרט ביחס לאופן שבו התנהלו העימותים במהלך החקירה, אשר לטענתו הוביל ל""זיהום"" החקירה ונועד לשים גרסה בפי העדים. כן נטען, כי בית המשפט המחוזי שגה בממצאיו העובדתיים בדבר היחסים הרעועים בין המערער לבין המנוחה. לטענתו, רנא היא זו שיחסיה עם המנוחה היו בעייתיים ואלימים ולא המערער.",עיקרי טענות הצדדים
"ע""פ 6322∕20","טענות דומות הועלו כלפי קביעותיו של בית המשפט המחוזי לעניין הגרסאות אותן מסרו דיב ודיאב, משהסנגור טוען ביחס לאופן ניהול החקירה. לשיטתו, לא ניתן לבסס כל ממצא עובדתי על גרסאות השניים.",עיקרי טענות הצדדים
"ע""פ 6322∕20","לדבריו טענות המערער ביחס להשתתפות נוסעי ג'יפ ברצח כלל לא נבדקו לעומק, על אף שלפי מצלמות האבטחה שבתחנת הדלק בעילוט, ג'יפ מסוג לנדקרוזר נכנס לתחנת הדלק ביום הרצח בשעה 21:03 ויצא ממנה בשעה 21:13 מבלי שתדלק.",עיקרי טענות הצדדים
"ע""פ 6322∕20","כן נטען, כי קביעת בית המשפט המחוזי בדבר התקיימות נסיבות מחמירות כקבוע בעבירת הרצח בנסיבות מחמירות, לאור הרפורמה, אינה יכולה לעמוד. לטענת הסנגור, לא התבקש תיקון כתב האישום, ואין זה בסמכותו של בית המשפט להרשיע את המערער בעבירה חמורה מזו אשר בה הואשם. לשיטתו, נדרש היה להרשיע את המערער בעבירת הרצח הבסיסי ואף לשמוע ראיות בנדון, בין היתר על מנת לבחון את האפשרות כי לפי סעיף 301א(ב) לחוק לא יוטל עליו עונש מאסר עולם חובה. עוד נטען, כי בית המשפט המחוזי שגה בקובעו כי לא התקיים קנטור עובר למעשה הרצח; כי לא הוכח שהמערער הוא שחטף את המנוחה לשם רצח; וכי גרסתו לפיה לא הוא הצית את המנוחה, לא נסתרה.",עיקרי טענות הצדדים
"ע""פ 6322∕20","אשר לגזר הדין – נטען כי העונש אשר נגזר על המערער חמור יתר על המידה בהתחשב בפסיקה הנוהגת כמו גם ב""מחדלים הרבים"" במהלך חקירת רצח המנוחה, כלשון הסנגור. כמו כן, הסנגור שב והפנה לנסיבותיו האישיות של המערער, בפרט ביחס למצבו הרפואי של אביו; השיג על העובדה כי בית המשפט המחוזי קבע שני מתחמי ענישה שונים, חלף מתחם אחד לכלל העבירות; וכן טען כי נפל פגם של ""אכיפה מפלה"", המצדיק אף הוא הקלה בעונשו של המערער. לזאת הוסיף, כי הנזק שנגרם למנוחה באירוע הדריסה, אם בכלל, הוא מינורי לחלוטין, כך שעונש מאסר בפועל בן 3 שנים בגינו הוא מחמיר באופן קיצוני.",עיקרי טענות הצדדים
"ע""פ 6322∕20","מנגד, לטענת המשיבה הרשעת המערער נסמכת על מארג ראייתי חריג באיכותו ובכמותו, תוך שבהכרעת הדין שזורים ממצאי מהימנות מובהקים רבים, וכי טענות המערער מופנות כלפי ממצאי מהימנות של בית המשפט המחוזי אשר אין כל עילה להתערב בקביעותיו ומסקנותיו.",עיקרי טענות הצדדים
"ע""פ 6322∕20","ביחס לגרסה לה טען המערער בעדותו בבית המשפט, הרי שמדובר, לטענת המשיבה, בגרסה כבושה, מופרכת ובדיונית, שלא נטענה בחקירותיו במשטרה ואף לא במענה לכתב האישום. לשיטתה, גרסה זו נדחתה על ידי בית המשפט המחוזי בצדק רב, כאשר בית המשפט עומד על שורת שקרים בוטים של המערער היורדים לשורש העניין.",עיקרי טענות הצדדים
"ע""פ 6322∕20","המשיבה אינה חולקת על כך שרנא אכן מסרה תחילה גרסה לפיה היא שרצחה את המנוחה ו""שחזרה"" את המעשה. אולם, היא מפנה לכך שבית המשפט המחוזי היה ער לקשיים שבגרסאות השונות אותן רנא מסרה, כמו גם לטענות בדבר אופיה האלים, ובכל זאת מצא כי הן אינן גורעות מ""אינספור הראיות המוכיחות את אשמתו של המערער ברצח המנוחה"", כלשון בא-כוח המשיבה.",עיקרי טענות הצדדים
"ע""פ 6322∕20","אשר לטענה כי קמה למערער ""הגנה מן הצדק"", נטען כי כפי שהובהר בהליך קמא, לא נמצאו די ראיות המקימות סיכוי סביר להרשעת מעורבים נוספים באירוע. לעניין זה צוין, כי המערער אף לא סיפק גרסת אמת בחקירתו המפלילה אחרים. גם בעניין זה המשיבה ביקשה להסתמך על קביעות בית המשפט המחוזי לפיהן אין פסול בהחלטה שלא להעמיד לדין מעורבים אחרים בפרשה והיא אינה פוגעת בתחושת הצדק וההגינות.",עיקרי טענות הצדדים
"ע""פ 6322∕20","ביחס להשפעת הרפורמה בעבירות ההמתה על עניינו של המערער – המשיבה מבהירה כי המערער כלל לא הורשע בעבירה של רצח בנסיבות מחמירות, אלא נבדק, כמתחייב מהוראות הרפורמה, האם היא מהווה דין מקל. המשיבה סומכת ידיה על קביעת בית המשפט המחוזי, בהתאם למסד העובדתי שהוכח, כי חלות מספר נסיבות מחמירות כאמור. על כן, נטען כי אין ממש בטענה לפיה נדרש היה לתקן את כתב האישום נגד המערער, שכן הועמד לדין בהתאם לדין שחל בעת ביצוע העבירה. עוד הודגש, כי לא היה כל מקום להעיד עדים נוספים לצורך בחינת התקיימותן של נסיבות מחמירות אלו, שכן הן חלק מכתב האישום.",עיקרי טענות הצדדים
"ע""פ 6322∕20","באשר לגזר הדין, המשיבה טענה כי נעשה עם המערער חסד בכך שלצד עונש מאסר העולם הושת עליו עונש מצטבר של שש וחצי שנים בלבד. לטענתה, די באירוע הדריסה, הנפרד מאירוע הרצח, כדי להצדיק עונש חמור מכך.",עיקרי טענות הצדדים
"ע""פ 6322∕20","טענות הצדדים, ובפרט טענות הסנגור, נשמעו לפנינו בהרחבה גם בעל-פה, כאשר כל אחד מבין הצדדים שב וחידד את טענותיו כפי שהועלו בכתב.",עיקרי טענות הצדדים
"ע""פ 6322∕20","אין ממש ברכיב זה של הערעור. הערעור על הכרעת הדין, רובו ככולו, מופנה כלפי קביעות עובדה ומהימנות. ההלכה באשר להיקף התערבותו של בית משפט זה בממצאים שכאלו ידועה – ערכאת הערעור אינה נוהגת להתערב בממצאי עובדה ומהימנות שנקבעו על ידי הערכאה הדיונית אשר התרשמה באורח ישיר מהעדויות שהובאו בפניה ומהשתלבותן במארג הראייתי (ע""פ 201/20 ליברטי נ' מדינת ישראל, פסקה 16 [פורסם בנבו] (3.2.2022)‏; ע""פ 5066/18 רוזקוב נ' מדינת ישראל, פסקה 30 [פורסם בנבו] (4.9.2022)). ",הערעור על הכרעת הדין
"ע""פ 6322∕20","כאמור, רבים מהעדים שינו את גרסתם, לעיתים מן הקצה אל הקצה. בשל כך, ניצבה לפתחו של בית המשפט המלאכה המורכבת של השוואה בין הגרסאות השונות, ובחירת הגרסאות המתיישבות עם המארג הראייתי הכולל, שאותן יש לאמץ.",הערעור על הכרעת הדין
"ע""פ 6322∕20","ממצאיו של בית המשפט המחוזי בהקשר זה ברורים ומנומקים. בית המשפט המחוזי נתן דעתו למורכבות הראיות בפרשת רצח מזעזעת זו, שבמהלכה עדים מרכזיים מסרו גרסאות לא עקביות. צעד אחר צעד, קבע ממצאי עובדה סדורים ביחס לאירועי אותו היום, תוך שהוא בוחן את השתלבות הגרסאות השונות של המעורבים אל מול יתר הראיות – ובכלל זה תצלומי מצלמות אבטחה ונתוני איכוני תקשורת. מלאכתו זו של בית המשפט המחוזי נעשתה בשום שכל ונוכח התרשמותו הבלתי אמצעית מהעדים. אשר להתערבות ערכאת הערעור בנסיבות שכאלו, נקבע על ידי השופט י' קדמי:",הערעור על הכרעת הדין
"ע""פ 6322∕20","""הפכפכנותם"" של שלושת העדים [...] אשר באה לכלל ביטוי בכך שהם שינו את עמדתם באשר למהימנות הגירסאות המפלילות שנמסרו על-ידיהם במסגרת חקירתם במשטרה בהתאם לעניין האישי שהיה לכל אחד מהם, כמפורט לעיל – לא נעלמה מעיני בית המשפט המחוזי. אדרבא, בית המשפט המחוזי היה ער לנושא זה והחליט ליתן אמון בגירסה המפלילה הבסיסית המשותפת לשלושת העדים, חרף ההשתלשלות המיוחדת שקדמה להצגת הגירסה המפלילה לפניו. בנסיבות העניין לא מצאתי עילה המצדיקה התערבותה של ערכאת הערעור בהחלטתו של השופט, אשר ראה את העדים ועקב אחר התנהגותם על דוכן העדים במהלך חקירתם"" (ע""פ 804/95 גרינברג נ' מדינת ישראל, פ""ד מט(4) 200, 206 (1995)‏). ",הערעור על הכרעת הדין
"ע""פ 6322∕20","בענייננו, כאמור, עדים מרכזיים ובכללם רנא, דיב ודיאב הוכרזו כ""עדים עוינים"", ובית המשפט המחוזי ביכר את גרסתם בחלק מהודעותיהם בחקירות במשטרה, על פני עדותם בבית המשפט. משהתרשמה הערכאה הדיונית כי הגרסה אותה השמיעו חלק מהעדים בעדותם לפניה היא חסרת אמינות ומהימנות, והעדיפה את הגרסה אותה מסרו בחקירותיהם במשטרה, יש להציג נימוק כבד משקל להתערבות במסקנתה זו. כך ביתר שאת, בהינתן נחרצות קביעותיו של בית המשפט המחוזי במקרה דנן. לא הוצג לפנינו נימוק שכזה.",הערעור על הכרעת הדין
"ע""פ 6322∕20","יובהר, כי מהכרעת הדין של בית המשפט המחוזי עובר, כחוט השני, חששם של עדים שונים כי יבולע להם לו יעידו אמת על שארע או ישתפו פעולה עם חקירת אירוע הרצח. אין ספק, כי חשש המוביל לשינוי גרסאותיהם של עדים ולחוסר רצון לחזור על שמסרו בחקירתם במשטרה בבית המשפט עלול להקשות על בירור האמת.",הערעור על הכרעת הדין
"ע""פ 6322∕20","	במצב שכזה, מתחדד עוד יותר יתרונה של הערכאה הדיונית על פני ערכאת הערעור בקביעת ממצאים עובדתיים ובבחירתה לאמץ גרסה אחת של העד על פני גרסה אחרת (ראו והשוו: ע""פ 9613/04 בן סימון נ' מדינת ישראל, פסקה י""ב [פורסם בנבו] (4.9.2006)). מטבע הדברים, חשש מסוג זה בא לידי ביטוי בשפת הגוף וטון הדיבור של עד, ולאו דווקא במלל שנרשם בפרוטוקול הדיון (ראו לעניין זה, בין היתר, פסקאות 268, 529 ו-968 להכרעת הדין; וכן פרו' מיום 11.6.2017, עמ' 923, ש' 4-3).",הערעור על הכרעת הדין
"ע""פ 6322∕20","זאת ועוד, בניגוד למשתמע מטענות המערער, הרשעתו התבססה על מספר אדנים ראייתיים מרכזיים – הראשון, עדויות רנא, דיב, דיאב, מ', ע' ו-נ' ועדים נוספים; השני, שקריו וגרסתו הכבושה של המערער; השלישי, התנהלות המערער מיד לאחר האירוע ובשבועות שלאחר מכן; והרביעי, מחקרי תקשורת ואיכונים וצילומי מצלמות אבטחה.",הערעור על הכרעת הדין
"ע""פ 6322∕20","ביחס לאדן הראשון, העדויות שבאו לפני בית המשפט המחוזי – אין כל מקום כאמור להתערב במשקל שראה בית המשפט המחוזי לייחס לחלק מגרסאות העדים, במקביל לדחיית גרסאות אחרות אותן מסרו. נקבע, כי הגרסה הקוהרנטית והסדורה המתיישבת עם יתר הראיות, היא זו אשר כלל עדים אלו מסרו בשלב מסוים בחקירתם במשטרה ולפיה המערער הוא שרצח את המנוחה.",הערעור על הכרעת הדין
"ע""פ 6322∕20","האדן השני, שקריו וגרסתו הכבושה של המערער – הסנגור אמנם טען כי גרסת המערער הייתה עקבית, אולם אין זה כך. תחילה, המערער דבק בגרסתו הכוזבת המכחישה באופן גורף מעורבות כלשהי באירוע הרצח. בחקירתו הראשונה במשטרה, טען כי ביום הרצח הלך לעבוד, שב לביתו בשעה חמש או שש בערב, והיה לבדו בבית עד לשעה תשע או עשר בלילה. לדבריו, פגש אחרים באותו הערב ושתה בירה ווודקה עד לשעה שלוש לפנות בוקר, עת שהלך לישון (ת/1, עמ' 5).",הערעור על הכרעת הדין
"ע""פ 6322∕20","	מגרסה זו נסוג לאחר שמיעת חלק ניכר מן הראיות, כאשר בחקירתו הראשית בבית המשפט מסר גרסה חדשה לחלוטין. תמציתה של גרסה חדשה זו הוא שהמערער הודה כי ביום האירוע יצר קשר עם סעיד על מנת ""להחזיר את רנא לבעלה"" (פרו' מיום 23.4.2017, ש' 8-7), נפגש עם דיב ודיאב בכפר מנדא (שם, עמ' 845), וכי השלושה נסעו לתחנת הדלק בעילוט (שם, עמ' 846). לאחר שאספו את רנא, המערער קיבל טלפון מחברה של המנוחה אשר סיפרה לו כי היא בכפר משהד. ",הערעור על הכרעת הדין
"ע""פ 6322∕20","בשל חשיבות הנאמר על ידי המערער, אביא דברים בשם אומרם. תחילה, את האירועים בהגיעו למקום הימצאה של המנוחה תיאר במילים אלו:",הערעור על הכרעת הדין
"ע""פ 6322∕20","""באתי תפסתי אני ורנין, התחלתי לדבר עם רנין, להרגיע אותה ו'מה יש לך וזה'. אז היא התנגדה, היא לא רצתה לעלות איתי לאוטו לא רצתה לבוא איתי ולא שום דבר. צלצלתי בדקה הזאת היה קשר ביני לבין דיאב, אותו דבר, הם לא נכנסו אלי, הייתי לבפנים, חיכו לי בכניסה, [...] הוא ודיאב, הגיעו אלינו. אומר לי 'מה, התחילו?' אומר לי 'לא, עכשיו היא הולכת איתנו', הוא משך אותה, התחיל למשוך אותה דיב ודיאב, ועוד אחד ממשפחת [...] ששם, אמרתי לו 'תחכה אני לא מעלה אותה לא בכוח ולא שום דבר, היא לא רוצה לעלות אני לא לוקח אותה, אני לא מעלה אותה לאוטו'. אז הוא אומר לי מפה לשם, הרגענו אותה, דיברתי איתה אמרה לי 'טוב אני אעלה אותך', חיבקתי אותה, היא עלתה איתי לאוטו"" (שם, עמ' 847-846).",הערעור על הכרעת הדין
"ע""פ 6322∕20","אשר לאירוע הרצח עצמו, העיד:",הערעור על הכרעת הדין
"ע""פ 6322∕20","[...] רנא התחילה לתת לה בפטיש, באתי קפצתי, לתפוס אותה, ואז החזיקו אותי. אז קיצור אני יצאתי, ברחתי מבין הידיים שלהם, שהם החזיקו אותי שתיים מהרעולים שלידי, אני ברחתי מהידיים שלהם, באתי החזקתי, שלפתי את הפטיש מהיד של רנא, שלפתי את הפטיש, ומשכתי. ואז באו, תפסו אותי לקחו ממני את הפטיש. אמר, 'תעשה עוד משהו, אתה תהיה לידה עכשיו'. תפסתי את עצמי בזמן הזה מתחיל להעיף אותי ו'תיזהר אל תדבר שום דבר', התחיל לאיים עלי. תפסתי את עצמי, אמרו 'אתה לא גבר, לא עושה דבר כזה, הנה בחורה, הנה היא בחורה והיא עשתה את זה'. [...] אז כשאני עליתי לאוטו, התחיל להגיד 'תביא יש בקבוק דלק של הטרקטורון בג'יפ, תביא אותו תביא אותו'. אז אני התחלתי לחזור רוורס באוטו, והם קפצו לקחו את הבקבוק, ואני ראיתי, ראיתי אש, נדלק אש אחרי שאני התחלתי לנסוע, התחלתי לנסוע והדליקו אש, ראיתי אותם שהם מדליקים"" (שם, עמ' 848-847).",הערעור על הכרעת הדין
"ע""פ 6322∕20","בעוד המערער מאשר אפוא כי פגש את דיב ודיאב בכפר מנדא; כי נסעו יחדיו לתחנת הדלק בעילוט אשר בה אספו את רנא; כי משם נסעו לשטח במשהד שבו הייתה המנוחה באותה העת; וכי היה גם בזירת הרצח בחנתון – לטענתו רנא היא שהכתה את המנוחה בפטיש, ובמקום היו ""רעולי פנים"" שמנעו ממנו לסייע לה, איימו עליו ולקחו מתוך רכבו את בקבוק הדלק.",הערעור על הכרעת הדין
"ע""פ 6322∕20","טענת המערער על אודות נוכחותם של רעולי פנים שהגיעו בג'יפ, אשר חבר לשני הרכבים עוד קודם לכן, נדחתה באופן מנומק ומפורט בהכרעת הדין (בין היתר, בפסקאות 928-926). נימוקיו וקביעותיו של בית המשפט המחוזי בהקשר זה מקובלים עליי ואיני רואה צורך לשוב ולפרטם. ",הערעור על הכרעת הדין
"ע""פ 6322∕20","אסתפק בלציין כי מופרכות חלק זה בגרסת המערער ברורה כבר מהעיתוי שבו הועלה, מאחר שאימוצו מחייב אותנו להאמין כי למרות שרעולי פנים לקחו חלק כזה או אחר באירוע מזעזע שבו נרצחה אחותו הצעירה, המערער לא ידע לתארם באופן כלשהו, לא פנה למשטרה לאחר הרצח ואף הכחיש באופן גורף כל מעורבות מצדו באירועים שביום הרצח. זאת, למרות שהוא זה שניסה להציל את המנוחה מאותם רעולי פנים אשר הגיחו לפתע. מסקנה זו מתחזקת פי כמה, עת שגרסת המערער נבחנת אל מול מכלול הראיות הנוספות המצביעות על אשמת המערער; בהתחשב באירוע הדריסה, המלמד היטב על חששה המבוסס של המנוחה מהמערער; ובהינתן קביעותיו הנחרצות של בית המשפט המחוזי ביחס להיעדר מהימנות המערער.",הערעור על הכרעת הדין
"ע""פ 6322∕20","אשר לגרסתו האחרונה של המערער בכללותה, נקבע בצדק כי מדובר בגרסה כבושה וחסרת הגיון אשר ניכר כי התגבשה רק לאחר שמיעת הראיות. ערכה ומשקלה הראייתי של גרסה שכזו מועט ממילא, ומשקלה פוחת עוד יותר כאשר היא נטענת על ידי הנאשם רק לאחר שהוצגו ראיות מפלילות נגדו, כבענייננו (ע""פ 5995/21 אבו אלחסנה נ' מדינת ישראל, פסקה 23 [פורסם בנבו] (16.6.2022); ע""פ 1682/22 סבג נ' מדינת ישראל, פסקה 27 [פורסם בנבו] (11.9.2022)). ",הערעור על הכרעת הדין
"ע""פ 6322∕20",תמיכה ראייתית נוספת לצבר הראיות נגד המערער מצויה בשקריו היורדים לשורש העניין. כפי שקבעתי במקרה קודם:,הערעור על הכרעת הדין
"ע""פ 6322∕20","""כידוע, ניתן לראות בשקרי נאשם ראיה עצמאית המהווה חיזוק ואף סיוע לראיות התביעה כאשר מדובר בשקרים מהותיים היורדים לשורשו של ענין, ומבלי שניתן להם הסבר מספק; כאשר השקר מכוון לסיכול החקירה המשטרתית ולהטעיית בית המשפט; כאשר השקר ברור וחד משמעי; כאשר דבר השקר הוכח ככזה בעדות חיצונית עצמאית; וכאשר השקר נוגע ישירות לעבירה בגינה עומד הנאשם לדין, ואינו נובע מעילה אחרת, שאינה רלוונטית לצורך בירור האשמה"" (ע""פ 1130/19 שוא נ' מדינת ישראל, פסקה 23 [פורסם בנבו] (27.12.2020)‏; ראו גם: ע""פ 2854/18 משה נ' מדינת ישראל, פסקה 63 לחוות דעתו של חברי, השופט א' שטיין [פורסם בנבו] (27.8.2019)). ‏",הערעור על הכרעת הדין
"ע""פ 6322∕20","במקרה זה, אף לפי הגרסה שאותה מסר המערער בעדותו בבית המשפט, הוא שיקר בחקירתו במשטרה בהכחשתו הגורפת בדבר נוכחותו באירועים שביום הרצח. מעבר לכך, שיקר כאשר הכחיש בחקירתו במשטרה כי הוא עושה שימוש ברכב הטויוטה (ת/1, עמ' 5) – משטענה זו נסתרת מהעדויות שמסרו עדים רבים, מתצלומי מצלמות האבטחה מתחנת הדלק בעילוט ובמנדא וגם מגרסתו האחרונה בבית המשפט (ראו גם: פרו' מיום 23.4.2017, עמ' 852).",הערעור על הכרעת הדין
"ע""פ 6322∕20","המערער אף הכחיש כי הוא מכיר את סעיד (ת/1, עמ' 7), וגם מדבריו אלו נסוג בעדותו בבית המשפט (פרו' מיום 23.4.2017, עמ' 845). בדומה, טענות המערער כי התנהגות המנוחה מקובלת עליו – ""אם טוב לה אז גם לי טוב"" (ת/1, עמ' 7, ש' 214) וכי אף פעם לא איים על אחיותיו (שם, ש' 222), נסתרו גם כן. זאת, בדבריהם של מספר עדים ונוכח אירוע הדריסה, שלאחריו המנוחה הוציאה צו הגנה, בין היתר, נגדו.",הערעור על הכרעת הדין
"ע""פ 6322∕20","כעת לאדן השלישי, התנהלות המערער לאחר הרצח – בהעדר הסבר סביר, התנהגות הנאשם לאחר מעשה, שיש בה ביטוי חיצוני לתחושת אשמה, מהווה ראיה נסיבתית לחובתו (יעקב קדמי על הראיות חלק ראשון 312 (2009); ע""פ 571/86 אדרי נ' מדינת ישראל, פ""ד מג(4) 329, 338 (1989); ע""פ 8279/11 מור נ' מדינת ישראל, פסקה 62 [פורסם בנבו] (1.7.2013)). ",הערעור על הכרעת הדין
"ע""פ 6322∕20","כאמור, לאחר הרצח המערער הפסיק להשתמש ברכב; אחת מהספרות בלוחית הזיהוי של הרכב שונתה באמצעות סרט דביק בצבע שחור; והמערער אף החליף כרטיס סים והשתמש בטלפון אחר. כמו כן, כאשר המערער נעצר ביום 17.1.2016, הזדהה בכזב כאדם אחר. התנהלות זו אכן עולה כדי התנהגות מפלילה לאחר מעשה ונזקפת כראייה נסיבתית לחובת המערער.",הערעור על הכרעת הדין
"ע""פ 6322∕20","	הסברו של הסנגור כי המערער נהג כך בשל היותו ב""טראומה"", אינו מבוסס ואינו עולה בקנה אחד עם עובדות המקרה. לא כל שכן, משאנו לוקחים בחשבון כי באותה המידה שהמערער ניסה לחמוק מן הרשויות לאחר הרצח, עשה כן גם לפני הרצח, כאשר ביקש מדיב ודיאב לוודא כי אין ניידות משטרה בדרכם לתחנת הדלק בעילוט, ביודעו כי הוא דרוש לחקירה (פרו' מיום 23.4.2017, עמ' 846, ש' 6-1). ",הערעור על הכרעת הדין
"ע""פ 6322∕20","ביחס לאדן הרביעי, מחקרי תקשורת ואיכונים וצילומי מצלמות אבטחה (בכלל זה: ת/63 – ת/68, ת/99, ת/100, ת/130, ת/174, ת/175) – למעשה, כלל לא נשמעה לפנינו טענה המפקפקת בראיות אלו. זאת, כאשר די בהן כדי לשלול מכל וכל את הגרסאות שאותן המערער מסר עד לעדותו בבית המשפט ולתמוך בחלק משמעותי מהגרסה שאותה מסרו דיב, דיאב ורנא בשלב מסוים בחקירתם במשטרה, אשר אותה בית המשפט המחוזי ראה לאמץ.",הערעור על הכרעת הדין
"ע""פ 6322∕20","מן האמור עולה, כי הרשעת המערער לא נסמכה רק על דבריו של עד כזה או אחר, אלא על מארג ראיות המורכב, בין היתר, מהשוואת הגרסאות שמסרו שלושה עדי ראיה ביחס להתרחשות בזירת הרצח בחנתון, התואמות ראיות רבות אחרות; גרסאות שמסרו עדי ראיה נוספים ביחס לאירועים בשטח הסמוך למשהד; על שקריו הרבים והמהותיים של המערער; ועל התנהגותו המפלילה לאחר אירוע הרצח.",הערעור על הכרעת הדין
"ע""פ 6322∕20","כל אלו הובילו לקביעה כי אשמת המערער הוכחה ברף הנדרש במשפט הפלילי. הסנגור המלומד עשה כמיטב יכולתו לשכנענו אחרת, אולם אין לפנינו עילה להתערב בהכרעת הדין.",הערעור על הכרעת הדין
"ע""פ 6322∕20","מעשה הרצח בוצע טרם כניסת הרפורמה לתוקף. על כן, כמצוות הרפורמה, יש ליישמה בעניינו של המערער רק במידה שהיא מהווה דין מקל עמו (ראו הסקירה ביחס להוראת המעבר בנדון בע""פ 6338/20 חיים נ' מדינת ישראל, פסקאות 11-10 [פורסם בנבו] (7.7.2022) (להלן: עניין חיים)). בהתאם, אם עניינו של המערער נכנס לגדרי עבירת הרצח בנסיבות מחמירות (סעיף 301א(א) לחוק), הרפורמה אינה מהווה דין מקל עבורו, ואין ליישמה. לעומת זאת, בהעדר נסיבות מחמירות, או במקרה שבו חל ""פתח המילוט"" (סעיף 301א(ב) לחוק), הרפורמה היא בגדר דין מקל מאחר שבמקרה כזה העונש אשר יושת על המערער הוא עונש מאסר עולם כעונש מרבי ולא כעונש חובה. ",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","משמע, כי לו הרפורמה הייתה חלה בעניינו של המערער, הוא היה מורשע בעבירת רצח בנסיבות מחמירות והיה נגזר עליו עונש חובה של מאסר עולם. קביעותיו של בית המשפט המחוזי ונימוקיו בהקשר זה מקובלים עלי.",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","אף אין צורך להכביר מילים על כך שנסיבות המקרה, בהתאם למסד העובדתי שהוכח, רחוקות עד מאוד מלהיכנס לגדרי סעיף 301א(ב) לחוק, כפי שקבע גם בית המשפט המחוזי. בהתאם לסעיף זה, המכונה כאמור ""פתח המילוט"", במקרים בהם מתקיימות נסיבות מיוחדות שבשלהן המעשה אינו מבטא דרגת אשמה חמורה במיוחד, בית המשפט רשאי להרשיע את הנאשם בעבירה לפי סעיף 300 – עבירת הרצח הבסיסית, חלף הרשעה בעבירת הרצח בנסיבות מחמירות (לעניין פרשנות סעיף זה, ראו פסק דיני בעניין חיים). משכך, אסתפק בהערה במישור העקרוני.",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","בעבירת הרצח בנסיבות מחמירות נמנים מקרים שבהם מעשה ההמתה מגלם חומרה נורמטיבית הנוספת לעבירת הרצח הבסיסית (עניין חיים, פסקה 14). מבין אלו, נכללות הנסיבות הקבועות בסעיף 301א(א)(5) לחוק, לפיו מי שגורם בכוונה או באדישות למותו של אדם כאשר ""המעשה נעשה כפעולה עונשית במטרה להטיל מרות או מורא ולכפות אורחות התנהגות על ציבור"" – יורשע בעבירה של רצח בנסיבות מחמירות, ועונשו יהא עונש מאסר עולם חובה. על סעיף זה והרציונל שבבסיסו בואר בדברי ההסבר לרפורמה:",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","על אודות החומרה המיוחדת שישנה במעשי רצח אשר נעשים על רקע ""כבוד המשפחה"" עמד בית משפט זה פעמים רבות בעבר, גם טרם הרפורמה (ראו, מני רבים: ע""פ 6812/16 פלוני נ' מדינת ישראל, פסקה 37-36 [פורסם בנבו] (30.7.2018); ע""פ 4226/11 אבו חדיר נ' מדינת ישראל, פסקאות סח-ע [פורסם בנבו] (15.2.2016)). נוקבים במיוחד הם דבריו של השופט ס' ג'ובראן:",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","""מנהגים אלימים, כגון נקמת דם, רצח 'על רקע כבוד המשפחה' וכדומה, יוצאים אל מחוץ ל'מגרש' הרב תרבותי. אין שום דרך לקבל מנהג תרבותי הנוקט דרך של אלימות קשה. יש להילחם מלחמת חורמה במנהגים אלימים מעין אלו. אנו מחויבים לשמור על אמות מידה מוסריות בסיסיות, ובראשן קדושת החיים ושלמות הגוף. מנהג תרבותי שיש בו פגיעה בערכי יסוד בסיסיים אלו אינו מקובל בחברה ליברלית רב תרבותית [...] ויש לנהוג כלפיו בגישה של אפס סובלנות"" (ע""פ 10358/08 אזברגה נ' מדינת ישראל, פסקה 8 [פורסם בנבו] (16.3.2010)). ",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","כעת, החומרה היתרה שיש לראות במעשה רצח בנסיבות אלו זכתה לעיגון גם בחקיקה. אנו למדים מכך על הכרת המחוקק בצורך למגר תופעות שכאלו ולהוקיען וכן על ההשפעה הקשה שיש להן על הציבור הרחב. מעשי רצח מסוג זה נכללים אפוא ברשימת המקרים החמורים ביותר, אשר העונש הקבוע בצדם הוא העונש החמור שבדין – עונש מאסר עולם חובה. לכך יש משמעות הן בפן המעשי הן בפן ההצהרתי. יש לקוות כי מסר עונשי זה יועיל להכחדת תופעה מזעזעת זו.",טענות המערער ביחס ליישום הרפורמה בעבירות ההמתה בעניינו
"ע""פ 6322∕20","דין הערעור על גזר הדין להידחות אף הוא. הלכה היא כי בית משפט זה לא יתערב בעונש שהושת על ידי הערכאה הדיונית, אלא במקרים שבהם ניכרת חריגה קיצונית ממדיניות הענישה הנוהגת במקרים דומים או כאשר נפלה על פני הדברים טעות מהותית ובולטת בגזר הדין (ע""פ 3187/21 אלקאדי נ' מדינת ישראל, פסקה 9 [פורסם בנבו] (21.8.2022); ע""פ 78/21 פלוני נ' מדינת ישראל, פסקה 8 [פורסם בנבו] (26.7.2022)‏). המקרה שלפנינו אינו נמנה על המקרים המצדיקים את התערבות ערכאת הערעור. ",הערעור על גזר הדין
"ע""פ 6322∕20","בשים לב להלכה הנוהגת ולמבחנים שנקבעו במסגרתה, בית המשפט המחוזי צדק בקובעו מתחמי ענישה נפרדים, אחד בגין אירוע הדריסה ושני בגין אירוע הרצח. כמו כן, בית המשפט המחוזי נתן משקל רב לנסיבותיו האישיות של המערער, ולטעמי אף משקל עודף. ספק בעיני אם היה מקום לקבוע את עונשו של המערער בחלקו התחתון של מתחם הענישה שנקבע. אף איני מוצא להתערב בקביעות בית המשפט המחוזי באשר לחפיפת חלק מעונש המאסר שנגזר על המערער. גם בהיבט זה, ככל שיש סטייה כלשהי מן הראוי, הרי שהיא לקולה ולא לחומרה.",הערעור על גזר הדין
"ע""פ 6322∕20","כאמור, המערער טוען לפגם בכך שמבין כלל המעורבים בפרשה, רק נגדו הוגש כתב אישום. במישור העקרוני, נקבע כי ""אכיפה בררנית יכולה להקים הגנה מן הצדק מקום בו נאכף הדין באופן שונה, בין ביחס למעורבים באותה פרשה ובין כאשר מדובר בפרשות שונות, ובלבד שאין כל טעם רלוונטי המבחין ביניהם..."" (ע""פ 3507/19 בורקאן נ' מדינת ישראל, פסקה 12 [פורסם בנבו] (3.12.2020)). לצד זאת, נקבע כי תנאי בסיסי לקיומה של אכיפה בררנית הוא הוכחת הפליה ממש, תוך סטייה ממדיניות התביעה (ע""פ 1126/19 פלוני נ' מדינת ישראל, פסקה 25 [פורסם בנבו] (23.11.2021)). ‏‏",הגנה מן הצדק
"ע""פ 6322∕20","בענייננו, בעוד שעל פני הדברים ניתן לתהות מדוע לא הואשמו מעורבים נוספים בפרשה, כגון אלו אשר סייעו למערער להכניס את המנוחה לרכב בניגוד לרצונה, התביעה סברה כי אין באמתחתה די ראיות להגשת כתב אישום. שיקול ראייתי זה הוא השוני הרלוונטי המבחין בין המערער למעורבים הנוספים. גם בהקשר זה, ראוי להזכיר את הכלל לפיו בית המשפט אינו מחליף את שיקול דעתה של התביעה בשיקול דעתו שלו, לא כל שכן כשמדובר בשיקולים ראייתיים המצויים במומחיות התביעה (ע""פ 207/20 אופיר נ' מדינת ישראל - רשות ההגבלים העסקיים, פסקה 109 [פורסם בנבו] (3.5.2022)‏). ",הגנה מן הצדק
"ע""פ 6322∕20","מלבד זאת, לטעמי די בעובדה כי שלל גרסאות המערער בחקירותיו במשטרה נקבעו כשקריות כדי לדחות את טענתו. מחד גיסא, המערער מסר לרשויות פעם אחר פעם גרסה כוזבת, כך שבהחלט ייתכן כי פגע באפשרות להעמיד לדין מעורבים נוספים; ומאידך גיסא, המערער תוקף כעת בחריפות את ההחלטה שלא להעמיד אחרים לדין בשל העדר ראיות מספקות. לא ניתן לאחוז בחבל בשני קצותיו.",הגנה מן הצדק
"ע""פ 6322∕20","רנין רחאל ז""ל נרצחה מספר שבועות לפני יום הולדתה ה-19. הכתובת הייתה על הקיר, אולם מנגנוני ההגנה, לרבות המשפטיים והחברתיים, כשלו מלהגן על חייה. רנין נרצחה על ידי אחיה הבוגר ממנה מאחר שהדרך שבה בחרה לחיות את חייה לא הייתה לרוחו. היא התחננה כי יחוס על חייה, ללא הועיל; והוא בחר לרוצחה באכזריות אין קץ.",סוף דבר 
"ע""פ 6322∕20","כה רבים אלו שהיה בכוחם לסייע לרנין, אך מעטים בלבד ניסו. היא נחטפה בנוכחותם ובעזרתם של אחרים והיא נרצחה על ידי אחיה לנגד עיניהם של שלושה מבני משפחתה. היא הופקרה לגורלה. בודדה הייתה בחודשים האחרונים לחייה ובודדה במותה.",סוף דבר 
"ע""פ 6322∕20","פעמים רבות כאשר אנו דנים בערעורים על הרשעה בעבירת רצח, נציג משפחת הקורבן מבקש לספר, בקול רועד ועיניים דומעות, על האובדן הכבד, על מעלותיו של הקורבן והצער הרב שנגרם מהירצחו. בדיון בערעור זה לא היה מי שידבר בשבחה של המנוחה וישמיע את קולה. נדרש אפוא חשבון נפש עמוק, לא רק מצדו של המערער. יש לקוות כי פסק הדין שניתן בפרשת רציחתה, יהא כגל-עד לזכרה של בחורה צעירה אשר כל שביקשה היה את חירותה.",סוף דבר 
"ע""פ 6322∕20","יש לשוב ולומר באופן ברור ונחרץ: הרצח שלפנינו משקף תפיסת עולם מעוותת שיש לעקור מן השורש, לפיה מה שנתפס כפגיעה בכבוד של אדם או משפחה מצדיק את נטילת חייו של אחר – לרוב של אישה או נערה, כבמקרה המחריד שלפנינו.",סוף דבר 
"ע""פ 6322∕20","לסיום, אביא מדבריו של המשורר ג'ובראן ח'ליל ג'ובראן, בתרגום חופשי:",סוף דבר 
"ע""פ 6322∕20",ובשפת המקור עוצמתן של המילים מהדהדת אף יותר: ,סוף דבר 
"ע""פ 6322∕20","""أولادكم ليسوا لكم",סוף דבר 
"ע""פ 6322∕20","أولادكم أبناء الحياة المشتاقة إلى نفسها, ...",סוף דבר 
"ע""פ 6322∕20","ومع أنهم يعيشون معكم, فهم ليسوا ملكاً لكم""",סוף דבר 
"ע""פ 6322∕20","סיכומו של דבר, אציע לחבריי כי נדחה את הערעור על שני חלקיו.",סוף דבר 
"ע""פ 6322∕20",ש ו פ ט,סוף דבר 
"ע""פ 6322∕20",ש ו פ ט,	אני מסכים. 
"ע""פ 6322∕20",ש ו פ ט,	אני מסכים. 
"ע""פ 6322∕20",	הוחלט כאמור בפסק דינו של השופט י' אלרון. ,	אני מסכים. 
"ע""פ 6322∕20"," ניתן היום, ‏כ""ב באלול התשפ""ב (‏18.9.2022). ",	אני מסכים. 
"ע""פ 6322∕20",ש ו פ ט,	אני מסכים. 
"ע""פ 6322∕20",ש ו פ ט,	אני מסכים. 
"ע""פ 6322∕20",ש ו פ ט,	אני מסכים. 
"ע""פ 6322∕20",   20063220_J06.docx   עע,________________________
"ע""פ 6322∕20","מרכז מידע, טל' 077-2703333, 3852* ; אתר אינטרנט,  https://supreme.court.gov.il",________________________
"ע""פ 6322∕20",י' אלרון 54678313-6322/20,________________________
"ע""פ 6322∕20",נוסח מסמך זה כפוף לשינויי ניסוח ועריכה,________________________
"ע""פ 6322∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",________________________
