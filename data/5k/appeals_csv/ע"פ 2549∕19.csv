verdict,text,part
"ע""פ 2549∕19",בבית המשפט העליון בשבתו כבית משפט לערעורים פליליים,nothing
"ע""פ 2549∕19","ע""פ  2549/19",nothing
"ע""פ 2549∕19",כבוד השופט נ' סולברג,לפני:	
"ע""פ 2549∕19",כבוד השופט ג' קרא,לפני:	
"ע""פ 2549∕19",כבוד השופטת י' וילנר,לפני:	
"ע""פ 2549∕19","ערעור על הכרעת דינו של בית המשפט המחוזי בנצרת בתפ""ח 10435-02-18 [פורסם בנבו] מיום 14.11.2018 שניתן על ידי כב' השופטים אשר קולה, דני צרפתי ורננה גלפז מוקדי",עאמר זעאתרה
"ע""פ 2549∕19","כ""ד בתשרי התשפ""ב (30.09.21)",תאריך הישיבה:
"ע""פ 2549∕19","כ""ח בסיון התשע""ט (1.7.2019)",תאריך הישיבה:
"ע""פ 2549∕19",בשם המערערת:,תאריך הישיבה:
"ע""פ 2549∕19",בשם משפחת נפגע העבירה:,בשם המשיב:
"ע""פ 2549∕19","עו""ד תמר בורנשטיין",בשם המשיב:
"ע""פ 2549∕19","עו""ד ויסאם לידאווי ",בשם המשיב:
"ע""פ 2549∕19","עו""ד תמי אולמן",בשם המשיב:
"ע""פ 2549∕19","מרים גור אריה, ""צורות של ביצוע עבירה פלילית"", פלילים, א (תש""ן) 29",כתבי עת:
"ע""פ 2549∕19","יורם רבין, יניב ואקי   דיני עונשין  ",ספרות:
"ע""פ 2549∕19","חוק העונשין, תשל""ז-1977: סע'  29(א), 31, 34א, 34א(א)(1), 300(א)(3), 333, 335.א.1., 335.א.2, 403",חקיקה שאוזכרה: 
"ע""פ 2549∕19","חוק סדר הדין הפלילי [נוסח משולב], תשמ""ב-1982: סע'  162",חקיקה שאוזכרה: 
"ע""פ 2549∕19",מיני-רציו:,חקיקה שאוזכרה: 
"ע""פ 2549∕19","* בימ""ש פסק כי יש להרשיע את המשיב בביצוע ניסיון שוד בצוותא, תחת עבירת הסיוע לניסיון שוד, שכן חלקו של המשיב הינו כמבצע בצוותא ולא כמסייע; עוד נפסק כי זיכוי המשיב מעבירת הרצח יוותר על כנו, שכן הרצח לא תוכנן מראש, לא הוכח מעל לכל ספק סביר שלמשיב הייתה מודעות בפועל לאפשרות כי השוד יסתבך ויוביל לרצח, ומתעורר ספק סביר באשר לקיומה של צפיות בכוח להתרחשות של אירוע כזה.",חקיקה שאוזכרה: 
"ע""פ 2549∕19",* עונשין – שותפים לעבירה – מבצע בצוותא,חקיקה שאוזכרה: 
"ע""פ 2549∕19",* עונשין – שותפים לעבירה – סיוע,חקיקה שאוזכרה: 
"ע""פ 2549∕19",* עונשין – שותפים לעבירה – הבחנה בין סוגי שותפים,חקיקה שאוזכרה: 
"ע""פ 2549∕19",* עונשין – שותפים לעבירה – עבירה שונה או נוספת,חקיקה שאוזכרה: 
"ע""פ 2549∕19",* עונשין – שותפים לעבירה – נוכחות בזירת ביצוע העבירה,חקיקה שאוזכרה: 
"ע""פ 2549∕19",* עונשין – מחשבה פלילית – שותפים לעבירה,חקיקה שאוזכרה: 
"ע""פ 2549∕19",* עונשין – מחשבה פלילית – מודעות,חקיקה שאוזכרה: 
"ע""פ 2549∕19",* עונשין – עבירות – רצח,חקיקה שאוזכרה: 
"ע""פ 2549∕19","ערעור על הכרעת דין של בימ""ש המחוזי בגדרה זוכה המשיב מעבירות רצח וניסיון שוד בנסיבות מחמירות, והורשע בסיוע לניסיון שוד בנסיבות מחמירות. הרקע לכך הינו קשר שקשר המשיב עם שניים נוספים לשדוד משתתפי משחק הימורים שנערך בדירה ביפיע.",.
"ע""פ 2549∕19",בית המשפט העליון (מפי השופט קרא ובהסכמת השופטים סולברג ו-וילנר) קיבל את הערעור בחלקו ופסק כי:,.
"ע""פ 2549∕19","אשר לזיכוי מעבירת ניסיון שוד, בימ""ש עמד על המבחנים שנקבעו בפסיקה להבחנה בין ""מבצע בצוותא"" ו""מסייע"", לרבות ""המבחן המשולב"", ופסק כי שקילת מכלול הראיות מעלה כי חלקו של המשיב ביחס לאירוע ניסיון השוד הינו כמבצע בצוותא, ולא כמסייע, וכי התיק הוחזר לבימ""ש המחוזי לשם שמיעת טיעונים לעונש וגזירת הדין מחדש.",.
"ע""פ 2549∕19","נפסק כי בימ""ש קמא לא נתן משקל לשני ממצאים חשובים, שמחזקים את היות המשיב חלק אינהרנטי מביצוע עבירת ניסיון השוד: ההבטחה שניתנה למשיב להיות שותף לרווחים; השיח שניהל המשיב עם שותפיו באשר לאופן בו יבוצע השוד, וההבטחה שקיבל כי איש לא ייפגע בעקבותיו. המשיב היה חלק ממשי ופנימי מגיבוש התכנית והוצאתה לפועל. בימ""ש קמא לא העניק די משקל לרמת שליטתו הפונקציונלית של המשיב בתוכנית העבריינית שהייתה לו יכולת לתרום תרומה משמעותית להוצאתה לפועל. הוא היה דרוש לה, ובהתאם הייתה לו שליטה ממשית בה.",.
"ע""פ 2549∕19","נפסק כי מידת מעורבותו של המשיב בשלב התכנון וההכנה של השוד, מצדיקות את ההכרה בו כמבצע בצוותא, גם אם חלקו הפיזי בביצוע העבירה הוגבל להמתנה ברכב ולתפקוד כנהג מילוט. שני ראשיו של המבחן המשולב, הן היסוד הנפשי והן היסוד העובדתי, מצביעים על כי יש למקם את המשיב במעגל הפנימי של ביצוע העבירה. לא ניתן לראות במי שהסגיר את מיקומה של דירת ההימורים; לקח חלק בתכנון השוד והכנתו; ציפה לקבלת 20% משלל השוד; נהג את שותפיו לשוד לזירת השוד; המתין להם עד שייצאו; והסיעם למקום מרוחק לצורך השמדת הראיות, כ""מסייע"" בלבד.",.
"ע""פ 2549∕19","אשר לזיכוי מעבירת הרצח, הדין מחייב הבחנה בין שלושה תרחישים: במצב דברים בו המבצע בצוותא היה מודע בפועל לאפשרות ביצועה של העבירה הנוספת, בין אם זו הייתה חלק מהתכנון המקורי ובין אם הייתה סטייה מהתכנון כאשר המבצע בצוותא היה מודע לאפשרות ביצועה, תוטל אחריות ישירה על כלל השותפים, המבצעים בצוותא; מקום בו המבצע בצוותא לא היה מודע בפועל לאפשרות ביצוע העבירה הנוספת, אולם ניתן היה לצפות אותה בכוח לפי מבחן האדם מן היישוב, תחול אחריות על עבירה שונה או נוספת לפי סעיף 34א לחוק העונשין, כאשר אם הייתה העבירה הנוספת עבירת כוונה, יישא בה המבצע בצוותא כעבירה של אדישות; לעומת זאת, כאשר העבירה הנוספת לא נצפתה בפועל על ידי יתר השותפים, ואף לא היה ניתן היה לצפותה בכוח, לא תחול עליהם כל אחריות לעבירה הנלווית.",.
"ע""פ 2549∕19","במקרה זה לא עלה בידי המערערת להוכיח מעל לכל ספק סביר, כי במשיב התגבשה צפיות בפועל או בכוח לאפשרות ביצועה של עבירת המתה במסגרת השוד. ראשית, עבירת ההמתה בוצעה במסגרת הסתבכות של ניסיון השוד, ולא מתוך תכנון מראש. על מנת לייחס אחריות למשיב בגין עבירת הרצח, על המערערת להוכיח כי המשיב היה מודע בפועל לאפשרות ביצוע עבירת ההמתה, ולחלופין כי אדם מן היישוב יכול היה להיות מודע לכך בנסיבות האירוע. לא הוכח מעל לכל ספק סביר כי אכן התגבשה בקרב המשיב מודעות בפועל לאפשרות ביצועה של עבירת רצח; אשר לצפיות בכוח, שאלה זו נבחנת נוכח נסיבותיו הקונקרטיות של כל מקרה, תוך התמקדות בשאלה האם יכולה הייתה להתקיים צפיות כזו. צפיות בכוח נמדדת באמת מידה של סבירות, במבחן של ""אדם מן היישוב"", אך הבחינה נעשית בתוך נסיבות העניין הקונקרטי והסובייקטיבי, כאשר נקודת המוצא לבחינת הצפיות בכוח מבוססת על המטען הסובייקטיבי שהיה למבצע הספציפי בנסיבות הקשורות לביצוע העבירה. המערערת לא הוכיחה מעל לספק סביר כי התקיימה אצל המשיב צפיות בכוח. אמנם, יתכן כי אדם מן היישוב בסיטואציה של תכנון שוד, יכול לצפות (אובייקטיבית) ששוד מהסוג שביקשו המשיב ושותפיו לבצע, עלול להוביל לאלימות, אשר עלולה להוביל לביצועה של עבירת המתה. ואולם יש להתחשב בקיומו של חשד סובייקטיבי של המשיב, על מנת לקבוע כי התקיימה אצלו מודעות בכוח. בענייננו, לא ניתן לקבוע ממצא כזה. כך, לא הוברר כמה סכינים ראה המשיב, וייתכן כי ראה רק סכין אחת; לא הופרכה האפשרות כי הסכין שראה שייכת לאדם שנוהג לשאת סכינים דרך קבע, אף מבלי להשתמש בהם; המשיב קיבל הבטחה שבמסגרת השוד לא ייפגע איש; המשיב סירב ליטול חלק פיזי בביצוע השוד. שילוב נסיבות אלה, מעורר ספק סביר, באשר לאפשרות לקבוע כי התקיימה אצל המשיב צפיות בכוח לגרם התוצאה הקטלנית.",.
"ע""פ 2549∕19","	ערעור על הכרעת דינו של בית המשפט המחוזי בנצרת (כב' השופטים א' קולה, ד' צרפתי ור' גלפז מוקדי) בתפ""ח 10435-02-18 [פורסם בנבו] מיום 14.11.2018, בגדרו זוכה המשיב מעבירות רצח וניסיון שוד בנסיבות מחמירות, והורשע בסיוע לניסיון שוד בנסיבות מחמירות לפי סעיף 403 לחוק העונשין, התשל""ז-1977 (להלן: חוק העונשין).",השופט ג' קרא:
"ע""פ 2549∕19","כנגד המשיב הוגש כתב אישום, אשר ייחס לו עבירות רצח וניסיון שוד בנסיבות מחמירות, לפי סעיפים 300(א)(3) ו-403 לחוק העונשין.",רקע
"ע""פ 2549∕19","על פי עובדות כתב האישום, המשיב; אדם נוסף בשם דאהר ראדי אשר משפטו התנהל בנפרד (להלן: דאהר); וכן אדם שלישי שלא נתפס (להלן: האחר) הם תושבי יפיע, וקיימים ביניהם קשרי ידידות. המשיב ידע כי בדירה מסוימת ביפיע מתקיימים משחקי הימורים אסורים, בהם מהמרים משתתפי המשחקים על סכומי כסף המסתכמים באלפי שקלים בכל משחק (להלן: דירת ההימורים או הדירה).",רקע
"ע""פ 2549∕19","המשיב הביא לידיעת דאהר והאחר כי בדירת ההימורים מתקיימים משחקי הימורים וכי הוא נכח וצפה במשחק שהתקיים בה. השלושה קשרו קשר לשדוד את משתתפי משחק ההימורים. סוכם כי רכבו של המשיב ישמש אותם לנסיעה לדירה ולמילוט מהמקום; כי המשיב ינהג בו; וכי דאהר והאחר ייכנסו לדירה וישדדו את משתתפי משחק ההימורים באיומי סכין. ביום 5.1.2018, בסמוך לשעה 2:00, נערכו המשיב, דאהר והאחר לביצוע השוד. באותה עת, שהו בדירה עווד זעארתה, נימר אבו חאטום (להלן: נימר), יוסף עבוד, סאמר עואד (להלן: המנוח) ולסירוגין האיל זעאתרה.",רקע
"ע""פ 2549∕19","לשם מימוש תוכנית הקשר נערכו המשיב, דאהר והאחר, בדירתו של דאהר, לביצוע השוד. דאהר והאחר הצטיידו כל אחד מהם בסכין, וכל השלושה הצטיידו בכיסויי פנים. בהמשך פירקו המשיב, דאהר והאחר את לוחית הזיהוי האחורית של רכבו של המשיב.",רקע
"ע""פ 2549∕19","המשיב, דאהר והאחר נסעו ברכבו של המשיב מביתו של דאהר עד לדירה, כשפניהם מכוסות בכיסויי פנים. דאהר והאחר ירדו מהרכב כשהם חמושים בסכינים ובגז מדמיע ופרצו לדירה, כשהמשיב ממתין להם ברכב. משתתפי המשחק ישבו סביב שולחן ההימורים. דאהר ניגש לנימר, שישב קרוב לדלת הכניסה, והצמיד סכין לגרונו. האחר ניגש למנוח, ונעמד לצידו כשהוא אוחז בסכין. דאהר והאחר צעקו למהמרים לא לזוז ודרשו לתת להם את הכסף. נימר ניסה להרחיק את הסכין מגרונו ובתגובה ריסס דאהר לעברו גז מדמיע וחתך אותו עמוק בכף ידו השמאלית. המנוח נעמד על רגליו, ואז דקר אותו האחר באמצעות הסכין, דקירה אחת בפלג גופו העליון. לאחר מכן נמלטו דאהר והאחר בריצה מהדירה, עלו לרכב בו המתין להם המשיב, והשלושה נסעו מהמקום לשטח פתוח, שם שרפו את הבגדים ששימשו אותם בביצוע העבירות והעלימו את הסכינים ואת הגז המדמיע.",רקע
"ע""פ 2549∕19","למנוח נגרם פצע דקירה בצד האחורי של הגו מימין. הוא הובהל לבית החולים האנגלי בנצרת, שם נקבע מותו. המוות נגרם כתוצאה מהלם דימומי ואובדן כמות גדולה של דם. לנימר נגרמו חתכים בכף היד ובאצבעות. הוא פונה למרכז רפואי העמק בעפולה, שם עבר ניתוח ואושפז.",רקע
"ע""פ 2549∕19","לשם השלמת התמונה, יובהר כי האחר לא נתפס ולא הועמד לדין. דאהר עמד לדין במשפט נפרד (תפ""ח (נצ') 10445-02-18) [פורסם בנבו] והורשע ביום 9.5.2021 בעבירות רצח (לפי הדין שקדם לתיקון 137 לחוק העונשין), ניסיון שוד בנסיבות מחמירות וכן בחבלה חמורה בנסיבות מחמירות, לפי סעיפים 300(א)(3), 403 סיפא, 333 ו-335(א)(1)-(2) לחוק העונשין, בהתאמה.",רקע
"ע""פ 2549∕19","המשיב הורשע ביום 14.11.2018 בעבירת סיוע לניסיון שוד בנסיבות מחמירות, וזוכה מעבירת ניסיון השוד ומעבירת הרצח שיוחסו לו בכתב האישום.",פסק דינו של בית משפט קמא
"ע""פ 2549∕19","בפסק הדין, מצא בית המשפט כי יש לייחס משקל רב להודעותיו השלישית והחמישית של המשיב במשטרה, שניתנו בימים 9.1.2018 ו-30.1.2018 בהתאמה. בית משפט קמא מצא כי להודעות אלה חשיבות רבה, והן מהוות מקור לחלק ניכר מממצאי העובדה שנקבעו בבית משפט קמא.",פסק דינו של בית משפט קמא
"ע""פ 2549∕19","בית משפט קמא מצא כי הודעותיו של המשיב היו רצופות בפרטים מוכמנים, המלמדים על כך שהודאתו היא הודאת אמת, ויש ליתן לה את מלוא המשקל; כי הודעותיו של המשיב מהוות גרסה קוהרנטית ומשכנעת, המשקפת את חלקו באירוע; וכי בחירתו של המשיב שלא להעיד במשפטו, עולה כדי ""דבר מה נוסף"", לפי הוראת סעיף 162 לחוק סדר הדין הפלילי [נוסח משולב], התשמ""ב-1982.",פסק דינו של בית משפט קמא
"ע""פ 2549∕19","על רקע האמור הוסיף בית המשפט וקבע, כי ""מאחר ואנו חיים רק מפי הודעותיו של הנאשם, יש להתייחס לכך בזהירות המתבקשת בבואנו להרשיע רק על פי דבריו"" (פס' 76 להכרעת הדין), כאשר בשל הימנעותו מעדות המשיב ""אינו יכול להסתמך על אימרותיו 'המזכות' בהודעותיו במשטרה ואינו יכול עתה ליתן פרשנות לאימרותיו המפלילות"" (פס' 77 להכרעת הדין).",פסק דינו של בית משפט קמא
"ע""פ 2549∕19","לאחר כל זאת פירט בית המשפט, בהתבסס על הודעותיו הנ""ל של המשיב, את מסכת ""העובדות הברורות"" כלשונו, העומדות לחובתו של המשיב מהן תיגזר אחריותו הפלילית, וכך הובאו הדברים בפס' 78 להכרעת הדין:",פסק דינו של בית משפט קמא
"ע""פ 2549∕19","""א. הנאשם הסכים להיות נהג.",פסק דינו של בית משפט קמא
"ע""פ 2549∕19",הנאשם הסיע את האחרים לדירה.,פסק דינו של בית משפט קמא
"ע""פ 2549∕19","הנאשם המתין להם והסיעם חזרה, לרבות הובלתם למקום מבודד שם שרפו האחרים את הבגדים שלבשו לביצוע ניסיון השוד.",פסק דינו של בית משפט קמא
"ע""פ 2549∕19",הנאשם פירק את לוחיות הרישוי של רכבו טרם הנסיעה לדירה.,פסק דינו של בית משפט קמא
"ע""פ 2549∕19","הנאשם הרכיב חזרה את לוחית הרישוי, לאחר שריפת הבגדים.",פסק דינו של בית משפט קמא
"ע""פ 2549∕19","מספר דקות לפני שירדו דאהר והאחר מהרכב, חלפו שלושת המעורבים בסמוך לדירת ההימורים ולאחר מכן שבו וחזרו אליה (ב""כ המאשימה התייחס לכך כ'סיור מכין' ואילו ב""כ הנאשם הסתייג מהגדרה זו).",פסק דינו של בית משפט קמא
"ע""פ 2549∕19",הנאשם כיסה פניו בצעיף בטרם נסע לדירה.,פסק דינו של בית משפט קמא
"ע""פ 2549∕19","הנאשם הצביע בפני חבריו על שער הכניסה לדירה"".",פסק דינו של בית משפט קמא
"ע""פ 2549∕19","בית משפט קמא קבע כי אין בעובדות כפי שהוכחו כדי להוביל להרשעת המשיב בעבירת ניסיון השוד כמבצע בצוותא. בית המשפט עמד בהרחבה על המבחנים שהותוו בפסיקה לעניין זיהויו של מבצע בצוותא ולעניין ההבחנה בין המבצע בצוותא לבין המסייע. על סמך העובדות שהוכחו בפניו, סבר בית משפט קמא כי חלקו של המשיב באירוע השוד היה מינורי, כאשר הסכים רק לשמש נהג כך ש""ברור הוא שהנאשם נגרר, לא יזם ולא לקח חלק פעיל בתכנון הכולל או בסדרת המעשים האפקטיביים לביצוע השוד"" (פס' 81 להכרעת הדין). משכך, הרשיע בית המשפט קמא את המשיב בעבירת ניסיון השוד כמסייע בלבד.",פסק דינו של בית משפט קמא
"ע""פ 2549∕19","משזוכה המשיב מביצוע עבירת ניסיון השוד כמבצע בצוותא, מצא בית המשפט כי אין אישומו בעבירת הרצח כמבצע בצוותא יכול לעמוד לפי דיני השותפות, ""שהרי גם בעבירת השוד לא נקבע שהוא מבצע בצוותא ובוודאי שלא לפי סעיף 34א לחוק, שכן תנאי בלתו אין, לצורך תחולת הסעיף, שהנאשם יוגדר כמבצע בצוותא"" (פס' 85 להכרעת הדין).",פסק דינו של בית משפט קמא
"ע""פ 2549∕19","חרף האמור, בית המשפט דן בחלקו של המערער בעבירת הרצח ""גם בהנחה (נסתרת לטעמי) שלעניין השוד, יוגדר הוא כמבצע בצוותא"" (פס' 87 להכרעת הדין), והגיע למסקנה כי למשיב לא הייתה מודעות בפועל לכך שעבירת הרצח עומדת להתבצע או יכולת לצפות בכוח את התרחשותה, באופן המבסס את אחריות המשיב כמבצע עבירת הרצח כעבירה נגררת. נוכח כל זאת, זוכה המשיב גם מעבירת הרצח.",פסק דינו של בית משפט קמא
"ע""פ 2549∕19","ביום 25.2.2019 גזר בית המשפט את דינו של המבקש ל-18 חודשי מאסר בפועל, מאסרים מותנים, קנס בסך 10,000 שקלים, פסילה מלהחזיק רישיון נהיגה למשך 12 חודשים וכן פסילה מותנית.",פסק דינו של בית משפט קמא
"ע""פ 2549∕19",למען שלמות התמונה ייאמר כי המשיב שוחרר מן הכלא לאחר שריצה את מלוא העונש שנגזר עליו.,פסק דינו של בית משפט קמא
"ע""פ 2549∕19",המערערת לא השלימה עם פסק דין זה. מכאן הערעור שלפנינו.,פסק דינו של בית משפט קמא
"ע""פ 2549∕19","לשיטת המערערת, לא היה מקום לסווג את המשיב כמסייע בלבד לניסיון השוד, ונדרש היה להרשיעו בביצוע עבירת ניסיון השוד כמבצע בצוותא. זאת ועוד, נטען כי נתקיימו התנאים הדרושים לשם ביסוס הרשעתו של המשיב אף בעבירת הרצח.",הערעור
"ע""פ 2549∕19","אשר לביצוע ניסיון השוד בצוותא, סבורה המערערת כי מממצאי העובדה שנקבעו בבית משפט קמא, עולה המסקנה המשפטית כי המשיב היה חלק מהמעגל הפנימי של מבצעי עבירת השוד, וכי תרומתו ניכרת ועולה כדי ביצוע בצוותא. כך, נטען כי גם אם המשיב ""נגרר"" לביצוע ניסיון השוד, אין בכך כדי להצדיק את הרשעתו כמסייע בלבד.",הערעור
"ע""פ 2549∕19","אשר לעבירת הרצח, נטען כי המשיב, מכוח מעמדו כמבצע בצוותא, צפה בפועל את האפשרות שבמהלך ביצוע השוד תתבצע עבירת הריגה, ולחילופין –  די בצפיות בכוח של עבירה זו על מנת להצדיק את הרשעתו בעבירת המתה. נטען כי בפני בית משפט קמא עמדה תשתית ראייתית מוצקה לכך שהמנוח מצא את מותו במהלך השוד כתוצאה מדקירה בגבו על ידי אחד משותפיו של המשיב, וכי אין כל ספק שבוצעה על ידי האחר עבירה שהיא לכל הפחות עבירת הריגה. המערערת מדגישה כי המשיב ידע ששותפיו לתכנית מצוידים בנשק קר, וצפה – או למצער יכול היה לצפות – שייעשה בנשק זה שימוש.",הערעור
"ע""פ 2549∕19","המשיב, מנגד, סומך ידו על פסק דינו של בית משפט קמא.",הערעור
"ע""פ 2549∕19","ביום 1.7.2019 נערך דיון ראשון בערעור, בסופו הוחלט לדחות את שמיעתו עד למתן הכרעת הדין בעניינו של דאהר. ביום 9.5.2021 ניתנה הכרעת הדין, בגדרה הורשע דאהר בעבירות רצח, ניסיון שוד בנסיבות מחמירות וחבלה חמורה בנסיבות מחמירות. ביום 30.9.2021 נערך דיון שני בערעור, בו חזרו הצדדים על טיעוניהם.",הערעור
"ע""פ 2549∕19","לאחר עיון בערעור על נספחיו, ולאחר שמיעת טענות הצדדים, באתי לכלל מסקנה כי דין הערעור להתקבל בחלקו, במובן זה שהמשיב יורשע בביצוע ניסיון השוד בצוותא. אשר לעבירת הרצח, יוותר הזיכוי על כנו.",דיון והכרעה
"ע""פ 2549∕19","בעקבות עיון בטענות המערערת והמשיב, בהכרעת הדין של בית משפט קמא ובהודעותיו של המשיב במשטרה, מצאתי כי דין הערעור להתקבל בחלקו.",הערעור על הזיכוי מעבירת ניסיון השוד
"ע""פ 2549∕19","מסקנתי, לאחר בחינת הדברים, היא שממצאי העובדה שבית המשפט קמא זיקק מתוך מכלול הודעות המשיב, מובילים למסקנה המשפטית כי המשיב הינו מבצע בצוותא של עבירת ניסיון השוד.",הערעור על הזיכוי מעבירת ניסיון השוד
"ע""פ 2549∕19","סעיף 29(א) לחוק העונשין, אשר מגדיר ביצוע בצוותא מהו, קובע:",הערעור על הזיכוי מעבירת ניסיון השוד
"ע""פ 2549∕19",	סעיף 31 לחוק העונשין מגדיר מסייע כך:,הערעור על הזיכוי מעבירת ניסיון השוד
"ע""פ 2549∕19","	הבחנה זו בין ""המבצע בצוותא"" ו""המסייע"" כונתה בספרות ""מבחן ההשתתפות"". לפי מבחן זה, המבצע בצוותא עשה מעשים לביצוע העבירה ממש, בעוד המסייע עשה מעשים שנועדו אך לאפשר את ביצועה, להקל עליה או לאבטחה. בהיות ""מבחן ההשתתפות"" קשה ליישום כשלעצמו, התוותה הפסיקה כמה וכמה מבחני עזר, לעניין האבחנה בין מבצע בצוותא למסייע (ראו, למשל: יורם רבין ויניב ואקי דיני עונשין, כרך א, 641-640 (מהדורה שלישית, 2014) (להלן: רבין ו-ואקי)). ",הערעור על הזיכוי מעבירת ניסיון השוד
"ע""פ 2549∕19","כך, למשל, עשתה הפסיקה שימוש במבחן העזר של שליטה פונקציונלית-מהותית על האירוע, על מנת להבחין בין המבצע בצוותא והמסייע (ע""פ 8573/96 מרקדו נ' מדינת ישראל, פס' 87 לפסק דינו של השופט א' גולדברג [פורסם בנבו] (18.12.1997) (להלן: עניין מרקדו)).  את מבחן העזר של שליטה פונקציונלית, יש לשלב וליישם לצד מבחנים אחרים, על מנת לעמוד על מרכיבי ההבחנה בין המבצע בצוותא לבין המסייע (ראו, למשל: ע""פ 2111/99 חיירו נ' מדינת ישראל, פס' 10 לפסק דינו של השופט (כתוארו אז) ס' ג'ובראן [פורסם בנבו] (26.11.2003) (להלן: עניין חיירו)).",הערעור על הזיכוי מעבירת ניסיון השוד
"ע""פ 2549∕19","	מבחן עזר נוסף מבקש להתחקות אחר השתייכותו של אדם ל""מעגל הפנימי"" של ביצוע העבירה – המאפיין את המבצעים בצוותא – לעומת המסייעים אשר מצויים במעגל חיצוני יותר של התכנית עבריינית. מי שנטל חלק בהחלטה משותפת לביצוע שוד, ואף היה צד לביצועה, משתייך למעגל הפנימי האמור, ונושא באחריות כמבצע בצוותא (ראו: ע""פ 3390/98 רוש נ' מדינת ישראל [פורסם בנבו] (28.12.1999) (להלן: עניין רוש); עניין חיירו, פס' 12 לפסק דינו של השופט (כתוארו אז) ס' ג'ובראן). ",הערעור על הזיכוי מעבירת ניסיון השוד
"ע""פ 2549∕19","בפסיקה השתרשה ההבנה, כי החלתו של מבחן עזר יחיד לעניין הבחנה בין מבצע בצוותא למסייע, עשויה לעורר קושי (ראו לעניין זה מרים גור-אריה ""צורות של ביצוע עבירה  פלילית"" פלילים א 29 (1990)). לפיכך, נהוג בבית משפט זה ""המבחן המשולב"" (רבין ו-ואקי, בעמ' 644-643). בגדר המבחן המשולב, יש לבחון הן את איכות התרומה הפיזית של המבצע בצוותא, והן את היסוד הנפשי (עניין מרקדו, בפס' 88 לפסק דינו של השופט גולדברג). המבחן המשולב תואר כמקבילית כוחות – ככל שהיסוד הנפשי של עושה העבירה גבוה יותר, כך ניתן להסתפק בדרגה נמוכה יותר בכל הנוגע ליסוד העובדתי. הלכה למעשה, באים מבחני העזר של שליטה פונקציונלית ושל חברות במעגל הפנימי של ביצוע העבירה כשיקולים, בגדרי בחינת המבחן המשולב. ",הערעור על הזיכוי מעבירת ניסיון השוד
"ע""פ 2549∕19","המבחן המשולב, אם כן, הוא מבחן רחב, המתמקד הן ביסוד העובדתי והן ביסוד הנפשי של התנהגותו הפלילית של אדם. הוא בוחן את מעשיו ואת כוונתו, וכולל בחובו גם בחינה של שליטתו באירוע הפלילי, רמת מעורבותו במעגל המצומצם והפנימי של המשתתפים בו ובתכניתם המשותפת.",הערעור על הזיכוי מעבירת ניסיון השוד
"ע""פ 2549∕19","	יודגש, עם זאת, כי הפסיקה נתנה דעתה על חשיבות שמירת ההפרדה בין המבצע בצוותא לבין המסייע, והזהירה מפני הרחבה של מושג המבצע בצוותא יתר על המידה. כך, הוצע להתמקד בשאלה האם בוצע תכנון מוקדם, והאם הנאשם נטל חלק בביצוע הפיזי של העבירה – כאשר ככל שמידת המעורבות בתכנון גדולה יותר, יוכל בית המשפט להסתפק במעורבות מצומצמת יותר בביצוע הפיזי של העבירה (ראו: ע""פ 2638/10 פלוני נ' מדינת ישראל, פס' 1 לפסק דינו של השופט (כתוארו אז) א' גרוניס) [פורסם בנבו] (24.3.2011)).",הערעור על הזיכוי מעבירת ניסיון השוד
"ע""פ 2549∕19","יוער, כי בפסיקה הוזכר מבחן דומה בטיבו למבחן המשולב, לפיו על בית המשפט להתחקות אחר ""ארבעה מושגי מפתח"" המאפיינים את התנהלותו של המבצע בצוותא: תכנית משותפת; מעגל פנימי; שליטה פונקציונאלית; וגוף אחד (ראו ע""פ 8704/09 באשה נ' מדינת ישראל, פס' 24 לפסק דינו של השופט (כתוארו אז) נ' הנדל [פורסם בנבו] (11.11.2012) (להלן: עניין באשה); ע""פ 8382/17 ג'בר נ' מדינת ישראל [פורסם בנבו] (28.7.2019)). ",הערעור על הזיכוי מעבירת ניסיון השוד
"ע""פ 2549∕19","ומן הכלל אל הפרט. בענייננו, קיבל בית משפט קמא את הודעותיו של המשיב בחקירותיו במשטרה, ובפרט הודעותיו השלישית והחמישית. בית המשפט מצא כי יש לייחס לגרסאות שהציג המשיב בהודעות אלה את מלוא המשקל; כי הן אמינות; רצופות בפרטים מוכמנים; מפורטות; ניתנו מרצונו הטוב והחופשי של המשיב; וכי מדובר בגרסת אמת.",הערעור על הזיכוי מעבירת ניסיון השוד
"ע""פ 2549∕19","בהודעותיו השלישית והחמישית, הודה הלכה למעשה המשיב בהיותו שותף פעיל בכל אחד ואחד משלבי הוצאתה של המזימה העבריינית לפועל. כאן המקום להעיר במאמר מוסגר כי על אף הזהירות המתבקשת בקביעת מסקנה מרשיעה רק בהתבסס על מוצא פיו של המשיב, יש לזכור שלפנינו נמצאים לא רק דבריו של המשיב בהודאתו אלא גם התנהגותו בפועל בזמן אמת כפי שהוכחה מהודאתו ומראיות אובייקטיביות נוספות.",הערעור על הזיכוי מעבירת ניסיון השוד
"ע""פ 2549∕19","בית משפט קמא לא ראה במשיב מבצע בצוותא, משלטעמו אין די בהסעת האחרים לדירה, כאשר כל שאר הפעילות, כמו פירוק לוחית הרישוי, כיסוי פניו ו""הסיור המכין"" בשטח נכללות בפעולה העיקרית של הסעת האחרים. עוד נקבע:",הערעור על הזיכוי מעבירת ניסיון השוד
"ע""פ 2549∕19","באשר לעובדה שהמשיב ושותפיו עברו בסמוך לדירת ההימורים זמן קצר לפני ביצוע ניסיון השוד, קבע בית משפט קמא כי לא הוכח שמדובר אכן ב""סיור מכין"", ומכל מקום גם סיור זה נבלע לחלוטין בתפקידו של המשיב (""כנהג מסייע, מה לי הסעה אחת? ומה לי שתי הסעות?"" (פס' 81 להכרעת הדין)). הוא הדין עם הסתרת פניו של המשיב ופירוק לוחית הרישוי, והצבעתו של המשיב על השער המוביל לדירת ההימורים.",הערעור על הזיכוי מעבירת ניסיון השוד
"ע""פ 2549∕19","דעתי שונה. שקילת מכלול הראיות שהיו מונחות לפני בית משפט קמא הייתה צריכה להוביל את בית משפט קמא למסקנה המתבקשת, כי חלקו של המשיב בהתייחס לאירוע ניסיון השוד הינו כמבצע בצוותא, ולא כמסייע, כפי שיפורט להלן:",הערעור על הזיכוי מעבירת ניסיון השוד
"ע""פ 2549∕19","	(א) באשר לשלב המקדים לשוד – הודה המשיב בכך שסיפר לדאהר ולאחר על דירת ההימורים (""התחלתי לספר להם על המשחק, הם התחילו לומר לי בוא נלך לעשות עליהם שוד"" (עמ' 59 לתמלול ההודעה השלישית)). המשיב טען כי תחילה התנגד (""הכניסה אין לה יציאה [...] יעני מסוכן [...] אמרתי להם עזבו אותכם"" (שם)), אך לבסוף השתכנע לקחת חלק פעיל בהוצאתו של המיזם העברייני לפועל (""[דאהר] התחיל לומר לי בוא כנס פנימה ואתה לא קשור בכלום, אתה רק תהיה נהג [...] הוא המשיך ללחוץ עלי עד שהסכמתי"" (עמ' 61-60 לתמלול ההודעה השלישית)). המשיב סיפר כי אמר לשותפיו: ""אני לא רוצה ששום בנאדם יפגע כי כל מישהו יש בפנים, מהמשפחה הם קרובי משפחה שלי, ואני לא רוצה שמישהו יפגע"" (עמ' 115 לתמלול ההודעה החמישית).",הערעור על הזיכוי מעבירת ניסיון השוד
"ע""פ 2549∕19","(ב) המשיב סיפר כי שוכנע להצטרף לניסיון השוד, לאחר שהובטח לו שלא יצטרך להיכנס לדירת ההימורים וכי יקבל 20% מהכספים שישדדו (""אל תעשה שום דבר ולא אכפת לך, ומה שיהיה אתה אמור לקבל עשרים אחוז [...] שסוכם שאני מקבל עשרים אחוז דאהר מקבל ארבעים אחוז ו[האחר] יקבל ארבעים אחוז מהכסף שהולכים לגנוב מהשוד, הכסף של השוד"" (עמ' 116 לתמלול ההודעה החמישית)), אף שבהמשך טען כי אמר שהוא לא מעוניין בחלוקה (""אני אמרתי להם אני לא רוצה להתחלק אתכם"", ובהמשך ""[אחד השותפים אמר] והוא לא רוצה להכניס את עצמי, [אז] אנחנו ניקח אני ארבעים ואתה ארבעים וניתן לו [למשיב] את העשרים"", (עמ' 118 לתמלול ההודעה החמישית)).",הערעור על הזיכוי מעבירת ניסיון השוד
"ע""פ 2549∕19","	(ג) המשיב סיפר כי ידע שדאהר והאחר ""לקחו איתם שני סכינים מאצל דאהר"" (עמ' 64 לתמלול ההודעה השלישית), וכי היו רעולי פנים. בהמשך, טען כי ""הם תמיד מחזיקים סכינים כי הם מסוכסכים עם עוד משפחה ביפיע"" (עמ' 81 לתמלול ההודעה השלישית), וגם כי ""אני ראיתי סכין עם דאהר אבל עם [האחר] לא ראיתי סכין"" (עמ' 88 לתמלול ההודעה השלישית). בהמשך, הוסיף כי הסיר את לוחית הרישוי מעל רכבו בטרם ביצוע ניסיון השוד. לדבריו, תחילה לא רצה להסיר את הלוחית, ואולם לבסוף שוכנע, והסירה באמצעות סכין (עמ' 122-121 לתמלול ההודעה החמישית). ",הערעור על הזיכוי מעבירת ניסיון השוד
"ע""פ 2549∕19","	(ד) המשיב הודה גם בכך שהוא זה שהסיע את שני שותפיו אל דירת ההימורים, אפשר לדאהר ולאחר לרדת מהרכב בו נהג, והמתין להם עד ששבו (עמ' 66-65 לתמלול ההודעה השלישית). בשלב זה, טען כי השניים אמרו לו שלא יכלו להיכנס אל דירת ההימורים בגלל ""שראו שיש הרבה גברים"", אך ""לא אמרו לי שקרה דקירה ותקיפה ורצח"" (עמ' 69 לתמלול ההודעה השלישית). בהמשך הודה כי שמע שהאירוע בתוך דירת ההימורים הסתבך.",הערעור על הזיכוי מעבירת ניסיון השוד
"ע""פ 2549∕19","(ה) גם לאחר שהשוד הסתבך, דבק המשיב בתכנית העבריינית. הוא הסיע את דאהר והאחר למקום מרוחק, שם שרפו את בגדיהם. בכל הנוגע לסכינים, טען המשיב כי ""את הסכינים לא יודע לאן לקח אותם, אולי החביאו אותם"" (עמ' 71 לתמלול החקירה השלישית).",הערעור על הזיכוי מעבירת ניסיון השוד
"ע""פ 2549∕19","מן המקובץ עולים, אם כן, ממצאי העובדה הבאים: המשיב הוא שסיפר לשותפיו על קיומה של דירת ההימורים; גם בהנחה שהמשיב לא היה יוזם והוגה רעיון השוד, בהמשך תכננו השלושה את השוד בצוותא חדא – הגם שבתחילה בהתנגדות מסוימת של המשיב, אשר הוסרה בתוך זמן קצר; השלושה הכינו את השוד במשותף, תוך שהמשיב עצמו הסיר את לוחית הרישוי מהרכב בו נהג; במסגרת ההכנה, אף סוכם כי השלושה יתחלקו ברווחים, כך שהמשיב יזכה ל-20% מהסכום שיישדד על ידי דאהר והאחר; המשיב ידע בעת ההכנה כי שותפיו נושאים לכל הפחות סכין אחד; המעורבים בשוד היו רעולי פנים; המשיב הזהיר את שותפיו לבל יפגעו בבני משפחתו או בחברים; מספר דקות קודם לחניה בסמוך לדירה, ערכו המשיב ושותפיו מעין ""סיור"" קצר בשטח, ספק סיור מכין, אשר לא סופק לו כל הסבר; המשיב הביא את דאהר והאחר אל דירת ההימורים, והמתין להם במקום; לאחר ניסיון השוד הכושל נסעו השלושה למקום מרוחק, על מנת להיפטר מראיות.",הערעור על הזיכוי מעבירת ניסיון השוד
"ע""פ 2549∕19","נוכח ממצאי עובדה אלה אין אלא להגיע, לטעמי, למסקנה המשפטית כי המשיב ביצע את השוד כמבצע בצוותא. מעשיו, שליטתו הפונקציונלית באירוע, והיסוד הנפשי בו התאפיין ביחס למעשים אינם מאפשרים לראות בו חלק מ""המעגל החיצוני"" לביצוע העבירה ותו לא. המשיב לא הסתפק בביצוע מעשים אשר נועדו ""לאפשר או להקל"" על ביצוע העבירה, כלשון חוק העונשין. מעשיו היו חלק מביצועה של העבירה ממש.",הערעור על הזיכוי מעבירת ניסיון השוד
"ע""פ 2549∕19","אשר ליסוד העובדתי – המשיב ביצע שורת מעשים, אשר מהווים חלק מביצוע העבירה בפועל. הוא סיפר על המקום בו ניתן לבצע את השוד, הוריד את לוחית הרישוי ונהג את שותפיו למקום. הוא המתין להם בחוץ עד ששבו, ולאחר מכן מילט אותם לזירת שריפת הבגדים. מי שמסיע שודדים למקום ביצוע השוד, כאשר חלוקת העבודה המוקדמת ביניהם – בגדרה הוחלט כי המשיב ימתין בחוץ ברכב, עת מבוצע השוד עצמו בתוך דירת ההימורים – מאפשרת הכרה בנהג כמבצע בצוותא של השוד. בית משפט זה עמד בעבר על כי:",הערעור על הזיכוי מעבירת ניסיון השוד
"ע""פ 2549∕19","""טול את ראובן, שמעון ולוי, המתכננים ביצוע שוד בנק. על-פי חלוקת העבודה ביניהם, ראובן המתין מחוץ לבנק ואיבטח את חבריו. שמעון ולוי נכנסו לבנק. שמעון שמר על פקידי הבנק והלקוחות. לוי נטל את הכסף. במצב דברים זה ראובן, שמעון ולוי הם מבצעים בצוותא של עבירת השוד"" (ע""פ  4389/93 מרדכי נ' מדינת ישראל, פס' 13 לפסק דינו של הנשיא א' ברק [פורסם בנבו] (4.8.1996))",הערעור על הזיכוי מעבירת ניסיון השוד
"ע""פ 2549∕19","בענייננו, לדברים משנה תוקף, שכן המשיב לא רק המתין מחוץ לדירה: הוא מי שהסיע את שותפיו למקום ביצוע השוד, ומי שסיפר להם מלכתחילה על קיומו של המקום בו ניתן לבצע את הפשע. הוא אף אמור היה לקחת נתח משלל השוד.",הערעור על הזיכוי מעבירת ניסיון השוד
"ע""פ 2549∕19","כל הממצאים המפורטים לעיל, בשים לב לכך שהפסיקה עמדה זה מכבר על כי נוכחות בזירה בה בוצעה העבירה אינה כשלעצמה מהווה תנאי הכרחי (או מספיק) על מנת לראות באדם מבצע בצוותא של עבירה, תומכים כולם במסקנה המשפטית כי המשיב ביצע את ניסיון השוד בצוותא עם דאהר והאחר, וכי מעשיו הם הרבה מעבר לסיוע גרידא (ראו, למשל: דנ""פ 1294/96 משולם נ' מדינת ישראל, פס' 30 לפסק דינו של השופט (כתוארו אז) א' מצא [פורסם בנבו] (29.5.1998); רבין ו-ואקי, עמ' 646).",הערעור על הזיכוי מעבירת ניסיון השוד
"ע""פ 2549∕19","משכך, בכל הנוגע ליסוד העובדתי, בית משפט קמא לא העניק את המשקל הראוי למעשיו של המשיב, אשר מציבים אותו בין מבצעי העבירה עצמה, ומלמדים כי יש לסווג את מעשיו כביצוע בצוותא של עבירת ניסיון השוד.",הערעור על הזיכוי מעבירת ניסיון השוד
"ע""פ 2549∕19","אשר ליסוד הנפשי – אף היסוד הנפשי אשר אפיין את המשיב מצביע, לדידי, על כי מדובר במבצע בצוותא של עבירת ניסיון השוד, ולא במסייע בלבד.",הערעור על הזיכוי מעבירת ניסיון השוד
"ע""פ 2549∕19","מממצאי העובדה עולה בבירור כי המשיב היה מודע היטב לכך שמטרת הנסיעה היא ביצוע שוד. 20% מתקבולי העבירה הובטחו לו. זאת ועוד, אין גם כל ספק, כעולה מחומר הראיות ובפרט מהודעתו החמישית של המשיב במשטרה, כי התנהלותו ומעשיו הונעו על ידי מחשבה פלילית מובהקת. המשיב היה מודע לכך שהוא פועל במסגרת תכנית עבריינית לביצוע שוד בצוותא עם שותפיו, כפי שעולה מהתכנון המוקדם וחלוקת התפקידים. המשיב, אמנם, לא היה ""אדון העבירה"" היחיד – והסכים לקחת חלק במזימה העבריינית לאחר ששוכנע על ידי שותפיו – אולם מרגע שהתגייס לביצועה, מעשיו והודאותיו מצביעים במובהק על כך שהיה חלק מהמעגל הפנימי של המבצעים. הוא לקח חלק פעיל בתכנית הפלילית: בהכנתה, בביצועה בפועל, ובהסתרת המעשים בדיעבד. משכך, אני סבור כי אף ראשו זה של המבחן המשולב מצדיק לסווג את המשיב כמבצע בצוותא.",הערעור על הזיכוי מעבירת ניסיון השוד
"ע""פ 2549∕19","מ""רשימת הממצאים"" שערך בית משפט קמא (ראו בפסקה 8) עולה כי המשיב הסכים להיות נהג; הסיע את האחרים לדירה; המתין להם והסיעם חזרה; הובילם למקום מבודד שם שרפו את הבגדים; פירק את לוחית הרישוי; הרכיב אותן חזרה; חלף עם האחרים סמוך לדירת ההימורים מספר דקות לפני השוד עצמו; כיסה את פניו בצעיף בטרם נסע לדירה; והצביע על שער הכניסה.",הערעור על הזיכוי מעבירת ניסיון השוד
"ע""פ 2549∕19","ואולם, מרשימה זו נעדרים שני ממצאים חשובים נוספים, אשר מחזקים את היותו של המשיב חלק אינהרנטי מביצוע עבירת ניסיון השוד. ראשית, ההבטחה שניתנה למשיב להיות שותף לרווחים. שנית, השיח שניהל עם שותפיו באשר לאופן בו יבוצע השוד, וההבטחה שקיבל כי איש לא ייפגע בעקבותיו. שני נתונים אלה מצביעים ביתר שאת על היות חלקו של המשיב בביצוע עבירת ניסיון השוד, הרבה מעבר לסיוע בלבד. המשיב היה חלק ממשי ופנימי מגיבוש התכנית והוצאתה לפועל.",הערעור על הזיכוי מעבירת ניסיון השוד
"ע""פ 2549∕19","בהקשר זה מצאתי להעיר בפרט כי מחומר הראיות ומממצאי העובדה עולה שבית משפט קמא לא העניק די משקל לרמת שליטתו הפונקציונלית של המשיב בתוכנית העבריינית. דומני, כי לא בכדי הפצירו בו השותפים לקחת חלק בתוכנית העבריינית. נוכח היכרותו את המקום, את טיב המשחקים המשוחקים בו ואת הנפשות הפועלות בו – הייתה לו יכולת לתרום תרומה משמעותית להוצאתה לפועל של התכנית העבריינית. הוא היה דרוש לה, ובהתאם הייתה לו שליטה ממשית בה. אילו היה עומד על סירובו להשתתף בתוכנית העבריינית, היה בסירוב זה כדי להקשות משמעותית על ביצועה. גם בכך יש כדי לתמוך במסקנה, שהמשיב היה מבצע בצוותא של העבירה.",הערעור על הזיכוי מעבירת ניסיון השוד
"ע""פ 2549∕19","לשון אחר, בית משפט קמא לא העניק לדידי די משקל ל""ארבע מילות המפתח"" האמורות, המשמשות לצורך אבחנה בין מבצע בצוותא ומסייע (עניין באשה). המשיב בענייננו היה מעודכן ומעורב בתכנית המשותפת ולקח חלק בגיבושה ובהוצאתה לפועל; הוא לקח חלק במעגל הפנימי של מבצעי העבירה, ואף הוצעו לו תקבולים בגין שותפותו זו; למשיב הייתה מידה ממשית של שליטה פונקציונלית באירוע. למעשה, אירוע השוד כולו הוא תוצאה של חשיפת קיומה של דירת ההימורים על ידי המשיב – ושותפיו נדרשו לשכנע אותו להצטרף אליהם, לא בכדי; למשיב יועד תפקיד מבעוד מועד במסגרת התכנית העבריינית, תפקיד אשר היה חיוני לביצוע העבירה, ובמובן זה פעל בתיאום עם יתר המבצעים כגוף אחד, ולא בנפרד או כגורם חיצוני.",הערעור על הזיכוי מעבירת ניסיון השוד
"ע""פ 2549∕19","מידת מעורבותו בשלב התכנון וההכנה של השוד, מצדיקות לדידי את ההכרה בו כמבצע בצוותא, גם אם חלקו הפיזי בביצוע העבירה עצמה הוגבל להמתנה ברכב ולתפקוד כנהג מילוט.",הערעור על הזיכוי מעבירת ניסיון השוד
"ע""פ 2549∕19","אם כן, שני ראשיו של המבחן המשולב – הן זה הנוגע ליסוד העובדתי והן זה הנוגע ליסוד הנפשי – מצביעים על כי יש למקם את המשיב במעגל הפנימי של ביצוע העבירה. לא ניתן לראות במי שהסגיר את מיקומה של דירת ההימורים; לקח חלק בתכנון השוד והכנתו; ציפה לקבלת 20% משלל השוד; נהג את שותפיו לשוד לזירת השוד; המתין להם עד שייצאו; והסיעם למקום מרוחק לצורך השמדת הראיות – כל זאת על פי הודאתו שלו, אשר נמצאה אמינה ונתמכת בראיות חיצוניות – כמי שהוא בגדר ""מסייע"" ותו לא.",הערעור על הזיכוי מעבירת ניסיון השוד
"ע""פ 2549∕19","משכך, אציע לחבריי כי נורה על הרשעתו של המשיב כמבצע בצוותא של עבירת ניסיון שוד בנסיבות מחמירות.",הערעור על הזיכוי מעבירת ניסיון השוד
"ע""פ 2549∕19","משנמצא המשיב אשם בביצוע עבירת ניסיון שוד בנסיבות מחמירות בצוותא, שבה וקמה השאלה האם יש לייחס לו אחריות בפלילים גם ביחס להמתתו של המנוח.",הערעור על הזיכוי מעבירת הרצח
"ע""פ 2549∕19","עובר לתיקון 137 לחוק העונשין, הגדיר החוק את עבירת הרצח כדלקמן:",הערעור על הזיכוי מעבירת הרצח
"ע""פ 2549∕19",(א) העושה אחת מאלה יאשם ברצח ודינו - מאסר עולם ועונש זה בלבד:,הערעור על הזיכוי מעבירת הרצח
"ע""פ 2549∕19","(1)   גורם במזיד, במעשה או במחדל אסורים, למותו של אביו, אמו, סבו או סבתו;",הערעור על הזיכוי מעבירת הרצח
"ע""פ 2549∕19",(2)   גורם בכוונה תחילה למותו של אדם; ,הערעור על הזיכוי מעבירת הרצח
"ע""פ 2549∕19",(3)   גורם במזיד למותו של אדם תוך ביצוע עבירה או תוך הכנות לביצועה או כדי להקל על ביצועה;,הערעור על הזיכוי מעבירת הרצח
"ע""פ 2549∕19","(4)   גורם למותו של אדם כשנעברה עבירה אחרת, כדי להבטיח לעצמו, או למי שהשתתף בביצוע אותה עבירה, בריחה או הימלטות מעונש.",הערעור על הזיכוי מעבירת הרצח
"ע""פ 2549∕19",	על כך מוסיף סעיף 34א(א)(1) לחוק העונשין:,הערעור על הזיכוי מעבירת הרצח
"ע""פ 2549∕19","(א)  עבר מבצע, אגב עשיית העבירה, עבירה שונה ממנה או נוספת לה, כאשר בנסיבות הענין, אדם מן היישוב יכול היה להיות מודע לאפשרות עשייתה –",הערעור על הזיכוי מעבירת הרצח
"ע""פ 2549∕19","(1)   יישאו באחריות לה גם המבצעים בצוותא הנותרים; ואולם, נעברה העבירה השונה או הנוספת בכוונה, ישאו המבצעים הנותרים באחריות לה כעל עבירה של אדישות בלבד;",הערעור על הזיכוי מעבירת הרצח
"ע""פ 2549∕19","הדין מחייב הבחנה בין שלושה תרחישים: מצב דברים בו צפה מבצע בצוותא של עבירה את אפשרות ביצועה של העבירה הנלווית בפועל; מצב דברים בו לא צפה מבצע בצוותא של עבירה את אפשרות ביצועה של העבירה הנלווית בפועל, ואולם אדם מן היישוב יכול היה לצפות אותה בכוח; ומצב דברים בו לא נתקיימה לא צפיות בפועל ולא צפיות בכוח.",הערעור על הזיכוי מעבירת הרצח
"ע""פ 2549∕19","במצב דברים בו המבצע בצוותא היה מודע בפועל לאפשרות ביצועה של העבירה הנוספת, בין אם זו הייתה חלק מהתכנון המקורי ובין אם הייתה סטייה מהתכנון כאשר המבצע בצוותא היה מודע לאפשרות ביצועה, תוטל אחריות ישירה על כלל השותפים, המבצעים בצוותא.",הערעור על הזיכוי מעבירת הרצח
"ע""פ 2549∕19","מקום בו המבצע בצוותא לא היה מודע בפועל לאפשרות ביצוע העבירה הנוספת, אולם ניתן היה לצפות אותה בכוח לפי מבחן האדם מן היישוב, תחול אחריות על עבירה שונה או נוספת לפי סעיף 34א לחוק העונשין, כאשר אם הייתה העבירה הנוספת עבירת כוונה, יישא בה המבצע בצוותא כעבירה של אדישות.",הערעור על הזיכוי מעבירת הרצח
"ע""פ 2549∕19","	לעומת זאת, כאשר העבירה הנוספת לא נצפתה בפועל על ידי יתר השותפים, ואף לא היה ניתן היה לצפותה בכוח, לא תחול עליהם כל אחריות לעבירה הנלווית (ע""פ 2948/03 ברזובסקי נ' מדינת ישראל, פס' 16 לפסק דינה של השופטת א' פרוקצ'יה [פורסם בנבו] (20.6.2005) (להלן: עניין ברזובסקי)). ",הערעור על הזיכוי מעבירת הרצח
"ע""פ 2549∕19","בענייננו, מצא בית משפט קמא לזכות את המשיב מעבירת הרצח – ראשית, מפני שלטעמו אין מדובר במבצע בצוותא של ניסיון השוד, כי אם במסייע בלבד; שנית, מפני שלעמדת בית משפט קמא, לא הוכחה לפניו הטענה שהאחר אשר דקר את המנוח אכן ביצע עבירת רצח; ושלישית, בהנחה שאכן הוכח כי בוצעה עבירת רצח הרי שלא הוכחה מודעותו של המשיב לאפשרות כי יתרחש מעשה המתה במסגרת השוד.",הערעור על הזיכוי מעבירת הרצח
"ע""פ 2549∕19","כאמור, לדידי, המעשים שביצע המשיב עולים כדי ביצוע בצוותא של ניסיון שוד בנסיבות מחמירות. אף לו הייתי נכון להניח, כי מממצאי העובדה שנקבעו בבית משפט קמא, עולה שהאחר אכן ביצע עבירת רצח, בשים לב גם להכרעת הדין בעניינו של דאהר, אשר ניתנה לאחר פסק הדין בעניינו של המשיב – אינני סבור כי עלה בידי המערערת להוכיח מעל לכל ספק סביר, כי במשיב התגבשה צפיות בפועל או בכוח לאפשרות ביצועה של עבירת המתה במסגרת השוד.",הערעור על הזיכוי מעבירת הרצח
"ע""פ 2549∕19","ראשית כל, אין ספק כי במסגרת תכנון השוד, לא תכננו השלושה לבצע גם רצח. על פי ממצאי העובדה, ההיפך הוא הנכון – המשיב הבהיר כי הנוכחים בזירת השוד הם חברים ומשפחה, והוא מבקש שיובטח לו שאיש לא ייפגע. עבירת ההמתה בוצעה במסגרת הסתבכות של ניסיון השוד, ולא מתוך תכנון מראש. על כן, על מנת לייחס אחריות למשיב בגין עבירת הרצח, על המערערת להוכיח כי המשיב היה מודע בפועל לאפשרות ביצועה של עבירת ההמתה, ולחלופין כי אדם מן היישוב יכול היה להיות מודע לכך בנסיבות האירוע. לשיטתי, המערערת לא עמדה בנטל להוכיח מעל לכל ספק סביר, כי אלה אכן היו פני הדברים.",הערעור על הזיכוי מעבירת הרצח
"ע""פ 2549∕19","אשר לצפיות בפועל – על מודעותו של המשיב לאפשרות ביצוע עבירת ההמתה כעבירה נוספת במסגרת השוד, מנסה המערערת ללמוד מהאזהרות שהזהיר את שותפיו, בטרם ביצעו את השוד, ומהעובדה שהודה כי ידע ששותפיו חמושים בנשק קר.",הערעור על הזיכוי מעבירת הרצח
"ע""פ 2549∕19","בהודעותיו במשטרה, אמר המשיב כי חשב שביצוע השוד הוא מסוכן (עמ' 59 לתמלול ההודעה השלישית). הוא הודה גם כי ידע ששותפיו לקחו עמם סכינים (עמ' 64 לתמלול ההודעה השלישית), אם כי מאוחר יותר טען שראה רק סכין אחת, ""אולי אותה סכין שהייתה ביד של כרם [האחר] ואחרי זה דאהר לקח"" (עמ' 89-88 לתמלול ההודעה השלישית), וכי דאהר נוהג לשאת סכינים כעניין שבשגרה (עמ' 82 לתמלול ההודעה השלישית). ",הערעור על הזיכוי מעבירת הרצח
"ע""פ 2549∕19","בהמשך, אמר המשיב כי הזהיר את שותפיו לבל יפגעו באיש במהלך ביצוע השוד – במילים ""אני לא רוצה ששום בנאדם יפגע כי כל מישהו יש בפנים, מהמשפחה הם קרובי משפחה שלי, ואני לא רוצה שמישהו יפגע [...] כל אלה שהם בפנים הם קרובי משפחה שלי ביחד עם חברים. אמר לי בסדר אל תדאג"" (עמ' 115 לתמלול ההודעה החמישית). לדבריו, שותפיו אמרו לו שהם אינם מעוניינים לפגוע באף אחד, וכי הם מודעים לכך שהוא חושש מפגיעה בקרובי משפחתו וחבריו (עמ' 119 לתמלול ההודעה החמישית). זאת ועוד, המשיב מסר בהודעתו כי שותפיו הבטיחו לו שלא יפגעו באף אחד בפועל (""כי הם אמרו לי שהם לא יפגעו באף אחד"", עמ' 119 לתמלול ההודעה החמישית).",הערעור על הזיכוי מעבירת הרצח
"ע""פ 2549∕19","המערערת ביקשה להסתמך על אמירת המשיב, לפיה ידע שישנו סיכוי שיתפתח עימות אלים, ובמידה שתהיה התנגדות יכול הדבר להוליד שימוש בסכינים, באופן שעשוי להוביל למוות. בית משפט קמא קבע, כממצא שבעובדה, שאין בדברים שאמר המשיב את שמבקשת המערערת למצוא בהם:",הערעור על הזיכוי מעבירת הרצח
"ע""פ 2549∕19","מסקנה זו של בית משפט קמא מקובלת עליי. הודעות המשיב, שהתקבלו כאמינות וככאלה שיש ליתן להן את מלוא המשקל, אינן מצביעות לטעמי על כי המשיב היה מודע בפועל לאפשרות גרימת התוצאה הקטלנית. ראשית כל, לא עולה מהודעות אלה כי הוא חשש ממותו של מי מהנוכחים בדירת ההימורים, אם כי הוא בהחלט חשש מפגיעה כלשהי בהם. על כן, פעל המשיב על מנת להבהיר לשותפיו כי הוא חושש מהסתבכות השוד, ובמטרה לחלץ מהם הבטחה שלא לפגוע באיש. מן ההודעה עולה כי התרצה, והשתתף בתכנית העבריינית, לאחר ששותפיו התחייבו בפניו שלא יפגעו באיש. על פניו, ייתכן כי אלמלא היו מתחייבים בהתחייבות זו, לא היה המשיב משתתף בתכנית העבריינית. ספק, בעיני, אם נוכח הבטחות השותפים שלא לפגוע באיש, צפה המשיב בפועל את האפשרות שמאן דהוא ייפגע במהלך ניסיון השוד בכל זאת, ומקל וחומר שלא הוכח כי צפה שמי מהמשתתפים ימצא את מותו. אשר על כן, ממכלול הנסיבות שפורט לעיל בידי לקבוע כי לא עלה בידי המערערת להוכיח מעל לכל ספק סביר כי אכן התגבשה בקרב המשיב מודעות בפועל לאפשרות ביצועה של עבירת רצח.",הערעור על הזיכוי מעבירת הרצח
"ע""פ 2549∕19","אשר לצפיות בכוח, הרי ששאלה זו נבחנת נוכח נסיבותיו הקונקרטיות של כל מקרה נתון, תוך התמקדות בבחינת השאלה האם יכולה הייתה להתקיים צפיות כזו. כפי שקבע בית משפט זה:",הערעור על הזיכוי מעבירת הרצח
"ע""פ 2549∕19","	צפיות בכוח נמדדת – אם כן – באמת מידה של סבירות, במבחן של ""אדם מן היישוב"", אך הבחינה נעשית לעד בתוך נסיבות העניין הקונקרטי והסובייקטיבי, כאשר נקודת המוצא לבחינת הצפיות בכוח מבוססת על המטען הסובייקטיבי שהיה למבצע הספציפי בנסיבות הקשורות לביצוע העבירה (ראו, למשל: ע""פ 1639/98 דהן נ' מדינת ישראל, פס' 11 לפסק דינה של השופטת (כתוארה אז)  ד' בייניש [פורסם בנבו] (18.6.2001) (להלן: עניין דהן)).",הערעור על הזיכוי מעבירת הרצח
"ע""פ 2549∕19","יוער, כי אמנם אין דרישה לנוכחות פיזית של המבצע בצוותא בזירה על מנת למצוא כי הוא נושא באחריות בגין העבירה הנוספת, ותתכן הרשעה של מבצע בצוותא בגין עבירה נוספת שביצע שותפו, הן באופן ישיר והן לפי הוראות סעיף 34א לחוק העונשין – ואולם היעדר הנוכחות הפיזית בזירה, עשויה להוות מכשול ראייתי מסוים, במקרים גבוליים. כפי שציין בית משפט זה בעבר:",הערעור על הזיכוי מעבירת הרצח
"ע""פ 2549∕19","לא בלא התלבטות, מצאתי כי בענייננו, לא עלה בידי המערערת להוכיח מעבר לכל ספק סביר כי התקיימה אצל המשיב צפיות בכוח. ענייננו מאופיין בכמה נסיבות קונקרטיות ייחודיות, אשר מעלות לטעמי ספק באשר לקיומה של צפיות בכוח, ולפיכך מצדיקות את זיכויו של המשיב מעבירת הרצח שיוחסה לו.",הערעור על הזיכוי מעבירת הרצח
"ע""פ 2549∕19","ספק ראשון, מתעורר בשל העמימות העובדתית בכל הנוגע למספר הסכינים שראה המשיב, ורמת החשיבות שייחס להן. המשיב הודה כי ראה סכינים בידיהם של שותפיו. ואולם, על פניו, ייתכן שראה רק סכין אחת, זו של דאהר. בהודעותיו, שנמצאו אמינות, הבהיר המשיב כי דאהר נוהג להסתובב עם סכינים דרך קבע. בנסיבות אלה, לא ניתן לומר בהכרח כי אדם מן היישוב, בנסיבות הקונקרטיות, היה צופה כי אדם אשר נוהג לשאת סכינים בדרך קבע, יעשה שימוש בסכין לשם ביצוע עבירת המתה, מה גם שדאהר הוא אכן לא מי שביצע את הדקירה שהובילה למותו של המנוח. העמימות העובדתית ביחס לטיב מודעותו של המשיב להחלטת שותפיו לשאת עמם סכינים ולאפשרות שייעשה בהם שימוש, מעלה ספק באשר לקיומה של צפיות בכוח לאפשרות הסתבכות השוד עד כדי ביצוע עבירת רצח במהלכו.",הערעור על הזיכוי מעבירת הרצח
"ע""פ 2549∕19","ספק נוסף נובע מחילופי הדברים בין המשיב לבין שותפיו, באשר לאפשרות שמי מיושבי הדירה או השודדים ייפגע. כאמור, המשיב הפציר בשותפיו שלא לפגוע באיש, ומממצאי בית משפט קמא עולה כי אכן הובטח לו שאיש לא ייפגע. את חילופי הדברים בין המשיב ושותפיו לשוד בהקשר זה, ניתן לפרש לשני כיוונים. ניתן לראות בעצם החשש שעלה בפועל בנוגע לאפשרות שמישהו מיושבי הדירה ייפגע, ככזה המצדיק קביעה שקיימת למצער צפיות בכוח לאפשרות פגיעה. ואולם, העובדה שהמשיב התרצה ושיתף פעולה עם התכנית העבריינית רק לאחר שהובטח לו שאיש לא ייפגע, יכולה להתפרש גם באופן הפוך. יתכן שאמנם הובטח למשיב, באופן שנתפס בנסיבות כאמין או מתקבל על הדעת, שאכן איש לא ייפגע, וכי הדבר הניח את דעתו כך שהוא לא חשש עוד מאפשרות הפגיעה במי מהשוהים בדירת ההימורים. בעוד שתי הפרשנויות הללו אפשריות, הרי שקיומה של האפשרות השנייה מעורר, לדידי, ספק באשר לקיומה של צפיות בכוח בנסיבות העניין.",הערעור על הזיכוי מעבירת הרצח
"ע""פ 2549∕19","ולכך, מצטרפת כאמור העובדה שהמשיב לא נכח בזירה בעת ביצוע הרצח, ולפיכך לא היה ער להתפתחויות שחלו עם כניסתם של שותפיו לדירה עצמה, לרבות האיום בסכינים ממש. כאמור, היעדרות מן הזירה מצריכה מסד ראייתי מוגבר על מנת להטיל אחריות בפלילים של עבירה נוספת, על מבצע בצוותא של עבירת המקור (עניין ברזובסקי, פס' 16 לפסק דינה של השופטת א' פרוקצ'יה).",הערעור על הזיכוי מעבירת הרצח
"ע""פ 2549∕19","אם כן, נקודת המוצא לבחינת הצפיות בכוח מבוססת על המטען הסובייקטיבי שהיה למבצע הספציפי בנסיבות הקשורות לביצוע העבירה (ראו, למשל: עניין דהן, פס' 11 לפסק דינה של השופטת (כתוארה אז)  ד' בייניש (18.6.2001)). שאלת הצפיות בכוח נמדדת על פי אמת מידה אובייקטיבית, אך מתוך נקודת מוצא של הקשר דברים סובייקטיבי (עניין ברזובסקי, פס' 16 לפסק דינה של השופטת א' פרוקצ'יה). הלכת ברזובסקי פורשה כקובעת שלעניין מודעות בכוח, אין די בכך שאדם מן היישוב היה צופה את ביצוע העבירה הנוספת, אלא שיש לשקלל גם את הקשר הדברים הסובייקטיבי, כאשר ""ההלכה הפסוקה דורשת גם הוכחת קיומו של חשד סובייקטיבי של העושה ואינה מסתפקת רק בחשד שהיה עשוי להתעורר בליבו של אדם מן היישוב"" (ראו: ע""פ 10407/07 אוליינקוב נ' מדינת ישראל, פס' 22-19 לפסק דינו של השופט א' לוי, והפסיקה הנזכרת שם [פורסם בנבו]).",הערעור על הזיכוי מעבירת הרצח
"ע""פ 2549∕19","במילים אחרות, השאלה אשר הוטל על בית המשפט להשיב לה, על מנת לקבוע ממצאים באשר לקיומה או היעדרה של צפיות בכוח לעניין הטלת אחריות פלילית לפי סעיף 34א לחוק העונשין, אינה רק האם אדם מן היישוב היה צופה את גרם התוצאה הקטלנית. השאלה היא האם אדם מן היישוב אשר היה מצוי בנעליו הסובייקטיביות של המשיב, יכול היה לצפות את גרם התוצאה הקטלני.",הערעור על הזיכוי מעבירת הרצח
"ע""פ 2549∕19","בענייננו, מתעורר ספק סביר, באשר לאפשרות להשיב על שאלה זו בחיוב. אמנם, יתכן כי אדם מן היישוב בסיטואציה הסטנדרטית של תכנון שוד, יכול לצפות (אובייקטיבית) ששוד מהסוג שביקשו המשיב ושותפיו לבצע, עלול להוביל לאלימות, אשר עלולה להוביל לביצועה של עבירת המתה. ואולם בקביעה זו אין די, שכן יש להתחשב בקיומו של חשד סובייקטיבי של המשיב, על מנת לקבוע כי התקיימה אצלו מודעות בכוח. בענייננו, לא מצאתי כי ניתן לקבוע ממצא כזה.",הערעור על הזיכוי מעבירת הרצח
"ע""פ 2549∕19","כאמור, לא הוברר עד תום כמה סכינים ראה המשיב, וייתכן כי הוא ראה רק סכין אחת; לא הופרכה האפשרות, כי הסכין שראה שייכת לאדם שנוהג לשאת סכינים דרך קבע, אף מבלי להשתמש בהם; המשיב הזהיר את שותפיו לבל יפגעו ביושבי הדירה, וניאות להצטרף למזימה העבריינית רק לאחר ובעקבות אזהרות אלה; המשיב קיבל הבטחה שבמסגרת השוד לא ייפגע איש; המשיב גם נעדר מהזירה בעת הרצח ואף שניאות לשתף פעולה בביצוע השוד הוא סירב באופן עיקש להיכנס לזירה וליטול חלק פיזי בביצוע השוד עצמו.",הערעור על הזיכוי מעבירת הרצח
"ע""פ 2549∕19","שילובן של כלל נסיבות אלה, עורר בליבי ספק, העולה כדי ספק סביר, באשר לאפשרות לקבוע כי התקיימה אצל המשיב צפיות בכוח לגרם התוצאה הקטלנית, בנסיבות העניין.",הערעור על הזיכוי מעבירת הרצח
"ע""פ 2549∕19","במאמר מוסגר יוער, כי בית משפט זה ציין בעבר כי בין המטרות החקיקתיות להטלת אחריות על מבצע בצוותא לעבירה שונה או נוספת לפי סעיף 34א לחוק העונשין הינה לעודד את המבצע בצוותא לפעול, בטרם היציאה לביצוע העבירה המשותפת, על מנת למנוע אפשרות ביצועה של עבירה שונה או נוספת ""למשל בכך שידרוש מחבריו שלא לשאת עמם נשק בעת הביצוע המשותף"" (ע""פ 4424/98 סילגדו נ' מדינת ישראל [פורסם בנבו] (14.7.2002), פס' 14 לפסק דינו של הנשיא א' ברק). ",הערעור על הזיכוי מעבירת הרצח
"ע""פ 2549∕19","בענייננו, דרש המשיב מהשותפים מראש, בטרם היציאה לשוד וכתנאי להשתתפותו, כי איש מהמעורבים לא ייפגע. אמנם, הוא לא עמד על כך שלא יישאו עמם נשק. ואולם, יש בדרישתו זו כדי להצביע על כי התנהגותו של המשיב אכן הוכוונה לפחות במידת מה, וכי הוא פעל במידה מסוימת על מנת למנוע משותפיו לבצע עבירות נוספות לעבירת ניסיון השוד עצמה.",הערעור על הזיכוי מעבירת הרצח
"ע""פ 2549∕19","מדיוננו יוצא, אם כן, כי הרצח לא תוכנן מראש; כי לא הוכח מעל לכל ספק סביר שלמשיב הייתה מודעות בפועל לאפשרות כי השוד יסתבך ויוביל לרצח; וכי מתעורר ספק סביר באשר לקיומה של צפיות בכוח להתרחשותו של אירוע כזה. משכך, בדין זוכה המשיב מעבירת הרצח אשר יוחסה לו בכתב האישום.",הערעור על הזיכוי מעבירת הרצח
"ע""פ 2549∕19","סוף דבר, אציע לחבריי כי נקבל את הערעור בחלקו, במובן זה שנורה על הרשעת המשיב בעבירת ביצוע ניסיון שוד בנסיבות מחמירות בצוותא, תחת עבירת הסיוע לניסיון שוד בנסיבות מחמירות בה הורשע בבית משפט קמא. זיכויו מעבירת הרצח, ולו מחמת הספק, יוותר על כנו. התיק יוחזר לבית המשפט המחוזי לשם שמיעת טיעונים לעונש וגזירת הדין מחדש.",הערעור על הזיכוי מעבירת הרצח
"ע""פ 2549∕19",ש ו פ ט,הערעור על הזיכוי מעבירת הרצח
"ע""פ 2549∕19","הערעור, על שני חלקיו, מעלה שאלות כבדות משקל המצריכות בירור מדוקדק. נסיבות העניין – מקשות לחתוך את דינו של המשיב; אם לשבט אם לחסד. עם זאת, חוות דעתו המקיפה של חברי, השופט ג' קרא, מיטיבה לפשוט את הספק, ואני מצטרף אליה – הן בהנמקה, הן בתוצאה.",השופט נ' סולברג:
"ע""פ 2549∕19","כחברי, גם אני סבור כי יש לקבל את ערעור המדינה בכל הנוגע לסיווג השתתפותו של המשיב במעשה השוד. לדידי, העובדה שסוכם כי המשיב יקבל 20% מרווחי השוד – עובדה שלא זכתה למשקל בהכרעת בית המשפט המחוזי – מהווה אינדיקציה מכרעת, בבחינת 'מכה בפטיש', להיותו מבצע בצוותא של מעשה השוד; לא מסייע בלבד.",השופט נ' סולברג:
"ע""פ 2549∕19","אשר לערעור על זיכוי המשיב מעבירת הרצח, המערערת העלתה טיעונים כבדי-משקל. ההכרעה בהם עוררה התלבטות רבה. נימוקי חברי, שכנעוני. כולם מוליכים למסקנה כי אחרי ככלות הכל אין די בראיות כדי להוכיח מעבר לספק סביר, כי המשיב צפה בפועל כי במהלך השוד עלול להיגרם רצח; או למצער, כי אדם מן הישוב, בנעליו הסובייקטיביות של המשיב, היה צופה זאת.",השופט נ' סולברג:
"ע""פ 2549∕19","אני מצטרף אפוא למסקנתו של חברי, השופט ג' קרא, על סמך נימוקיה.",השופט נ' סולברג:
"ע""פ 2549∕19",ש ו פ ט,השופט נ' סולברג:
"ע""פ 2549∕19",אני מצטרפת בהסכמה לחוות דעתו המקיפה של חברי השופט ג' קרא.,השופטת י' וילנר :
"ע""פ 2549∕19",ש ו פ ט ת,השופטת י' וילנר :
"ע""פ 2549∕19",	לפיכך הוחלט כאמור בפסק דינו של השופט ג' קרא. ,השופטת י' וילנר :
"ע""פ 2549∕19"," ניתן היום, כ""ג בשבט התשפ""ב (‏25.1.2022).  ",השופטת י' וילנר :
"ע""פ 2549∕19",54678313ש ו פ ט,5129371
"ע""פ 2549∕19",ש ו פ ט,5129371
"ע""פ 2549∕19",ש ו פ ט ת,5129371
"ע""פ 2549∕19",   19025490_Q10.docx   סח,_________________________
"ע""פ 2549∕19","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 2549∕19",נ' סולברג 54678313-2549/19,_________________________
"ע""פ 2549∕19",נוסח מסמך זה כפוף לשינויי ניסוח ועריכה,_________________________
"ע""פ 2549∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
