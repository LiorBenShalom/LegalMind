verdict,text,part
"ע""פ 6909∕21","ע""פ 6909/21",בבית המשפט העליון
"ע""פ 6909∕21",כבוד הנשיאה א' חיות,לפני:	
"ע""פ 6909∕21",כטייר עודה,המערערים:
"ע""פ 6909∕21",שרחביל עודה,המערערים:
"ע""פ 6909∕21",תייר עינאש,המערערים:
"ע""פ 6909∕21",הישאם סדה,המערערים:
"ע""פ 6909∕21",אברהים קזמאר,המערערים:
"ע""פ 6909∕21",סעיד עודה,המערערים:
"ע""פ 6909∕21",מג'דה שמלי,המערערים:
"ע""פ 6909∕21",מוג'הד פריג',המערערים:
"ע""פ 6909∕21",מחמוד חמדאן,המערערים:
"ע""פ 6909∕21",מוחמד בלאלו,המערערים:
"ע""פ 6909∕21",אמין ג'אבר,המערערים:
"ע""פ 6909∕21",מוחמד עראר,המערערים:
"ע""פ 6909∕21",לואי מגארי,המערערים:
"ע""פ 6909∕21",איימן ג'אבר,המערערים:
"ע""פ 6909∕21",מוחמד בלאלו,המערערים:
"ע""פ 6909∕21",עלי סרייפי,המערערים:
"ע""פ 6909∕21",יצחק ברמוחה,המערערים:
"ע""פ 6909∕21",מוהנד עיראקי,המערערים:
"ע""פ 6909∕21",מוסנה אלשער,המערערים:
"ע""פ 6909∕21",אושר סיבוני,המערערים:
"ע""פ 6909∕21",מוראד בחירה,המערערים:
"ע""פ 6909∕21",חמדאללה עראר,המערערים:
"ע""פ 6909∕21","ערעור על החלטתו של בית המשפט המחוזי בתל אביב-יפו מיום 12.10.2021 בתפ""ח 27442-01-18 אשר ניתנה על ידי כב' השופטים י' לוי, מ' בן ארי וי' טופף;",מדינת ישראל
"ע""פ 6909∕21",בשם המערערים 1 ו-3:,תגובה מטעם המשיבה מיום 9.11.2021
"ע""פ 6909∕21","עו""ד משה שרמן",תגובה מטעם המשיבה מיום 9.11.2021
"ע""פ 6909∕21",בשם המערער 2:,תגובה מטעם המשיבה מיום 9.11.2021
"ע""פ 6909∕21","עו""ד רצון דרחי ",תגובה מטעם המשיבה מיום 9.11.2021
"ע""פ 6909∕21",בשם המערער 4:,תגובה מטעם המשיבה מיום 9.11.2021
"ע""פ 6909∕21","עו""ד שילה ענבר",תגובה מטעם המשיבה מיום 9.11.2021
"ע""פ 6909∕21",בשם המערער 5:,תגובה מטעם המשיבה מיום 9.11.2021
"ע""פ 6909∕21","עו""ד ווליד כבוב",תגובה מטעם המשיבה מיום 9.11.2021
"ע""פ 6909∕21",בשם המערער 6:,תגובה מטעם המשיבה מיום 9.11.2021
"ע""פ 6909∕21","עו""ד שחר חצרוני ",תגובה מטעם המשיבה מיום 9.11.2021
"ע""פ 6909∕21",בשם המערערים 7 ו-21:,תגובה מטעם המשיבה מיום 9.11.2021
"ע""פ 6909∕21","עו""ד יעקב קהן",תגובה מטעם המשיבה מיום 9.11.2021
"ע""פ 6909∕21",בשם המערער 8: ,תגובה מטעם המשיבה מיום 9.11.2021
"ע""פ 6909∕21","עו""ד שי נודל",תגובה מטעם המשיבה מיום 9.11.2021
"ע""פ 6909∕21",בשם המערער 9:,תגובה מטעם המשיבה מיום 9.11.2021
"ע""פ 6909∕21","עו""ד נס בן נתן",תגובה מטעם המשיבה מיום 9.11.2021
"ע""פ 6909∕21",בשם המערער 10:,תגובה מטעם המשיבה מיום 9.11.2021
"ע""פ 6909∕21","עו""ד שני מורן",תגובה מטעם המשיבה מיום 9.11.2021
"ע""פ 6909∕21",בשם המערערים 11 ו-14:,תגובה מטעם המשיבה מיום 9.11.2021
"ע""פ 6909∕21","עו""ד משה יוחאי",תגובה מטעם המשיבה מיום 9.11.2021
"ע""פ 6909∕21",בשם המערער 12:,תגובה מטעם המשיבה מיום 9.11.2021
"ע""פ 6909∕21","עו""ד אנואר פריג",תגובה מטעם המשיבה מיום 9.11.2021
"ע""פ 6909∕21",בשם המערער 13: ,תגובה מטעם המשיבה מיום 9.11.2021
"ע""פ 6909∕21","עו""ד חיים יצחקי",תגובה מטעם המשיבה מיום 9.11.2021
"ע""פ 6909∕21",בשם המערער 15:,תגובה מטעם המשיבה מיום 9.11.2021
"ע""פ 6909∕21","עו""ד שי שורר",תגובה מטעם המשיבה מיום 9.11.2021
"ע""פ 6909∕21",בשם המערער 16:,תגובה מטעם המשיבה מיום 9.11.2021
"ע""פ 6909∕21","עו""ד דוד ליבאי",תגובה מטעם המשיבה מיום 9.11.2021
"ע""פ 6909∕21",בשם המערער 17:,תגובה מטעם המשיבה מיום 9.11.2021
"ע""פ 6909∕21","עו""ד נעמה אלחדד",תגובה מטעם המשיבה מיום 9.11.2021
"ע""פ 6909∕21",בשם המערער 18:,תגובה מטעם המשיבה מיום 9.11.2021
"ע""פ 6909∕21","עו""ד שאדי נאטור",תגובה מטעם המשיבה מיום 9.11.2021
"ע""פ 6909∕21",בשם המערער 19:,תגובה מטעם המשיבה מיום 9.11.2021
"ע""פ 6909∕21","עו""ד עינב יתח",תגובה מטעם המשיבה מיום 9.11.2021
"ע""פ 6909∕21",בשם המערער 20:,תגובה מטעם המשיבה מיום 9.11.2021
"ע""פ 6909∕21","עו""ד איתי רוזין",תגובה מטעם המשיבה מיום 9.11.2021
"ע""פ 6909∕21",בשם המערער 22:,תגובה מטעם המשיבה מיום 9.11.2021
"ע""פ 6909∕21","עו""ד שי טובים",תגובה מטעם המשיבה מיום 9.11.2021
"ע""פ 6909∕21",בשם המשיבה:,תגובה מטעם המשיבה מיום 9.11.2021
"ע""פ 6909∕21","עו""ד שרית חתוקה",תגובה מטעם המשיבה מיום 9.11.2021
"ע""פ 6909∕21",יגאל מרזל   דיני פסלות שופט    (2003),ספרות:
"ע""פ 6909∕21","חוק סדר הדין הפלילי [נוסח משולב], תשמ""ב-1982: סע'  74, 74(ג), 146(א)",חקיקה שאוזכרה: 
"ע""פ 6909∕21",מיני-רציו:,"חוק בתי המשפט [נוסח משולב], תשמ""ד-1984: סע'  77א"
"ע""פ 6909∕21","* נדחה ערעור על החלטת בימ""ש המחוזי שלא לפסול עצמו מלדון בעניינם של המערערים, שכן טענות המערערים אינן מקימות חשש ממשי למשוא פנים; מבלי להביע עמדה עקרונית באשר לאפשרות שתקום עילת פסלות נגד כל חברי ההרכב כאחד בשל ""מסה קריטית מצטברת"", ""מסה קריטית מצטברת"" כזו לא הוכחה במקרה דנן; אף אין מקום להורות על פסילת מי מחברי ההרכב מטעמים של מראית פני הצדק.","חוק בתי המשפט [נוסח משולב], תשמ""ד-1984: סע'  77א"
"ע""פ 6909∕21",* בתי-משפט – פסלות שופט – חשש ממשי למשוא פנים,"חוק בתי המשפט [נוסח משולב], תשמ""ד-1984: סע'  77א"
"ע""פ 6909∕21",* בתי-משפט – פסלות שופט – עילות הפסלות,"חוק בתי המשפט [נוסח משולב], תשמ""ד-1984: סע'  77א"
"ע""פ 6909∕21","ערעור על החלטת בימ""ש המחוזי שלא לפסול עצמו מלדון בעניינם של המערערים. נגד המערערים הוגש כתב אישום בו מיוחסות למערערים או לחלקם עבירות שונות ובהן רצח, חטיפה וסחיטה באיומים, במסגרת פרשה הנוגעת לארגון פשיעה שפעל במרכז הארץ החל משנת 2015 ואשר בראשו עמד המערער 1.",.
"ע""פ 6909∕21",בית המשפט העליון (הנשיאה א' חיות) דחה את הערעור ופסק כי:,.
"ע""פ 6909∕21","אשר לשופט לוי, העובדה שהמותב דן בעבר בפרשה עובדתית הקשורה לזו שבמוקד כתב האישום אינה מקימה כשלעצמה עילת פסלות. בדיון הפלילי קורה שאותו עד מעורב בשורה של משפטים, הנשמעים על-ידי אותו שופט, ואין כל צורך ואף אין כל אפשרות מעשית להבטיח, כי בכל אחד בין המשפטים ישב שופט שונה. במקרים מעין אלו, יש לבחון בכל מקרה לגופו אם הוכח חשש ממשי למשוא פנים מצד המותב. זאת, בין היתר, תוך בחינת הקשר הענייני בין שני ההליכים, משך הזמן שחלף מהדיון בהליך הקודם, והמידה שבה האירועים מההליך הקודם זכורים למותב. ככל שההליך הקודם הסתיים בהרשעת הנאשמים על פי הודאתם, וללא קביעות מהימנוּת בנוגע למי מהמעורבים, תפחת הנטייה לקבוע שמתעורר חשש ממשי למשוא פנים באשר להליך שבו מועלית טענת הפסלות. כלל דומה נקבע לגבי תרחיש שבו המותב עיין בחומרים בלתי-קבילים או חסויים: עצם העיון אינו מקים עילת פסלות, ויש לבחון בכל מקרה לגופו אם מתקיים חשש ממשי למשוא פנים. לצורך כך, יש להראות כי המותב נחשף ל""מסה קריטית"" של ראיות בלתי-קבילות שממנה לא יוכל להשתחרר בבואו לדון בהליך ויש לפרט את החומר שאליו נחשף המותב ולהבהיר באיזה אופן צפוי המידע להשפיע על שיקול דעת; טענות המערערים מבוססות על העובדה שבהליך קודם השופט לוי שמע עדות של עֵד המדינה שצפוי להעיד בענייננו, ונחשף לחומרים הנוגעים לסיכון שנשקף לעֵד. אלא שלא הוכח שהמידע שאליו נחשף עשוי להשפיע עליו עד כדי יצירת חשש כלשהו למשוא פנים, לא כל שכן חשש ממשי; העובדה שהשופט תיאר את מערער 1 בהתאמה לאמור בכתב האישום (""עבריין בכיר"") איננה מעידה על חשש ממשי למשוא פנים בנוגע להליך הנוכחי.",.
"ע""פ 6909∕21","אשר לשופטת בן-ארי, מעבר לכך שהמערערים הסכימו לסטות מנקודת המוצא שלפיה בקשה לעיון בחומרי חקירה תובא במידת האפשר בפני שופט שאינו דן באישום, נסיבות העניין אינן מצדיקות את פסילתה. נקודת המוצא היא כי היחשפות המותב לחומרים הקשורים לתיק במסגרת הליך קודם, איננה מקימה כשלעצמה עילת פסלות. השופטת בן-ארי דנה בשתי בקשות במסגרת הליך העיון. הראשונה עניינה אופן סידור רשימת החומרים שהועברה להגנה. סיכום חומרי החקירה כמכלול אכן הועמד לעיון השופטת, אך היא לא נדרשה ליתן לגביו הכרעה מהותית כלשהי והוא נבחן לצורך הכרעה בטענה שהעלתה ההגנה בעניין היבטים טכניים של ניווט במאגר חומרי החקירה. בנסיבות אלו, החומר שהוגש במסגרת בקשת העיון הראשונה אינו עולה כדי ""מסה קריטית"" המצדיקה את פסילתה; הבקשה השנייה עסקה בחומרי חקירה הנוגעים לעד המדינה ולמעורבים נוספים בפרשה. אף אם השופטת נחשפה למידע מודיעיני הרלוונטי להליך העיקרי, הרי שהחלטותיה בהליך העיון ניתנו כשנה טרם מינויה להרכב שדן בהליך העיקרי. נסיבות אלו מפחיתות את ההסתברות שהחומר שאליו נחשפה השופטת הליך העיון ישפיע על התנהלותה בהליך העיקרי. זאת, בשונה ממקרים אחרים שבהם המותב הדן בהליך העיקרי נחשף לחומרים בלתי-קבילים בעניינו של נאשם בזמן שההליך העיקרי מתנהל או בסמוך לכך; אף אין ממש בטענה שהתייחסות השופטת לקיומן של ראיות לכאורה בעניינם של המערערים, מעידה על ""נעילת"" דעתה בנושא. לאור האמור, לא נמצא כי קיימת הצדקה לפסילת השופטת בן-ארי מלדון בהליך.",.
"ע""פ 6909∕21","אשר לשופט טופף, אין מדובר בשיהוי גרידא בהעלאת הטענה אלא בהצהרה מפורשת של המערערים כי הם מסכימים לכך שהשופט טופף ידון בהליך, למרות שדן קודם לכן בחלק מהליכי המעצר. אף לא נמצא כי החומר שאליו נחשף השופט טופף בהליכי המעצר עשוי להצדיק פסילתו, בין היתר, בשים לב להיקף החומר שעמד לעיונו, לטיב ההכרעות שנדרש ליתן במסגרת הליכי המעצר, ולחלוף הזמן מאז שניתנו החלטותיו בהליכים אלה.",.
"ע""פ 6909∕21","אשר לטענה לעילת פסלות ""מצטברת"" של כל חברי ההרכב כאחד, נדרשות נסיבות יוצאות דופן על מנת שיהיה מקום לפסילת הרכב שלם בשל עילת פסלות מעין זו. לא נמצא כי הטענות שהועלו מקימות חשש אובייקטיבי ממשי למשוא פנים, העשוי להצדיק פסילת שופט, לא כל שכן שלושה שופטים. לפיכך, ומבלי להביע עמדה עקרונית באשר לאפשרות שתקום עילת פסלות נגד כל חברי ההרכב כאחד בשל ""מסה קריטית מצטברת"", ""מסה קריטית מצטברת"" כזו לא הוכחה; אף אין מקום להורות על פסילת מי מחברי ההרכב מחמת מראית פני הצדק.",.
"ע""פ 6909∕21","	ערעור על החלטתו של בית המשפט המחוזי בתל אביב-יפו (השופטים י' לוי, מ' בן-ארי וי' טופף) מיום 12.10.2021 בתפ""ח 27442-01-18 שלא לפסול עצמו מלדון בעניינם של המערערים.",פסק-דין
"ע""פ 6909∕21","נגד המערערים, 22 במספר, הוגש כתב אישום המקיף 30 אישומים ובו מנויים כ-600 עדי תביעה. כתב האישום הוגש נגד חלק מהמערערים ביום 11.1.2018 ותוקן מאז מספר פעמים לבקשת התביעה. בכתב האישום הנוכחי מיוחסות למערערים או לחלקם עבירות שונות – ובהן רצח, חטיפה וסחיטה באיומים – במסגרת פרשה הנוגעת לארגון פשיעה שפעל במרכז הארץ החל משנת 2015 ואשר בראשו, כך לפי כתב האישום, עמד המערער 1.",רקע וטענות הצדדים בבקשת הפסלות
"ע""פ 6909∕21","	ביום 22.1.2018 התקיים דיון הקראה, אך טרם נמסר מענה לכתב האישום ושמיעת הראיות טרם החלה (לפירוט בדבר השתלשלות העניינים בהליך ראו בש""פ 8459/20 מדינת ישראל נ' פלוני, [פורסם בנבו] פסקאות 21-18 (28.1.2021)). לאורך ניהול ההליך בוצעו מספר שינויים בזהות חברי המותב. ביום 26.12.2019 הוחלט כי השופט טופף יכהן בהרכב, וביום 9.2.2021 הוחלפו שני שופטי ההרכב האחרים ותחתם מונו השופטים לוי ובן-ארי.",רקע וטענות הצדדים בבקשת הפסלות
"ע""פ 6909∕21","בפתח הדיון שהתקיים ביום 16.2.2021 ציין השופט לוי לפרוטוקול כי כל אחד משלושת חברי ההרכב דן בעבר בהליך או בהליכים קודמים הקשורים באופן זה או אחר להליך הנוכחי. בתגובה ציינו באי-כוחם של חלק מהמערערים כי בכוונתם לבקש את פסילת חברי ההרכב. בקשת הפסלות הוגשה ביום 11.3.2021, ונטען בה כי כל אחד מחברי ההרכב נחשף ל""מסה קריטית"" של חומרים בלתי-קבילים. דיון בבקשת הפסלות התקיים ביום 5.10.2021 – לאחר מספר דחיות שנבעו, בין היתר, מהליך גישור שהתקיים במקביל אך לא נשא פרי.",רקע וטענות הצדדים בבקשת הפסלות
"ע""פ 6909∕21","אשר לשופט לוי: בבקשת הפסלות צוין כי השופט לוי דן בהליך שעסק בפרשה ""מקבילה"" לאירועים שבבסיס אחד האישומים (ת""פ 58213-03-18; [פורסם בנבו] להלן: תיק הנשק) – ושמע ביום 15.7.2019 את עדותו של עֵד מדינה (להלן: א.א), שהוא העֵד ""העיקרי"" בהליך הנוכחי. המערערים הוסיפו כי ביום 26.6.2019, טרם שמיעת העדות בתיק הנשק, נעתר השופט לוי לבקשת המשיבה לשמיעת העדות בדלתיים סגורות עקב סיכון שנשקף לא.א. לטענת המערערים, במסגרת זו עיין השופט לוי במעמד צד אחד בחומר סודי ושמע עדויות מטעם אנשי הרשות להגנת עדים – והחומר שאליו נחשף השופט לוי ""על פניו רלוונטי לנאשמים בתיק זה, ומשחיר את פניהם כמסוכנים לעד המדינה"". באשר לחומר שאליו נחשף השופט לוי בעניין הסיכון הנשקף לא.א, טענה באת-כוח המערערים 4 ו-6 במהלך הדיון מיום 5.10.2021, בשם המערערים כולם, כי ""אנחנו לא יכולים להעריך עד כמה בית-המשפט נחשף לחומר ומה כתוב שם"", אך לשיטתה עצם העובדה שהשופט לוי נעתר לבקשה לשמיעת העדות בדלתיים סגורות מעידה כי החומר היה ""משכנע"" בעיניו (עמ' 148 שורות 9-7 לפרוטוקול). ",רקע וטענות הצדדים בבקשת הפסלות
"ע""פ 6909∕21","	באשר לתוכן עדותו של א.א, טענו המערערים כי עצם קיום הדיון בדלתיים סגורות, ללא נוכחות הנאשמים ובנוכחות שניים מהסניגורים בלבד, מעורר חשש כי בית המשפט נחשף לחומרים המשחירים את המערערים ואת באי כוחם. כן צוין כי פרוטוקול עדותו של א.א. הועבר להגנה כשהוא מושחר בחלקו כך שלא ניתן לעמוד על מלוא המידע שנחשף במסגרת העדות. במהלך הדיון טענה באת-כוח המערערים 4 ו-6 כי א.א פירט על קשר שנוצר בינו ובין אחד הנאשמים בבית הסוהר ""וכיצד גויס לארגון הפשיעה""; ייחס לחלק מהמערערים מעשה רצח שלא הוזכר בכתב האישום; וטען שחלק מעורכי הדין המייצגים בהליך דנן ניסו להשפיע עליו. המערערים ציינו כי השופט לוי אמנם לא קבע קביעות מהימנוּת בעניינו של א.א, שכן לאחר שמיעת העדות הודו הנאשמים בתיק הנשק בכתב אישום מתוקן, אך לגישתם העובדה שא.א לא נחקר בחקירה נגדית ""עלולה ליצור, על פניו, רושם כי מדובר בעדות אמת, ולעורר חשש למשוא פנים"". עוד נטען במהלך הדיון כי השופט לוי כינה את המערער 1 בגזר הדין ""עבריין בכיר"" – ועובדה זו מעידה על גיבוש עמדה ביחס למערער 1 (עמ' 149 שורות 30-29 לפרוטוקול). כמו כן, בא-כוח המערערים 1 ו-3 ציין כי הוא נכח בדיון שבמהלכו נשמעה עדותו של א.א וכי להתרשמותו – אילו סבר השופט לוי שא.א משקר, הוא לא היה מאשר את הסדר הטיעון (בעמ' 155 שורות 25-24 לפרוטוקול).",רקע וטענות הצדדים בבקשת הפסלות
"ע""פ 6909∕21","אשר לשופטת בן-ארי: צוין כי השופטת בן-ארי דנה בבקשת המערערים לעיון בחומר חקירה לפי סעיף 74 לחוק סדר הדין הפלילי [נוסח משולב], התשמ""ב-1982 (בע""ח 23642-12-19; [פורסם בנבו] להלן, בהתאמה: הליך העיון וחוק סדר הדין הפלילי). הליך העיון נותב בתחילה לשופט ב' שגיא, אשר לא כיהן באותה העת בהרכב – אך לאחר שמונה השופט שגיא להרכב הדן בהליך העיקרי הודיעה המשיבה, בתגובתה מיום 30.12.2019 לבקשת העיון, כי עדיף שהבקשה לא תידון בפני שופט שדן בהליך. על רקע זה הורה השופט שגיא ביום 31.12.2019 על העברת הליך העיון לטיפולה של השופטת בן-ארי.",רקע וטענות הצדדים בבקשת הפסלות
"ע""פ 6909∕21","לטענת המערערים, במהלך דיונים שהתקיימו בהליך העיון בחודשים ינואר-פברואר 2020, ושבעקבותיהם נתנה השופטת בן-ארי שתי החלטות מהותיות בימים 23.1.2020 ו-12.3.2020, הוצג חומר חקירה וחומר מודיעיני ""מפליל ביותר"" שחלקו בלתי-קביל. בין היתר, כך המערערים, הוגשו קבצי שמע והאזנות סתר והשופטת בן-ארי אף פתחה את אחת התיקיות באקראי והאזינה לאחת השיחות שבה. עוד נטען כי השופטת בן-ארי עיינה ב""תיק רצח פתוח"" שבמסגרתו נחקרו א.א וחלק מהמערערים כחשודים.",רקע וטענות הצדדים בבקשת הפסלות
"ע""פ 6909∕21","במהלך הדיון מיום 5.10.2021 ציינה באת-כוח המערערים 4 ו-6 כי אומנם, באי-כוחם של כל המערערים הצהירו עוד ביום 11.10.2018 כי מקובל עליהם ש""כל הדיון בנושאי בקשות לפי סעיף 74 יידונו בפני ההרכב"" (עמ' 36 שורה 2 לפרוטוקול הדיון מיום 11.10.2018). ואולם, לטענתה, בעת שניתנה ההסכמה לא ידעו באי-כוח המערערים אילו חומרים תציג המשיבה למותב שידון בבקשות, ויש לייחס משקל לעובדה שהמשיבה ידעה את טיב החומרים בעת שטענה כי ראוי שהליך העיון יידון לפני מותב שאינו דן בהליך העיקרי.",רקע וטענות הצדדים בבקשת הפסלות
"ע""פ 6909∕21","אשר לשופט טופף: נטען כי השופט טופף דן בחלק מהליכי המעצר עד תום ההליכים של שלושה מהמערערים (המערערים 2, 6 ו-18), ובתוך כך נחשף ל""מסה קריטית"" של ראיות בלתי-קבילות המצדיקה את פסילתו. המערערים הבהירו כי הם לא ביקשו את פסילתו של השופט טופף בעת שמונה לדון בהליך ביום 26.12.2019, ""אף ש[ההגנה] היתה מודעת לישיבתו בהליכי המעצר"" – אך לטענתם אין מקום לדחות את בקשתם מחמת שיהוי. זאת, שכן המועד להעלאת טענת פסלות בהתאם לסעיף 146(א) לחוק סדר הדין הפלילי הוא ""לאחר תחילת המשפט [...] ולפני כל טענה אחרת"" – ובהינתן העובדה שטרם נשמעה התשובה לכתב האישום ""ולא נטענה כל טענה אחרת"", הרי שלא חלף המועד להעלאת טענת הפסלות. נוסף על כך טענו המערערים כי לאחרונה נוצרה עילת פסלות ""חדשה ונוספת"" בעניינו של השופט טופף, בעקבות שינוי המותב שהוביל לכך שהוא יושב בהרכב לצד שני שופטים שנחשפו אף הם לחומרים בלתי-קבילים.",רקע וטענות הצדדים בבקשת הפסלות
"ע""פ 6909∕21","על רקע כל האמור לעיל טענו המערערים כי קמה עילת פסלות לגבי כל אחד מחברי ההרכב בנפרד, לא כל שכן במצטבר, וכי קמה הצדקה לפסילתם לכל הפחות מטעמים של מראית פני הצדק. באשר לחלוף הזמן מאז היחשפות חברי ההרכב למידע, טענה באת-כוח המערערים 4 ו-6 במהלך הדיון ביום 5.10.2021 כי ""ביחס לתיק הזה לא מדובר בזמן רב"", שכן מדובר בהליך שאינו שגרתי ו""אלה חומרים שנחרטים בזיכרון"" (עמ' 153 שורה 31 ועמ' 154 שורה 3 לפרוטוקול). עוד הדגישה באת-כוח המערערים 4 ו-6 כי בבית המשפט המחוזי בתל אביב-יפו מכהנים שופטים שטרם נחשפו לתיק, כך שאין מניעה לנתבו למותב אחר באותו בית משפט.",רקע וטענות הצדדים בבקשת הפסלות
"ע""פ 6909∕21","המשיבה, מצדה, התנגדה לפסילת חברי ההרכב וציינה כי יש לדחות את הבקשה על כל רכיביה. בפרט צוין באשר לשופט לוי, כי עדותו של א.א בתיק הנשק נמשכה יום אחד בלבד, כי לא נקבעו בעניינו ממצאי מהימנות וכי חלף זמן רב מאז שמיעתה. כמו כן צוין כי החומרים שהוצגו לשופט לוי בדיון בעניין סגירת הדלתיים הם ""שלושה מסמכים סודיים שהוגשו לפני למעלה משנתיים, [ו]עסקו בסיכון הגבוה הנשקף לעד המדינה""; וכי החלקים המושחרים בפרוטוקול הדיון שבו העיד א.א עוסקים ""בעניינים רפואיים של אחד הנאשמים"" (עמ' 161 שורה 18, ועמ' 162 שורה 22 לפרוטוקול הדיון מיום 5.10.2021).",רקע וטענות הצדדים בבקשת הפסלות
"ע""פ 6909∕21","	בהתייחסה לשופטת בן-ארי, סברה המשיבה כי הסכמת באי-כוחם של המערערים לכך שהדיון בבקשות לפי סעיף 74 לחוק סדר הדין הפלילי יתקיים בפני ההרכב, מצדיקה את דחיית טענות המערערים ביחס לשופטת בן-ארי, אף שהיא לא כיהנה בהרכב באותה העת. עוד הודגש כי קבצי השמע שהוצגו לשופטת בן-ארי הוגשו לה ""לא לשמיעה מהותית אלא בדיקה טכנית האם ניתן לאתר האזנות כאלו ואחרות, כך שהעיון של כב' השופטת בן-ארי הוא עיון טכני בלבד של האם ניתן לאתר אותן באופן כזה או אחר"" (עמ' 165 שורות 12-11 לפרוטוקול הדיון מיום 5.10.2021). כן נטען כי החומרים שהוגשו ""היו תיקים סגורים של עד המדינה"" (שם, שורה 25) ולא עסקו במהימנות של מי מהנאשמים; וכי ""בדיון לפי סעיף 74 לא הוגשו ידיעות מודיעיניות"" (עמ' 169 שורה 5). אשר לשופט טופף, צוין כי בקשת הפסלות בעניינו נגועה בשיהוי משמעותי, ומכל מקום כי הוא דן במעצרם של שלושה נאשמים בלבד ונחשף לחומרים בהיקף מצומצם שאין בו כדי להביא לפסילתו משמיעת התיק. לבסוף ציינה המשיבה כי הטענה בדבר הצטברות עילות הפסילה בקרב כלל שופטי ההרכב חותרת תחת עקרון העצמאות השיפוטית של כל שופט, וכי בהיעדר עילת פסלות פרטנית כלפי מי מחברי ההרכב אין מקום להכיר בעילה ""מצטברת"". ",רקע וטענות הצדדים בבקשת הפסלות
"ע""פ 6909∕21","בית המשפט קמא דחה את בקשת הפסלות בהחלטה מיום 12.10.2021, ובמסגרתה התייחס כל אחד מחברי ההרכב לטענות שהועלו בעניינו. השופט לוי הדגיש כי העובדה ששופט דן בתיק אחר בעניינו של נאשם אינה מקימה כשלעצמה חשש ממשי למשוא פנים, וזאת אף אם שמע עֵד במשפט, נחשף לעברו הפלילי של הנאשם או קיים דיון במעמד צד אחד. על רקע זה נקבע כי שמיעת עדותו של א.א אינה מעוררת ""ולו חשש קל ששופט מקצועי יתקשה להדחיקו"", וזאת במיוחד נוכח העובדה שלא נקבעו ממצאי מהימנות בעניינו. בנוסף ציין השופט לוי כי החומר שאליו נחשף במסגרת תיק הנשק ""אינו מתקרב לרף המסה הקריטית"", וזאת, בין היתר, על רקע העובדה שא.א העיד במשך יום אחד בלבד ולא נחקר בחקירה נגדית, וכן על רקע חלוף הזמן מאז העדתו.",החלטתו של בית המשפט קמא
"ע""פ 6909∕21",השופטת בן-ארי קבעה אף היא שלא מתקיימת בעניינה עילת פסלות. היא פירטה כי הליך העיון עסק בשתי בקשות עיקריות של המערערים. הראשונה שבהן עסקה בהיבטים טכניים הנוגעים לבקשה לקבל רשימה חלופית של חומרי חקירה בטענה שהרשימה שהועברה למערערים מסורבלת וקשה לתפעול.,החלטתו של בית המשפט קמא
"ע""פ 6909∕21","כלל החומרים הללו, כך קבעה השופטת בן-ארי, אינם עולים כדי ""מסה קריטית"" המצדיקה את פסילתה. עוד הדגישה השופטת בן-ארי כי ההתבטאות בדבר קיומן של ראיות לכאורה לא הייתה בבחינת הבעת עמדה מצדה, אלא אך הפניה לקביעותיהם של מותבים אחרים שדנו בנושא.",החלטתו של בית המשפט קמא
"ע""פ 6909∕21","השופט טופף קבע כי אין בדיוני המעצר שהתקיימו לפניו כדי להקים עילת פסלות. הוא פירט כי הדיון באשר למערער 2 היה ""מצומצם בהיקפו"" ובמהלכו הוגש חומר חקירה ""בהיקף מצומצם בהינתן המסגרת הדיונית שנדרשה""; כי במהלך הדיון בעניינו של המערער 6 ""הצדדים הפנו לראיות שונות מתוך חומרי החקירה והוצגו נתונים מתוך תסקיר המעצר"", אך באותה העת שאלת קיומן של ראיות לכאורה טרם נדונה וטרם הוכרעה; וכי הדיון בעניינו של המערער 18 עסק בשאלה אם ניתן לשחררו לחלופת מעצר. השופט טופף הוסיף והדגיש כי רצוי שהמותב הדן בהליכי מעצר לא ידון בהליך העיקרי, אך הדבר אינו מקים בהכרח עילת פסלות. נוכח כל זאת קבע השופט טופף כי לא הוכחה עילה לפסילתו, וזאת גם בשים לב לחלוף הזמן מאז דיוני המעצר האמורים ובהינתן הסבירות הגבוהה שההכרעה בהליך דנן תינתן רק בעוד מספר שנים.",החלטתו של בית המשפט קמא
"ע""פ 6909∕21","השופט לוי, מצדו, סבר כי ""אפשרי כי במצב דברים שבו נחשף כל אחד מחברי ההרכב לרף המתקרב ל'מסה קריטית' של ראיות בלתי קבילות, תתקיים הצדקה לפסילת ההרכב כמכלול"" (ההדגשה במקור) – אך לא זה המקרה בענייננו. ברוח דומה, השופטת בן-ארי סברה כי אין בענייננו מקום לערוך ""חיבור מלאכותי"" בין החומרים שאליהם נחשף כל אחד מחברי ההרכב.",החלטתו של בית המשפט קמא
"ע""פ 6909∕21","אשר לשופט לוי: המערערים מביאים ציטוטים מעדותו של א.א בתיק הנשק, אשר כוללים, בין היתר, התייחסויות לארגון הפשיעה שבמוקד ההליך ואמירות ה""משחירות"" חלק מבאי-כוחם של המערערים.",טענות הצדדים בערעור
"ע""פ 6909∕21","אשר לשופטת בן-ארי: המערערים טוענים כי הבקשה בהליך העיון נוסחה והוגשה מתוך הבנה כי היא תידון בפני שופט שאיננו חלק מן ההרכב השומע את התיק (פסקה 87 להודעת הערעור). זאת, שכן ביום 18.11.2019 נקבע שהבקשות לעיון בחומרי החקירה תוגשנה לשופט שגיא, אשר שלא כיהן באותה העת בהרכב. לטענת המערערים, אילו ידעו כי המותב שידון בבקשה ידון גם בהליך העיקרי, הרי שהיו מכלכלים את צעדיהם אחרת. אשר להתייחסותה של השופטת בן-ארי לקיומן של ראיות לכאורה, טוענים המערערים כי מצב שבו שופט מסתמך בהחלטותיו על הכרעה של מותב אחר הוא בלתי-ראוי כשלעצמו, ומכל מקום מדובר בהתבטאות שאינה מדויקת, שכן נכון לאותו השלב ניתנו החלטות בעניין הראיות לכאורה רק לגבי חלק מהמערערים. זאת ועוד: לטענתם, ""קריאה מעמיקה"" של החלטותיהם של שופטים אחרים בעניין חומר הראיות בתיק עולה כשלעצמה כדי ""מסה קריטית"" של חומר בלתי-קביל.",טענות הצדדים בערעור
"ע""פ 6909∕21","בנוגע למערער 2, מפורט כי ביום 21.5.2019 התקיים לפני השופט טופף דיון בשאלה האם ישנן ראיות מספקות על מנת להותירו במעצר עד שמותב אחר יכריע בסוגיית הראיות לכאורה; במהלך הדיון הוצגו, בין היתר, ציטוטים מתוך שיחות שהוקלטו. באשר למערער 6, ביום 7.5.2019 התקיים לפני השופט טופף דיון בשאלה אם ניתן לשחררו לחלופת מעצר, ובמסגרתו הוגש קלסר הכולל חקירות של עֵד המדינה ותמלילי האזנות סתר. באשר למערער 18, ביום 23.6.2019 התקיים בפני השופט טופף דיון בשאלת קיומה של עילת מעצר בעניינו, והשופט טופף עיין בהחלטה שנתן מותב אחר בעניין הראיות לכאורה וכן נחשף לעברו הפלילי של המערער 18, להרשעותיו הקודמות ולתיקים פתוחים בעניינו. לשיטת המערערים, בשים לב לקביעותיו של השופט טופף בהליכי המעצר ולחומרים שאליהם נחשף, הכרעותיו בהליכי המעצר עלולות להשפיע גם על החלטותיו בנוגע לנאשמים האחרים. מכל מקום, נטען כי חומרי החקירה שהוגשו בעניינו של המערער 2 עולים כשלעצמם כדי ""מסה קריטית"" המצדיקה את פסילת השופט טופף מלדון בעניינו.",טענות הצדדים בערעור
"ע""פ 6909∕21","לטענת המערערים, אף אם שופטי ההרכב סבורים מבחינה סובייקטיבית שביכולתם ""להתגבר"" על המסה הראייתית שאליה נחשפו, או כי הם אינם זוכרים את פרטי המידע שהוצג להם – ""אין בכך בלבד כדי להטות את הכף כנגד פסילתם"", שכן אותו מידע עלול להשפיע על החלטותיהם באופן תת-הכרתי.",טענות הצדדים בערעור
"ע""פ 6909∕21","המשיבה, מצדה, טוענת כי דין הערעור להידחות מן הטעמים שפירטה בפני בית המשפט קמא. באשר לשופט לוי, מדגישה המשיבה כי העובדה שאישר את הסכם הטיעון בתיק הנשק אין בה כדי להשליך על ההליך נושא ענייננו – שכן לצורך אישור הסדר הטיעון נדרש בית המשפט לבחון את הודאותיהם של הנאשמים באותו הליך, ולא את עדותו של עד המדינה.",טענות הצדדים בערעור
"ע""פ 6909∕21","באשר לשופטת בן-ארי, המשיבה טוענת כי התגובה שהגישה בהליך העיון, שבה טענה כי יש לבררו בפני מותב שאינו דן בהליך העיקרי, הוגשה על רקע העיקרון שלפיו ""רצוי, אך לא חובה"" שבקשות לעיון בחומרי חקירה תתבררנה בפני מותב שאינו דן בהליך העיקרי. עוד עומדת המשיבה על טענתה כי השופטת בן-ארי לא נחשפה לחומר מודיעיני, והיא מדגישה שההחלטה הראשונה בהליך העיון הייתה בעלת אופי טכני בלבד וההחלטה השנייה נתחמה לשאלה אם יש בתיקים האחרים של עֵד המדינה חומרים העשויים להוות חומר חקירה בהליך הנוכחי. נטען כי בנסיבות אלו, וכן נוכח חלוף הזמן מאז מתן ההחלטות בהליך העיון, לא התגבשה ""מסה קריטית"" שיש בה כדי להצדיק את פסילת השופטת בן-ארי. באשר לשופט טופף עומדת המשיבה על טענתה לפיה אין מניעה עקרונית לכך ששופט שדן בהליך המעצר של נאשם מסוים ידון גם בהליך העיקרי בעניינו, וטוענת כי נוכח ההיקף המצומצם של החומר שאליו נחשף השופט טופף וחלוף הזמן מאז הדיון בהליכי המעצר, לא הוכחה עילה לפסילתו.",טענות הצדדים בערעור
"ע""פ 6909∕21","לאחר עיון בערעור ובנספחיו וכן בעמדת המשיבה, באתי לידי מסקנה כי דין הערעור להידחות ביחס לכל שופטי ההרכב. כהערה מקדמית אציין כי לא ראיתי מקום להורות על הגשת החומרים שהוצגו לשופטי ההרכב במעמד צד אחד בהליכים קודמים, שכן כפי שיובהר להלן, לצורך ההכרעה בערעור שלפניי די בטענות שהעלו הצדדים ובחומר שהוגש לבית המשפט קמא בהליך (ראו בהקשר דומה: ע""פ 566/21 ברמלי נ' מדינת ישראל, [פורסם בנבו] פסקה 9 (16.2.2021)).",דיון והכרעה
"ע""פ 6909∕21","בקשות פסלות המוגשות נגד כל חברי ההרכב במותב תלתא אינן דבר שבשגרה, על אחת כמה וכמה כאשר בקשת הפסלות מבוססת על טעמים שונים ביחס לכל אחד מחברי ההרכב. עם זאת, וחרף ניסיונם של המערערים לשוות לטענותיהם נופך חמור במיוחד – לא שוכנעתי כי טענותיהם מקימות חשש ממשי למשוא פנים, כמשמעותו בסעיף 77א לחוק בתי המשפט [נוסח משולב], התשמ""ד-1984.",דיון והכרעה
"ע""פ 6909∕21","אשר לשופט לוי: כפי שנפסק לא אחת, העובדה שהמותב דן בעבר בפרשה עובדתית הקשורה לזו שבמוקד כתב האישום אינה מקימה כשלעצמה עילת פסלות (ראו, למשל: ע""פ 4587/19 בן דוד נ' מדינת ישראל, [פורסם בנבו] פסקה 4 (9.9.2019)). בפרט נפסק כי ""בדיון הפלילי קורה, לא אחת, שאותו עד מעורב בשורה של משפטים, הנשמעים על-ידי אותו שופט (למשל עד מדינה [...]), ואין כל צורך ואף אין כל אפשרות מעשית להבטיח, כי בכל אחד בין המשפטים יישב שופט שונה"" (ע""פ 350/91 ממן נ' מדינת ישראל, פ""ד מה(2) 345 351 (1991)).",דיון והכרעה
"ע""פ 6909∕21","	במקרים מעין אלו, נקבע כי יש לבחון בכל מקרה לגופו אם הוכח חשש ממשי למשוא פנים מצד המותב. זאת, בין היתר, תוך בחינת הקשר הענייני בין שני ההליכים, משך הזמן שחלף מהדיון בהליך הקודם, והמידה שבה האירועים מההליך הקודם זכורים למותב (ראו, למשל: ע""פ 5647/19 זגורי נ' מדינת ישראל, [פורסם בנבו] פסקה 3 (2.9.2019)). עוד נפסק כי ככל שההליך הקודם הסתיים בהרשעת הנאשמים על פי הודאתם, וללא קביעות מהימנוּת בנוגע למי מהמעורבים – תפחת הנטייה לקבוע שמתעורר חשש ממשי למשוא פנים באשר להליך שבו מועלית טענת הפסלות (ע""פ 3819/21 פלוני נ' מדינת ישראל, [פורסם בנבו] פסקה 5 (3.6.2021)). כך למשל, במקרה אחד נדחתה טענת פסלות של נאשמים שהמותב הדן בעניינם הרשיע את עֵד המדינה באותה הפרשייה, כחצי שנה לאחר הגשת כתב האישום בעניינם של הנאשמים, על בסיס הודאתו במסגרת הסדר טיעון. זאת, אף שבגזר דינו של עֵד המדינה התייחס המותב, בין היתר, ""לחומרת המעשים המפורטים בכתב האישום"" (ע""פ 7248/17 פלוני נ' מדינת ישראל, [פורסם בנבו] פסקה 7 (28.9.2017)).",דיון והכרעה
"ע""פ 6909∕21","כלל דומה נקבע בפסיקה לגבי תרחיש שבו המותב עיין בחומרים בלתי-קבילים או חסויים: עצם העיון אינו מקים עילת פסלות, ויש לבחון בכל מקרה לגופו אם מתקיים חשש ממשי למשוא פנים. לצורך כך, נפסק, יש להראות כי המותב נחשף ל""מסה קריטית"" של ראיות בלתי-קבילות שממנה לא יוכל להשתחרר בבואו לדון בהליך ויש לפרט את החומר שאליו נחשף המותב ולהבהיר באיזה אופן צפוי המידע להשפיע על שיקול דעתו (ראו, למשל: ע""פ 4587/20 חאמד נ' מדינת ישראל, [פורסם בנבו] פסקה 3 (5.8.2020); ע""פ 3947/21 ביטון נ' מדינת ישראל, [פורסם בנבו] פסקה 4 (4.7.2021)).",דיון והכרעה
"ע""פ 6909∕21","כפי שפורט לעיל, טענות המערערים מבוססות על העובדה שבמסגרת הליך קודם, ה""מקביל"" לאחד משלושים האישומים בהליך הנוכחי, שמע השופט לוי עדות של עֵד המדינה שצפוי להעיד בענייננו, ונחשף במעמד צד אחד לחומרים הנוגעים לסיכון שנשקף לעֵד. הבקשה לשמיעת העדות בדלתיים סגורות הוכרעה ביום 26.6.2019; ועדותו של א.א בחקירה ראשית נשמעה ביום 15.7.2019 – למעלה משנה וחצי טרם מינויו של השופט לוי להרכב בהליך דנן ביום 9.2.2021. באותו הליך קודם (תיק הנשק), הורשעו הנאשמים על בסיס הסדר טיעון מבלי שנקבעו קביעות מהימנות ביחס לעֵד.",דיון והכרעה
"ע""פ 6909∕21","רבות מהטענות בדבר ההשפעות האפשריות של המידע שאליו נחשף השופט לוי, הועלו בעלמא וללא ביסוס מספיק. כך, באשר למידע שנחשף במהלך העדות, המערערים פירטו בהרחבה על מידע שמסר א.א, ואולם מידע זה חורג לא רק מגדרי תיק הנשק אלא גם מגדרי כתב האישום בענייננו, וכבר נפסק כי מידע שאינו רלוונטי לאישומים שבהם יידרש המותב לדון, אינו מקים כשלעצמו חשש ממשי למשוא פנים מצדו בניהול המשפט (ע""פ 790/21 צלאח נ' מדינת ישראל, [פורסם בנבו] פסקה 7 (24.2.2021)). המערערים אף לא הסבירו כיצד מידע זה צפוי להשפיע על השופט לוי. לצד זאת, הטענות בדבר אמירות ה""משחירות"" את המערערים או את באי-כוחם בנושאים הקשורים לכתב האישום, הועלו בכוללניות, וגם בהקשר זה לא פירטו המערערים מדוע הן עולות כדי ""מסה קריטית"" שממנה המותב לא יוכל להשתחרר. על רקע מכלול נסיבות העניין – ובפרט חלוף הזמן מאז שמיעת עדותו של א.א, והעובדה שהשופט לוי לא נדרש לקביעת מהימנותו – אינני סבורה כי שמיעת העדות מקימה עילת פסלות כלפי השופט לוי. ",דיון והכרעה
"ע""פ 6909∕21","בכל הנוגע למידע שאליו נחשף השופט לוי במהלך הדיון בבקשה לשמיעת העדות בדלתיים סגורות: המערערים מפנים בהקשר זה למקרה שבו נפסק כי מותב שדן בבקשה לשמיעת עדות מוקדמת פסול מלדון בהליך העיקרי (ע""פ 2967/96 זינגר נ' מדינת ישראל, פ""ד נ(4) 265 (1996) (להלן: עניין זינגר)), וזאת בשל ״'הקרבה היתרה' של האישום הפלילי והטעם המונח ביסוד הבקשה לעדות מוקדמת"" – אישום בשיבוש הליכי משפט, ובקשה לשמיעת עדות מוקדמת עקב טענה לאיומים על העד (שם, בעמ' 267). לגישת המערערים יש מקום להקיש מעניין זינגר לענייננו, שכן לחלקם מיוחסות עבירות נגד א.א והסיבה לשמיעת עדותו בתיק הנשק בדלתיים סגורות הייתה הסיכון שנשקף לו.",דיון והכרעה
"ע""פ 6909∕21","אף בהנחה שקיים קשר בין הטעמים שבבסיס ההחלטה לשמוע את עדותו של א.א בדלתיים סגורות, ובין חלק מהאישומים המיוחסים לחלק מהמערערים כאן – ואינני מביעה כל עמדה בסוגיה זו – לא כל קשר ענייני בין שני הליכים פליליים יקים עילת פסלות כלפי המותב מלדון בהליך המאוחר. כך למשל, בע""פ 1179/94 אשכנזי‎ ‎נ' מדינת ישראל, פ""ד מח(5) 320 (1994) נקבע כי מותב שהרשיע את פלוני במתן שוחד אינו פסול מלדון בעניינו של אלמוני, שהואשם בלקיחת השוחד באותה פרשייה (ראו גם: ע""פ 42/89 חברת לב תעשיות בע""מ נ' מדינת ישראל, פ""ד מג(1) 295 (1989)). להבדיל, בעניין אחר נדונו במקביל שני תיקים הנוגעים לאותה הפרשייה בפני אותו המותב, אך בהסכם בעניינו של עֵד המדינה נקבע שעדותו – אשר ""משתרעת על מרבית שדה המריבה [...] [ו]מתארת בפרטי פרטים את נסיבות האירוע [...]"" – לא תשמש כראיה נגד הנאשם בתיק הראשון. בתרחיש כזה, נקבע כי המותב יוכל לדון בשני התיקים כל עוד ישמע את עדותו של עֵד המדינה בתיק השני רק לאחר ההכרעה בתיק הראשון (ע""פ 6752/97 פרידן נ' מדינת ישראל, פ""ד נא(5) 329 (1997) (להלן: עניין פרידן)). ",דיון והכרעה
"ע""פ 6909∕21","כאמור, השופט לוי נחשף לחומרים הנוגעים לא.א כשנה וחצי טרם שמונה לכהן בהרכב בהליך הנוכחי – ובכך נבדל ענייננו מעניין זינגר ומעניין פרידן, שם נדונה היחשפותו של המותב למידע בלתי-קביל תוך כדי ניהולו של ההליך העיקרי. בנוסף, השופט לוי הבהיר שהדיון בבקשה לשמיעת העדות בדלתיים סגורות הוגבל לשאלה אם נשקף לא.א סיכון, ומההחלטה נושא הערעור אף עולה כי המידע שאליו נחשף לא נחקק בזיכרונו. העובדה שהשופט לוי נעתר לבקשה לשמיעת העדות בדלתיים סגורות, אף היא אינה מוכיחה שהמידע שאליו נחשף עשוי להשפיע עליו עד כדי יצירת חשש כלשהו למשוא פנים, לא כל שכן חשש ממשי (ראו והשוו: ע""א 5733/21 פלוני נ' פלוני, [פורסם בנבו] פסקה 10 (30.8.2021)). נוכח כל זאת, ובפרט נוכח חלוף הזמן מאז הדיון בבקשה לשמיעת העדות בדלתיים סגורות, לא שוכנעתי כי המידע שאליו נחשף השופט לוי במסגרת זו מקים חשש ממשי למשוא פנים מצדו.",דיון והכרעה
"ע""פ 6909∕21","אשר להתייחסות למערער 1 כאל ""עבריין בכיר"" בגזר הדין בתיק הנשק: מעיון במערכת ""נט המשפט"" עולה כי מקור הכינוי הוא בכתב האישום המתוקן שהגישה המדינה באותו תיק ביום 18.11.2019, ואשר בעובדותיו הודו הנאשמים שם. לפיכך, העובדה שהשופט לוי תיאר את המערער 1 בהתאמה לאמור בכתב האישום, אף היא איננה מעידה על חשש ממשי למשוא פנים בנוגע להליך הנוכחי.",דיון והכרעה
"ע""פ 6909∕21","אשר לשופטת בן-ארי: תחילה יש לציין כי ענייננו שונה ממקרים אחרים שבהם נחשף המותב לחומר חקירה בהליך קודם, שכן המערערים נתנו ביום 11.10.2018 את הסכמתם המפורשת לכך ש""כל הדיון בנושאי בקשות לפי סעיף 74 יידונו בפני ההרכב"". בעשותם כן הסכימו המערערים, מסיבותיהם, לסטות מנקודת המוצא שבסעיף 74(ג) לחוק סדר הדין הפלילי, שלפיה בקשה לעיון בחומרי חקירה תובא ""במידת האפשר [...] בפני שופט שאינו דן באישום"". הסכמת המערערים למתכונת דיונית זו, משפיעה בהכרח על טענת הפסלות בהליך שלפניי (ראו והשוו: ע""פ 3779/21 ישיבת אורחות תורה נ' הועדה המקומית לתכנון ולבנייה כרמיאל, [פורסם בנבו] פסקה 10 (7.6.2021); ע""א 5406/20 מ.י שחם נדל""ן בע""מ נ' ברשן, [פורסם בנבו] פסקאות 22-19 (26.11.2020) (להלן: עניין מ.י שחם); ע""א 8916/20 פלוני נ' פלוני, [פורסם בנבו] פסקה 8 (21.2.2021)). המערערים טענו אמנם כי הליך העיון שהתקיים בפני השופטת בן-ארי, באופן ספציפי, נוהל מתוך ציפייה שהמותב שידון בו לא יכהן בהליך העיקרי, וכי הם היו מנהלים אותו באופן שונה אילו ידעו שזהות ההרכב תשתנה. אך טענה זו הועלתה בעלמא, ומבלי שפורט כיצד היו נוהגים אחרת אילו ידעו שהיא תדון בהליך העיקרי (השוו: עניין מ.י שחם, בפסקה 21). נוכח כל זאת, לא שוכנעתי כי העובדה שהליך העיון נוהל בפני מותב שלא כיהן בהרכב באותה העת, יש בה כדי להצדיק סטייה מהסכמתם העקרונית של המערערים.",דיון והכרעה
"ע""פ 6909∕21","למעלה מן הצורך אציין כי אף אילו הייתי מתעלמת מהסכמת המערערים בנוגע לאופן הדיון בבקשות לפי סעיף 74, אינני סבורה כי נסיבות העניין שלפנינו מצדיקות את פסילתה של השופטת בן-ארי. אשוב ואזכיר את נקודת המוצא שעליה עמדתי לעיל, לפיה היחשפות המותב לחומרים הקשורים לתיק במסגרת הליך קודם, איננה מקימה כשלעצמה עילת פסלות (באשר לעיון בחומרי חקירה באופן ספציפי, ראו, למשל: ע""פ 7731/20 ונונו נ' ועדה מקומית לתכנון ובנייה אצבע הגליל, [פורסם בנבו] פסקה 5 (15.11.2020); והשוו: ע""פ 7759/09 פלוני נ' מדינת ישראל, [פורסם בנבו] פסקה 4 (1.11.2009) (להלן: עניין פלוני)).",דיון והכרעה
"ע""פ 6909∕21","כאמור, השופטת בן-ארי דנה בשתי בקשות במסגרת הליך העיון. הראשונה, אשר הוכרעה בהחלטה מיום 23.1.2020, עניינה באופן סידור רשימת החומרים שהועברה להגנה. על רקע זה עיינה השופטת בן-ארי, בין היתר, ברשימת חומרי החקירה ובסיכומי הראיות, ואף פתחה באקראי קובץ שמע אחד על מנת לבחון את נוחות השימוש ברשימה. הווה אומר, סיכום חומרי החקירה כמכלול אכן הועמד לעיונה של השופטת בן-ארי, אך היא לא נדרשה ליתן לגביו הכרעה מהותית כלשהי והוא נבחן לצורך הכרעה בטענה שהעלתה ההגנה בעניין ההיבטים הטכניים של הניווט במאגר חומרי החקירה. בנסיבות אלו, אינני סבורה כי החומר שהוגש במסגרת בקשת העיון הראשונה עולה כדי ""מסה קריטית"" המצדיקה את פסילתה של השופטת בן-ארי.",דיון והכרעה
"ע""פ 6909∕21","הבקשה השנייה שבה נדרשה השופטת בן-ארי לדון בהליך העיון, עסקה בחומרי חקירה הנוגעים לעד המדינה ולמעורבים נוספים בפרשה. במסגרת זו היא עיינה, בין היתר, בטיוטת הסכם עֵד המדינה, בתיקים סגורים בעניינו של א.א ובמספר תיקים פתוחים – בהם תיק רצח שבמסגרתו נחקרו חלק מן המערערים כחשודים (עמ' 15 להחלטה מיום 12.3.2020). המערערים, כאמור, טוענים כי השופטת בן-ארי נחשפה לחומר בהיקף משמעותי, לרבות פרפרזות של מידע חסוי, ולשיטתם יש בחומרים אלו כדי להשפיע על השופטת בן-ארי בבואה לדון בהליך. מנגד, השופטת בן-ארי עצמה הדגישה כי ""החומרים שנכנסו הם חומרי פ""א סגורים, חומרי החקירה בתיק הזה לא הובאו לעיוני. תיקי חקירה לא של המעורבים כאן"" (עמ' 156 שורות 26-25 לפרוטוקול הדיון מיום 5.10.2021; ההדגשה הוספה); וכי ""לא עולה כי הועברו לעיוני פרפרזות אלא רק תעודת חיסיון וכן לא הוגשו ידיעות מודיעיניות"" (פסקה 99 להחלטת הפסלות; ההדגשה הוספה). באת-כוח המשיבה, מצדה, טענה אף היא כי רשימת הפרפרזות כלל לא הוגשה (עמ' 166 שורה 8).",דיון והכרעה
"ע""פ 6909∕21","אף אם לצורך הדיון בלבד אלך כברת דרך לקראת המערערים ואניח כי השופטת בן-ארי נחשפה למידע מודיעיני כלשהו הרלוונטי להליך העיקרי, לרבות רשימת הפרפרזות – יש להדגיש כי החלטותיה של השופטת בן-ארי בהליך העיון ניתנו כשנה טרם מינויה להרכב שדן בהליך העיקרי. בנוסף, השופטת בן-ארי ציינה, בדחותה את בקשת הפסלות, כי החלטות אלו ניתנו במהלך תפקידה כשופטת תורנית וכי ""במסגרת זו עברו תחת ידי מאות רבות של בקשות ודיונים, כך שהחומר הנטען אף אינו נטוע בזיכרוני"". נסיבות אלו מפחיתות, לגישתי, באופן משמעותי את ההסתברות שהחומר שאליו נחשפה השופטת בן-ארי בהליך העיון ישפיע על התנהלותה בהליך העיקרי. זאת, בשונה ממקרים אחרים שבהם המותב הדן בהליך העיקרי נחשף לחומרים בלתי-קבילים בעניינו של נאשם בזמן שההליך העיקרי מתנהל או בסמוך לכך (השוו, למשל: עניין פלוני, בפסקה 4; ע""פ 6792/18 פלוני נ' מדינת ישראל, [פורסם בנבו] פסקה 3 (22.10.2018); ע""פ 236/21 מושיא נ' מדינת ישראל, [פורסם בנבו] פסקאות 7-6 (4.2.2021)). ",דיון והכרעה
"ע""פ 6909∕21","	לכך יש להוסיף כי לא מצאתי ממש בטענה שהתייחסותה של השופטת בן-ארי לקיומן של ראיות לכאורה בעניינם של המערערים, מעידה על ""נעילת"" דעתה בנושא. עיון בהחלטתה מיום 12.3.2020 מעלה בבירור כי מדובר באמרת אגב, אשר נסמכת על החלטותיהם של מותבים אחרים בדבר קיומן של ""ראיות לכאורה"" (ראו בעמ' 7 שורות 31-30 לאותה החלטה, שם צוין: ""כאן המקום להזכיר, כי נקבע שקיימת תשתית ראייתית במסגרת החלטות בית משפט זה וכן במסגרת החלטות בערר, בנוגע למיוחס [למערערים] בכתב האישום""). אף אם צודקים המערערים בטענה כי אמירה זו אינה מדויקת כשלעצמה, מכל מקום אין בכך כדי להעיד על חשש ממשי למשוא פנים כלפי מי מהם (ראו והשוו: ע""א 6066/21 ליאב יזמות וניהול פרויקטים בע""מ נ' תורג'מן, [פורסם בנבו] פסקה 11 (3.11.2021)).",דיון והכרעה
"ע""פ 6909∕21","נוכח המפורט לעיל, לא שוכנעתי בקיומה של הצדקה לפסילת השופטת בן-ארי מלדון בהליך. עם זאת, אציין כי לא נעלמה מעיניי העמדה שהביעה המשיבה ב""זמן אמת"" ולפיה ראוי שהליך העיון לא יידון בפני שופט הדן בהליך העיקרי. בתגובתה לערעור שלפניי טענה המשיבה כי עמדתה הובעה על רקע העיקרון הכללי שבא לידי ביטוי בסעיף 74(ג) לחוק סדר הדין הפלילי – לפיו רצוי שבקשות מעין אלו לא תוגשנה למותב שדן בהליך העיקרי – אך הסבר זה מוקשה בעיניי שכן בתגובת המשיבה מיום 30.12.2019 הובהר והודגש כי עמדתה מוגשת ""למקרא בקשה זו"" ועל רקע החומרים הספציפיים שצפויים היו להיות מוגשים למותב שידון בה. עם זאת, משהגעתי למסקנה כי לא מתקיימת בענייננו עילה אובייקטיבית לפסילתה של השופטת בן-ארי, אין בהתנהלותה של המשיבה, אף שהיא מעוררת קושי בהיותה בלתי-עקבית, כדי להצדיק לבדה את קבלת הערעור (השוו: ע""פ 6545/21 קאהן נ' הוועדה המקומית לתכון ובנייה ערד, [פורסם בנבו] פסקה 7 (20.10.2021)).",דיון והכרעה
"ע""פ 6909∕21","אשר לשופט טופף: כאמור לעיל, המערערים ידעו עוד ביום 31.12.2019 על מינויו של השופט טופף להרכב שידון בהליך העיקרי. למעשה, באי-כוחם אף הצהירו במהלך דיון שהתקיים באותו היום כי ""אין מניעה כי כב' השופט טופף יהיה חלק מהרכב זה, אף שנתן חלק מההחלטות בהליך המ""ת"" (עמ' 101 שורה 16 לפרוטוקול). אני סבורה כי מטעם זה בלבד ניתן לדחות את הערעור, ככל שהוא נוגע לשופט טופף. זאת, שכן אין מדובר בשיהוי גרידא בהעלאת הטענה אלא בהצהרה מפורשת של המערערים כי הם מסכימים לכך שהשופט טופף ידון בהליך, למרות שדן קודם לכן בחלק מהליכי המעצר (ראו האסמכתאות בפסקה 29 לעיל). מדובר אפוא בניסיון של המערערים, שאותו אין לקבל, להתנער בדיעבד מהסכמה מפורשת זו.",דיון והכרעה
"ע""פ 6909∕21","	למעלה מן הצורך אוסיף כי אין לקבל בהקשר זה את טענת המערערים בדבר היעדר שיהוי. זאת, שכן הטענה שהעלו המערערים ולפיה המונח ""תחילת המשפט"" שבסעיף 146(א) לחוק סדר הדין הפלילי מתייחס למענה לכתב האישום, ולא – למשל – למועד ההקראה או למועד שבו נקבע המותב שידון בהליך, אינה נתמכת בפסיקה (ראו ע""פ 7412/02ב צ'רנוי נ' מדינת ישראל, פ""ד נז(1) 49, 53-52 (2002)). מכל מקום, אף לגופו של עניין לא שוכנעתי כי החומר שאליו נחשף השופט טופף בהליכי המעצר עשוי להצדיק את פסילתו. זאת, בין היתר, בשים לב להיקף החומר שעמד לעיונו, לטיב ההכרעות שנדרש ליתן במסגרת הליכי המעצר, ולחלוף הזמן מאז שניתנו החלטותיו בהליכים אלה (ראו והשוו: ע""פ 6422/18 ביבי נ' מדינת ישראל, [פורסם בנבו] פסקה 4 והאסמכתאות שם (15.10.2018)).",דיון והכרעה
"ע""פ 6909∕21","זאת ועוד: טענת המערערים בדבר התהוות עילת פסלות ""חדשה"" עקב מינוי השופטים לוי ובן-ארי לכהן לצדו של השופט טופף, למעשה איננה מכוונת נגד השופט טופף עצמו – שכן המערערים מודים כי אין מבחינתם מניעה לכך שהשופט טופף ידון בהליך לצד שני שופטים אחרים. משכך, טענה זו יכולה לכל היותר להוות חיזוק לפסילת השופט לוי או השופטת בן-ארי, אך משהגעתי למסקנה כי לא קמה הצדקה לפסילת מי מהם – אין בטענה זו כדי להטות את הכף לטובת קבלת הערעור.",דיון והכרעה
"ע""פ 6909∕21","לפני סיום אציין כי אין בידי לקבל את הטענה לעילת פסלות ""מצטברת"" של כל חברי ההרכב כאחד. בספרות צוין אמנם כי ""לעיתים, ייתכן שההתנהגות של כל שופט ושופט בנפרד אינה מבססת חשש [ממשי למשוא פנים], אולם הצטברות אירועים שונים עולה כדי חשש ממשי למשוא פנים מצד ההרכב כגוף אחד"" (יגאל מרזל דיני פסלות שופט 385 (2006)). אך הודגש כי ""נדרשות נסיבות יוצאות דופן על מנת שיהיה מקום לפסילת הרכב שלם בשל עילת פסלות מעין זו"" (שם). כפי שהובהר לעיל, אינני סבורה כי הטענות שהועלו מקימות חשש אובייקטיבי ממשי למשוא פנים, העשוי להצדיק את פסילתו של שופט, לא כל שכן שלושה שופטים. לפיכך, ומבלי להביע עמדה עקרונית באשר לאפשרות שתקום עילת פסלות נגד כל חברי ההרכב כאחד בשל ""מסה קריטית מצטברת"" – ""מסה קריטית מצטברת"" כזו לא הוכחה במקרה דנן.",דיון והכרעה
"ע""פ 6909∕21","מכל הטעמים שפורטו לעיל, אף לא ראיתי מקום להורות על פסילת מי מחברי ההרכב מטעמים של מראית פני הצדק.",דיון והכרעה
"ע""פ 6909∕21","	אשר על כן, הערעור נדחה.",דיון והכרעה
"ע""פ 6909∕21"," ניתן היום, ‏י""ד בכסלו התשפ""ב (‏18.11.2021). ",דיון והכרעה
"ע""פ 6909∕21", ה נ ש י א ה,54678313
"ע""פ 6909∕21",  21069090_V03.docx  רי,_________________________
"ע""פ 6909∕21","מרכז מידע, טל' 077-2703333, 3852* ; אתר אינטרנט, https://supreme.court.gov.il",_________________________
"ע""פ 6909∕21",ה א' חיות 54678313-6909/21,_________________________
"ע""פ 6909∕21",נוסח מסמך זה כפוף לשינויי ניסוח ועריכה,_________________________
"ע""פ 6909∕21","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
