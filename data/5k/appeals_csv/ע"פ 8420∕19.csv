verdict,text,part
"ע""פ 8420∕19",בבית המשפט העליון בשבתו כבית משפט לערעורים פליליים,nothing
"ע""פ 8420∕19","ע""פ  8420/19",nothing
"ע""פ 8420∕19",כבוד המשנה לנשיאה ח' מלצר,לפני:	
"ע""פ 8420∕19",כבוד השופט ע' פוגלמן,לפני:	
"ע""פ 8420∕19",כבוד השופט י' אלרון,לפני:	
"ע""פ 8420∕19","ערעור על גזר דינו של בית המשפט המחוזי מרכז-לוד בת""פ 35697-08-17 [פורסם בנבו] מיום 24.10.2019, שניתן על ידי כב' השופט ע' קובו",מדינת ישראל
"ע""פ 8420∕19","ח' בשבט התש""ף       ",תאריך הישיבה:
"ע""פ 8420∕19","עו""ד אורלי פרייזלר",בשם המערער:
"ע""פ 8420∕19",בשם המשיבה:,בשם המערער:
"ע""פ 8420∕19","עו""ד קרן רוט",בשם המערער:
"ע""פ 8420∕19",בשם שירות המבחן:,בשם המערער:
"ע""פ 8420∕19",הגב' הגר אביב,בשם המערער:
"ע""פ 8420∕19","חוק העונשין, תשל""ז-1977: סע'  40א(א)(9), 40ט(א)(7), 40ט(א)(9), 333, 335(א)(1)",חקיקה שאוזכרה: 
"ע""פ 8420∕19",מיני-רציו:,חקיקה שאוזכרה: 
"ע""פ 8420∕19","* מעשיו החמורים של המערער מצדיקים ענישה מחמירה ומרתיעה. העונש שהוטל עליו עושה עימו חסד רב, ולבטח אינו סוטה ממדיניות הענישה הנהוגה במקרים דומים; דווקא מאלו האמונים על שמירת החוק מצופה לנהוג באיפוק ולהימנע מהפגנת אלימות חסרת מעצורים – ולכל הפחות לפעול לסייע לאלו המצויים במצוקה. במובן זה, יש גם בעובדה כי המערער תקף את המתלונן בעודו לבוש במדי שוטר תוך שימוש באקדחו המשטרתי כדי להוות נסיבה מחמירה למעשיו, המצדיקה ענישה מחמירה ומרתיעה.",חקיקה שאוזכרה: 
"ע""פ 8420∕19",* עונשין – ענישה – מדיניות ענישה: עבירות אלימות,חקיקה שאוזכרה: 
"ע""פ 8420∕19",* משטרה – שוטר – חובותיו,חקיקה שאוזכרה: 
"ע""פ 8420∕19",* עונשין – ענישה – מדיניות ענישה: התערבות ערכאת ערעור,חקיקה שאוזכרה: 
"ע""פ 8420∕19",* עונשין – ענישה – מדיניות ענישה: שיקולים לחומרה,חקיקה שאוזכרה: 
"ע""פ 8420∕19","ערעור על גזר דינו של ביהמ""ש המחוזי שבו נגזרו על המערער עונש של 10 חודשי מאסר בפועל, ועונשים נוספים בעקבות הרשעתו במסגרת הסדר טיעון בעבירה של חבלה חמורה בנסיבות מחמירות. רקע: המערער, אשר שירת כשוטר במג""ב, הגיע כאורח לחתונה במדי מג""ב ונשא עמו אקדח. בתגובה לכך הוציא המערער את אקדחו, שלף ממנו את המחסנית, והכה באמצעותו, וכן במכות אגרוף את המתלונן בחוזקה. המערער המשיך להכותו אף כששכב שרוע על הרצפה. לאחר שהוזמנה ניידת אמבולנס למקום על ידי אחרים, עזבו המערער ובת זוגו את זירת האירוע, מבלי להושיט למתלונן עזרה.",.
"ע""פ 8420∕19","ביהמ""ש העליון (מפי השופט י' אלרון) דחה את הערעור מהטעמים הבאים:",.
"ע""פ 8420∕19","כידוע, אין זה מדרכה של ערכאת הערעור להתערב בעונש שהושת על נאשם, אלא בנסיבות חריגות שבהן נפלה טעות מהותית ובולטת בגזר הדין, או במקרים שבהם העונש שנגזר עליו סוטה במידה קיצונית ממדיניות הענישה הנהוגה במקרים דומים. עניינו של המערער אינו נמנה עם מקרים חריגים אלו.",.
"ע""פ 8420∕19","בימ""ש זה עמד לא אחת על החומרה הגלומה בביצוען של עבירות אלימות, ועל כך שהן פוגעות פגיעה קשה בזכותו של אדם לשלמות גופו, בכבודו העצמי, ובתחושת הביטחון האישי שלו. על רקע חומרתן של עבירות אלו, בימ""ש זה שב והדגיש כי יש להשית עונשי מאסר משמעותיים על עבריינים המבצעים עבירות אלימות בכלל, ועל מי שביצע עבירה של חבלה חמורה בנסיבות מחמירות בפרט.",.
"ע""פ 8420∕19","בנסיבות המקרה דנן, מעשיו של המערער חמורים הם, וראויים לגינוי חריף. דווקא מאלו האמונים על שמירת החוק מצופה לנהוג באיפוק ולהימנע מהפגנת אלימות חסרת מעצורים – ולכל הפחות לפעול לסייע לאלו המצויים במצוקה. במובן זה, יש גם בעובדה כי המערער תקף את המתלונן בעודו לבוש במדי שוטר תוך שימוש באקדחו המשטרתי כדי להוות נסיבה מחמירה למעשיו, המצדיקה ענישה מחמירה ומרתיעה.",.
"ע""פ 8420∕19","אשר על כן, ונוכח תסקיר נפגע העבירה, ובשים לב לכך שביהמ""ש המחוזי מיקם את העונש שגזר על המערער בתחתית מתחם העונש ההולם את מעשיו בהתחשב בנסיבותיו האישיות ובהמלצות שירות המבחן – ביהמ""ש סבור כי העונש שהוטל עליו עושה עימו חסד רב, ולבטח אינו סוטה ממדיניות הענישה הנהוגה במקרים דומים.",.
"ע""פ 8420∕19","כ""כ, משהתחשב ביהמ""ש המחוזי במצבו הנפשי של המערער והקל מעונשו נוכח יכולתו המוגבלת לשלוט במעשיו בעת ביצוע העבירה, אין מקום להקלה נוספת עימו מחמת קרבתו הנטענת לסייג האחריות הפלילית. ביהמ""ש המחוזי בחן את הראיות שהציג בפניו המערער להוכחת התקיימותה של נסיבה זו, וקבע בצורה מפורשת כי המערער לא היה כלל ועיקר במצב של קרבה למצב פסיכוטי בעת שביצע את העבירה. קביעה זו נסמכה הן על פגמים משמעותיים בחוות הדעת הפסיכיאטרית שהוגשה מטעם המערער; הן על כך שסירב להיבדק על ידי פסיכיאטר מטעם המשיבה; והן על פגמים נוספים בעדויות בני משפחתו אשר נטען כי יש בהן כדי לבסס את קרבתו לסייג האחריות הפלילית מחמת אי שפיות הדעת. לא נמצא להתערב בקביעה עובדתית זו אשר נומקה כדבעי. בהתאם לכך, אין מקום גם להתערב בקביעה כי הנסיבה המקילה הקבועה בסעיף 40ט(א)(9) לחוק העונשין בדבר קרבת הנאשם לסייג לאחריות פלילית – אינה חלה בעניינו.",.
"ע""פ 8420∕19","לפנינו ערעור על גזר דינו של בית המשפט המחוזי מרכז-לוד (השופט ע' קובו) בת""פ 35697-08-17 [פורסם בנבו] מיום 24.10.2019, שבו נגזרו על המערער עונש של 10 חודשי מאסר בפועל, ועונשים נוספים.",השופט י' אלרון:
"ע""פ 8420∕19","על פי המפורט בכתב האישום המתוקן, המערער שירת כשוטר בדרגת רב סמל ושימש מדריך קרב מגע ולוחם במשמר הגבול (להלן: מג""ב) בעת ביצוע המעשים המתוארים להלן.",רקע והליכים קודמים
"ע""פ 8420∕19","ביום 8.12.2016 בשעות הערב הגיע המערער יחד עם בת זוגו דאז לחתונה שנערכה בפתח תקווה לאחר שהשתתף באימון משטרתי. במהלך החתונה, לבש המערער מדי מג""ב ונשא עמו אקדח.",רקע והליכים קודמים
"ע""פ 8420∕19","בסיום האירוע, לאחר חצות הלילה, יצאו המערער ובת זוגו מהאולם שבו נערכה החתונה והחלו לצעוד לעבר החניון הסמוך. זמן קצר לאחר מכן יצא המתלונן מהאולם, ועשה דרכו גם הוא לחניון.",רקע והליכים קודמים
"ע""פ 8420∕19","בתגובה לכך הוציא המערער את אקדחו, שלף ממנו את המחסנית, והכה באמצעותו את המתלונן בפניו פעמיים בחוזקה. המתלונן ניסה להגן על פניו ועל ראשו, אך נפל בסופו של דבר לקרקע.",רקע והליכים קודמים
"ע""פ 8420∕19","המערער המשיך להכות את המתלונן במכות אגרוף בפניו בעוד שהאחרון שוכב שרוע על הקרקע, וחדל מכך רק כשאותו אחר שהיה לצידו אחז בו והרחיקו מהמתלונן. המתלונן הצליח לקום ולעמוד שנית על רגליו, אולם המערער שב והכה אותו במכות אגרוף והוא נפל לקרקע פעם נוספת.",רקע והליכים קודמים
"ע""פ 8420∕19","כתוצאה ממעשים אלו, נגרמו למתלונן שבר בעצם הלחי, שברים באף, שברים מרובים בסינוס שמאלי, שבר ברצפת ארובת עין שמאל, חתכים בפנים, נפיחות בעפעפיים, המטומה ונפיחות בצד שמאל של הפנים, וכן חתך ושבר באגודל ימין.",רקע והליכים קודמים
"ע""פ 8420∕19","בהמשך, לאחר שהוזמנה ניידת אמבולנס למקום על ידי אחרים, עזבו המערער ובת זוגו את זירת האירוע, והותירו את המתלונן חבול ומדמם מבלי להושיט לו עזרה.",רקע והליכים קודמים
"ע""פ 8420∕19","עוד תואר בכתב האישום כי מספר ימים לאחר האירוע ביקש המערער מבת זוגו להתקשר למתלונן ולשכנע אותו שלא יגיש נגדו תלונה במשטרה. בת הזוג נענתה לבקשתו, ובמועד שאינו ידוע במדויק למשיבה, שוחחה עם המתלונן וביקשה כי לא יגיש תלונה במשטרה נגד המערער.",רקע והליכים קודמים
"ע""פ 8420∕19","בגין ביצוע מעשים אלו יוחסה למערער בכתב האישום המתוקן עבירה של חבלה חמורה בנסיבות מחמירות, לפי סעיפים 333 ו-335(א)(1) לחוק העונשין, התשל""ז–1977.",רקע והליכים קודמים
"ע""פ 8420∕19","במסגרת הסדר הטיעון שנערך בין הצדדים הודה המערער בעובדות כתב האישום המתוקן, והמשיבה מצידה התחייבה כי תבקש מבית המשפט לגזור עליו עונש מאסר בפועל לתקופה שלא תעלה על 15 חודשי מאסר, לצד ענישה נלווית. לנוכח זאת, הרשיע בית המשפט המחוזי את המערער בעבירה שיוחסה לו בכתב האישום המתוקן.",רקע והליכים קודמים
"ע""פ 8420∕19","לבקשת המערער, הוגשו לבית המשפט המחוזי מספר תסקירים לעונש בעניינו.",רקע והליכים קודמים
"ע""פ 8420∕19","מהתסקירים שהוגשו עולה כי המערער שירת תקופה ממושכת בכוחות הביטחון ואף קיבל מספר תעודות הוקרה בגין תפקודו, וכי להתרשמות שירות המבחן מדובר באדם נורמטיבי בעל ערכים ונורמות תקינות בדרך כלל.",רקע והליכים קודמים
"ע""פ 8420∕19",עוד פורט כי המערער השתלב במסגרת שירות המבחן בקבוצה טיפולית בתחום השליטה בכעסים; כי הוא מתחרט ומקבל אחריות על מעשיו; וכי רמת הסיכון שיפעל פעם נוספת באלימות היא נמוכה.,רקע והליכים קודמים
"ע""פ 8420∕19","לאור האמור, המליץ שירות המבחן להשית על המערער עונש מאסר שירוצה בדרך של עבודות שירות, לצד הטלת פיצוי כספי לטובת המתלונן.",רקע והליכים קודמים
"ע""פ 8420∕19","בגזר דינו עמד בית המשפט המחוזי על חומרתם של מעשי המערער, ועל נסיבות ביצוע העבירה במקרה דנן. הודגש כי המערער ביצע את העבירה בעודו לבוש בבגדי מג""ב; כי השתמש בנשק קר לתקיפת המתלונן, והמשיך להכותו אף כששכב שרוע על הרצפה; וכי בתום האירוע עזב את המקום מבלי להושיט עזרה למתלונן.",רקע והליכים קודמים
"ע""פ 8420∕19","נוסף על כך, נדחתה טענת המערער שלפיה מתקיימת בנסיבות העניין הנסיבה המקילה המנויה בסעיף 40א(א)(9) לחוק העונשין שעניינה קרבה לסייג לאחריות פלילית. זאת, מאחר שאף שהמערער לוקה בהפרעה פוסט טראומתית, הלה ""לא היה כלל ועיקר במצב של קרבה למצב פסיכוטי"" בעת ביצוע העבירה.",רקע והליכים קודמים
"ע""פ 8420∕19","בהקשר זה קבע בית המשפט כי יש ליתן משקל מוגבל לחוות הדעת הפסיכיאטרית שהוגשה מטעם המערער כתמיכה לטענתו באשר למצבו הנפשי בעת ביצוע העבירה, משני טעמים שונים.",רקע והליכים קודמים
"ע""פ 8420∕19","ראשית, נקבע כי חוות הדעת התבססה על תשתית עובדתית שגויה. בפרט, צוין כי מחקירתו הנגדית של המומחה אשר כתב את חוות הדעת עלה כי אבחנתו נסמכה על כך שלהבנתו המתלונן איים על המערער שירצח אותו ואף רדף אותו – בעוד שאין לכך זכר בעובדות כתב האישום המתוקן שבהן הודה המערער.",רקע והליכים קודמים
"ע""פ 8420∕19","שנית, הודגש כי המערער סירב לאפשר לפסיכיאטר מטעם המשיבה לבדוק אותו, ובכך סיכל את האפשרות כי המשיבה תגיש חוות דעת פסיכיאטרית נגדית מטעמה.",רקע והליכים קודמים
"ע""פ 8420∕19","עוד נקבע כי אין בעדויותיהן של אחות המערער ואמו כדי ללמד על מצבו הנפשי בעת ביצוע העבירה. זאת, מאחר שעדויותיהן שלפיהן הוא חווה סיוטים וחרדות באופן תדיר הן עדויות כבושות שנמסרו לבית המשפט רק לאחר שנשמעה עדות המומחה.",רקע והליכים קודמים
"ע""פ 8420∕19","עם זאת, בית המשפט קבע כי העובדה שהמערער לוקה בהפרעה פוסט טראומטית השפיעה על יכולתו של המערער להימנע מביצוע העבירה ומידת השליטה על מעשיו ""הוגבלו במידת מה"", ועל כן מתקיימת בנסיבות העניין הנסיבה המקילה הקבועה סעיף 40ט(א)(7) לחוק העונשין.",רקע והליכים קודמים
"ע""פ 8420∕19","נוכח כל האמור לעיל ובשים לב למדיניות הענישה הנהוגה במקרים דומים, נקבע כי מתחם העונש ההולם את מעשי המערער נע בין 36-10 חודשי מאסר בפועל.",רקע והליכים קודמים
"ע""פ 8420∕19","בגזירת עונשו של המערער התחשב בית המשפט לחוּמרה אף בחבלות הקשות שנגרמו למתלונן; ובכך שבתסקיר נפגע העבירה שנערך לאחרון תואר כי הוא נזקק ל""מענה טיפולי תומך שיסייע לו לעבד את החוויה הטראומטית שאותה חווה"" בעקבות מעשי המערער.",רקע והליכים קודמים
"ע""פ 8420∕19","מנגד, נשקלו לקוּלה נסיבותיו האישיות של המערער, ובכללן מצבו המשפחתי ושירותו החיובי והתורם לכוחות הביטחון; רמת הסיכון הנמוכה הנשקפת ממנו; המלצת שירות המבחן בעניינו; וכן העובדה כי קיבל אחריות והביע חרטה על מעשיו.",רקע והליכים קודמים
"ע""פ 8420∕19","לאור כל זאת, השית בית המשפט על המערער עונשים של 10 חודשי מאסר בפועל; 10 חודשי מאסר על תנאי למשך 3 שנים, לבל יעבור עבירת אלימות מסוג ""פשע""; 5 חודשי מאסר על תנאי למשך שנתיים, לבל יעבור עבירת אלימות פיזית מסוג ""עוון""; ופיצוי על סך 50,000 ש""ח למתלונן.",רקע והליכים קודמים
"ע""פ 8420∕19","על כן, הומלץ לגזור על המערער עונש של מאסר בפועל שירוצה בדרך של עבודות שירות, ולהטיל עליו צו מבחן למשך שנה.",רקע והליכים קודמים
"ע""פ 8420∕19","בערעור שלפנינו טוען המערער כי העונש שנגזר עליו מחמיר עימו יתר על המידה, וכי אין להשית עליו עונש מאסר בפועל כלל. לחילופין נטען כי יש להפחית מעונש המאסר בפועל שנגזר על המערער כך שיוכל לרצותו בדרך של עבודות שירות.",תמצית טענות הצדדים בערעור
"ע""פ 8420∕19","לשיטת המערער יש לקבוע כי הנסיבה המקילה המנויה בסעיף 40ט(א)(9) לחוק העונשין בדבר קרבה לסייג לאחריות פלילית מתקיימת בעניינו. לטענתו, העבירה בוצעה על רקע ההפרעה הפוסט טראומטית שממנה הוא סובל, ולאחר שחש סכנה לשלומו נוכח ה""תוקפנות"" שהפגין כלפיו המתלונן.",תמצית טענות הצדדים בערעור
"ע""פ 8420∕19","כתימוכין לטענה זו מפנה המערער לחוות הדעת הפסיכיאטרית שהוגשה מטעמו; לעדויות אמו ואחותו שלפיהן הוא חווה סיוטים וחרדות כדבר שבשגרה; ולעדויות מפקדיו במשטרה שנשמעו בבית המשפט המחוזי, ובהן פורט על שירותו כלוחם ביחידה שבה שירת.",תמצית טענות הצדדים בערעור
"ע""פ 8420∕19",עוד טוען המערער כי סירב להיבדק על ידי פסיכיאטר מטעם המשיבה מאחר שחשש שהדבר עלול להשפיע על תוצאותיה של תביעה אזרחית שהוא מתכוון להגיש נגד המשטרה; וכי מאז שאובחן כבעל הפרעה פוסט טראומטית החל בקבלת טיפול פסיכיאטרי מתאים.,תמצית טענות הצדדים בערעור
"ע""פ 8420∕19","לבסוף נטען כי המלצות שירות המבחן שניתנו בעניינו של המערער; מדיניות הענישה הנהוגה במקרים דומים; ונסיבותיו האישיות, ובכלל זה מצבו המשפחתי הנוכחי, ההליך השיקומי שעבר עד כה, ושירותו הממושך כלוחם בכוחות הביטחון – כל אלו מצדיקים התערבות לקוּלה בעונש שהושת עליו.",תמצית טענות הצדדים בערעור
"ע""פ 8420∕19","מנגד, בדיון שנערך לפנינו טענה באת-כוח המשיבה כי יש לדחות את הערעור.",תמצית טענות הצדדים בערעור
"ע""פ 8420∕19","לשיטתה, מעשיו החמורים של המערער מצדיקים את העונש שהוטל עליו. בין היתר, הודגש כי יש לייחס חומרה רבה לכך שהמערער ביצע את העבירה בעודו לבוש במדי משטרה, ולנזק הרב שגרם למתלונן.",תמצית טענות הצדדים בערעור
"ע""פ 8420∕19","נוסף על כך, טענה באת כוח המשיבה כי לא מתקיימת בנסיבות העניין קרבה לסייג לאחריות פלילית, לפי סעיף 40ט(א)(9) לחוק העונשין. זאת, שכן לטענתה עדויותיהן של אחות המערער ואמו הוגדרה על ידי בית המשפט המחוזי כעדויות כבושות, ואף אין ליתן משקל ממשי לחוות הדעת הפסיכיאטרית שהוגשה מטעם המערער.",תמצית טענות הצדדים בערעור
"ע""פ 8420∕19","כידוע, אין זה מדרכה של ערכאת הערעור להתערב בעונש שהושת על נאשם, אלא בנסיבות חריגות שבהן נפלה טעות מהותית ובולטת בגזר הדין, או במקרים שבהם העונש שנגזר עליו סוטה במידה קיצונית ממדיניות הענישה הנהוגה במקרים דומים (ע""פ 6469/19 אבו דקה נ' מדינת ישראל [פורסם בנבו] (20.11.2019)).",דיון והכרעה
"ע""פ 8420∕19",	עניינו של המערער אינו נמנה עם מקרים חריגים אלו. ,דיון והכרעה
"ע""פ 8420∕19","בית משפט זה עמד לא אחת על החומרה הגלומה בביצוען של עבירות אלימות, ועל כך שהן פוגעות פגיעה קשה בזכותו של אדם לשלמות גופו, בכבודו העצמי, ובתחושת הביטחון האישי שלו (ע""פ 1985/18 אביטן נ' מדינת ישראל, [פורסם בנבו] בפסקה 9 (21.6.2018)).",דיון והכרעה
"ע""פ 8420∕19","	על רקע חומרתן של עבירות אלו, בית משפט זה שב והדגיש כי יש להשית עונשי מאסר משמעותיים על עבריינים המבצעים עבירות אלימות בכלל, ועל מי שביצע עבירה של חבלה חמורה בנסיבות מחמירות בפרט (וראו למשל ע""פ 799/19 צ'קול נ' מדינת ישראל, [פורסם בנבו] בפסקה 9 (18.7.2019); ע""פ 8244/17 מדינת ישראל נ' פלוני, [פורסם בנבו] בפסקה 13 (21.6.2018); ע""פ 7475/14 מהדי נ' מדינת ישראל, [פורסם בנבו] בפסקה 13 (25.12.2014)). ",דיון והכרעה
"ע""פ 8420∕19","בנסיבות המקרה דנן, מעשיו של המערער חמורים הם, וראויים לגינוי חריף. כמתואר לעיל, המערער הכה את המתלונן ללא רחם בעקבות משפט סתמי קצר שהאחרון הפטיר לעברו. המערער השתמש באקדח אותו נשא מתוקף תפקידו במשטרה בתור נשק קר, הטיח אותו בפניו של המתלונן פעמיים בחוזקה, ולא פסק מלהכות אותו במכות אגרוף בפניו אף שנותר שרוע על הרצפה.",דיון והכרעה
"ע""פ 8420∕19","אף לאחר שהמערער חדל מלהכות במתלונן, הותירו חבול ומדמם ונטש אותו במקום האירוע. דווקא מאלו האמונים על שמירת החוק מצופה לנהוג באיפוק ולהימנע מהפגנת אלימות חסרת מעצורים – ולכל הפחות לפעול לסייע לאלו המצויים במצוקה.",דיון והכרעה
"ע""פ 8420∕19","במובן זה, יש גם בעובדה כי המערער תקף את המתלונן בעודו לבוש במדי שוטר תוך שימוש באקדחו המשטרתי כדי להוות נסיבה מחמירה למעשיו, המצדיקה ענישה מחמירה ומרתיעה.",דיון והכרעה
"ע""פ 8420∕19","זאת ועוד, כעולה מתסקיר נפגע העבירה שנערך בעניינו, כתוצאה ממעשי המערער נגרמה למתלונן פגיעה אסתטית בפניו למשך תקופה ממושכת, והוא זקוק כיום לקבל מענה טיפולי שיסייע לו בעיבוד חווית הטראומה שאותה חווה.",דיון והכרעה
"ע""פ 8420∕19","אשר על כן, ובשים לב לכך שבית המשפט המחוזי מיקם את העונש שגזר על המערער בתחתית מתחם העונש ההולם את מעשיו בהתחשב בנסיבותיו האישיות ובהמלצות שירות המבחן – אנו סבורים כי העונש שהוטל עליו עושה עימו חסד רב, ולבטח אינו סוטה סוטה ממדיניות הענישה הנהוגה במקרים דומים.",דיון והכרעה
"ע""פ 8420∕19","ואחרון, משהתחשב בית המשפט המחוזי במצבו הנפשי של המערער והקל מעונשו נוכח יכולתו המוגבלת לשלוט במעשיו בעת ביצוע העבירה, אין מקום להקלה נוספת עימו מחמת קרבתו הנטענת לסייג האחריות הפלילית.",דיון והכרעה
"ע""פ 8420∕19","בית המשפט המחוזי בחן את הראיות שהציג בפניו המערער להוכחת התקיימותה של נסיבה זו, וקבע בצורה מפורשת כי ""הנאשם [המערער – י' א'] לא היה כלל ועיקר במצב של קרבה למצב פסיכוטי"" בעת שביצע את העבירה. קביעה זו נסמכה הן על פגמים משמעותיים בחוות הדעת הפסיכיאטרית שהוגשה מטעם המערער; הן על כך שסירב להיבדק על ידי פסיכיאטר מטעם המשיבה; והן על פגמים נוספים בעדויות בני משפחתו אשר נטען כי יש בהן כדי לבסס את קרבתו לסייג האחריות הפלילית מחמת אי שפיות הדעת.",דיון והכרעה
"ע""פ 8420∕19","	משכך, ובשים לב לכלל שלפיו ערכאת הערעור תתערב בממצאי עובדה ומהימנות שנקבעו על ידי הערכאה הדיונית במקרים נדירים בלבד, לא ראינו לנכון להתערב בקביעה עובדתית זו אשר נומקה כדבעי (וראו ע""פ 9954/17 זילברשטיין נ' מדינת ישראל [פורסם בנבו] (22.4.2018)). ",דיון והכרעה
"ע""פ 8420∕19","בהתאם לכך, אין מקום גם להתערב בקביעה כי  הנסיבה המקילה הקבועה בסעיף 40ט(א)(9) לחוק העונשין בדבר קרבת הנאשם לסייג לאחריות פלילית – אינה חלה במקרה שלפנינו.",דיון והכרעה
"ע""פ 8420∕19",סוף דבר – הערעור נדחה.,דיון והכרעה
"ע""פ 8420∕19","המערער יתייצב לשאת בעונש המאסר בפועל שהוטל עליו ביום 3.3.2020 עד השעה 10:00 בבית סוהר ""הדרים"", או על פי החלטת שירות בתי הסוהר, כשברשותו תעודת זהות או דרכון.",דיון והכרעה
"ע""פ 8420∕19","	על המערער לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 08-9787377 או  08-9787336.",דיון והכרעה
"ע""פ 8420∕19"," ניתן היום, כ""ג בשבט התש""פ (‏18.2.2020). ",דיון והכרעה
"ע""פ 8420∕19",ש ו פ ט,המשנה לנשיאה
"ע""פ 8420∕19",ש ו פ ט,המשנה לנשיאה
"ע""פ 8420∕19",   19084200_J07.docx   עע,_________________________
"ע""פ 8420∕19","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 8420∕19",ע' פוגלמן 54678313-8420/19,_________________________
"ע""פ 8420∕19",נוסח מסמך זה כפוף לשינויי ניסוח ועריכה,_________________________
"ע""פ 8420∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
