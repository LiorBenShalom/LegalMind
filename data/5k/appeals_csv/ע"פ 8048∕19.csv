verdict,text,part
"ע""פ 8048∕19",בבית המשפט העליון בשבתו כבית משפט לערעורים פליליים,nothing
"ע""פ 8048∕19","ע""פ  8048/19",nothing
"ע""פ 8048∕19",כבוד השופט נ' סולברג,לפני:	
"ע""פ 8048∕19",כבוד השופט י' אלרון,לפני:	
"ע""פ 8048∕19",כבוד השופטת י' וילנר,לפני:	
"ע""פ 8048∕19",שמעון פיצ'חדזה,המערער:
"ע""פ 8048∕19","ערעור על פסק דינו של בית המשפט המחוזי תל אביב-יפו ב-ת""פ 809-09-18 [פורסם בנבו] מיום 31.10.2019 שניתן על ידי כב' השופט י' טופף",מדינת ישראל
"ע""פ 8048∕19","ד' בסיון התש""ף       ",תאריך הישיבה:
"ע""פ 8048∕19","עו""ד אסף דוק; עו""ד אלון שליכטר",בשם המערער:
"ע""פ 8048∕19",בשם המשיבה:,בשם המערער:
"ע""פ 8048∕19","עו""ד עידית פרג'ון ",בשם המערער:
"ע""פ 8048∕19",בשם שירות המבחן:,בשם המערער:
"ע""פ 8048∕19",גב' ברכה וייס,בשם המערער:
"ע""פ 8048∕19","פקודת הסמים המסוכנים [נוסח חדש], תשל""ג-1973: סע'  7(א), 7(ג), 10",חקיקה שאוזכרה: 
"ע""פ 8048∕19","חוק העונשין, תשל""ז-1977: סע'  40יא(2)",חקיקה שאוזכרה: 
"ע""פ 8048∕19",מיני-רציו:,חקיקה שאוזכרה: 
"ע""פ 8048∕19","* אין מקום להוסיף ולהקל בעונשו של הנאשם, אשר הורשע בעבירות סמים. בנסיבות העניין, והיות שבית המשפט המחוזי חרג לקולה ממתחם העונש שקבע בשם שיקולי שיקום, הקלה נוספת תגרע מהאינטרס הציבורי ומשיקולי גמול והרתעה באופן החוטא לתכליות הענישה בעבירות סמים.",חקיקה שאוזכרה: 
"ע""פ 8048∕19",* עונשין – ענישה – מדיניות ענישה: עבירות סמים,חקיקה שאוזכרה: 
"ע""פ 8048∕19",* עונשין – ענישה – מדיניות ענישה: שיקום,חקיקה שאוזכרה: 
"ע""פ 8048∕19",* דיון פלילי – ערעור – התערבות במידת העונש,חקיקה שאוזכרה: 
"ע""פ 8048∕19","ערעור על גזר דין בגדרו הושת על המערער עונש של 18 חודשי מאסר בפועל, לצד ענישה נלווית, בגין ביצוע עבירות סמים.",.
"ע""פ 8048∕19","בית המשפט העליון (השופטים נ' סולברג, י' אלרון, י' וילנר) דחה את הערעור ופסק:",.
"ע""פ 8048∕19","אין ערכאת הערעור מתערבת בעונש, אלא במקרים חריגים שבהם נפלה טעות מהותית בגזר הדין, או כאשר העונש שנגזר חורג באופן ממשי מהענישה הנוהגת בנסיבות דומות. עונשו של המערער אינו מחמיר עימו ואף מקל עימו – וממילא עניינו אינו נכלל בגדר מקרים חריגים אלה.",.
"ע""פ 8048∕19","בשל חומרתן של עבירות הסמים יש צורך בהטלת ענישה מחמירה ומרתיעה על מבצעיהן. ככלל נסיבותיו האישיות של נאשם ייסוגו בפני האינטרס הציבורי שבהחמרת הענישה בגין עבירות מסוג זה. דברים אלו מקבלים משנה תוקף, עת הורשע המערער בהחזקת כמות גדולה של סם מסוג קוקאין, הנמנה בין הרעים והמרים שבסמים המסוכנים, ובאופן המעורר חשד כי נועד להפצה. בנסיבות אלה, לאור העובדה כי זוהי הרשעתו השלישית והיות שבית המשפט המחוזי חרג לקולה ממתחם העונש שקבע – אין מקום להוסיף ולהקל עם המערער בשם שיקולי שיקום. הקלה כזו תגרע מהאינטרס הציבורי ומשיקולי גמול והרתעה באופן החוטא לתכליות הענישה בעבירות סמים.",.
"ע""פ 8048∕19","לפנינו ערעור על גזר דינו של בית המשפט המחוזי תל אביב-יפו (השופט י' טופף) בת""פ 809-09-18 [פורסם בנבו] מיום 31.10.2019, בגדרו הושת על המערער עונש של 18 חודשי מאסר בפועל, לצד ענישה נלווית.",השופט י' אלרון:
"ע""פ 8048∕19","כעולה מכתב האישום המתוקן, ביום 16.8.2018 החזיק המערער בביתו 55 גרם של סם מסוכן מסוג קוקאין המחולק ל-38 מנות; משקל אלקטרוני; וכסף מזומן בסך 4,250 ש""ח.",רקע
"ע""פ 8048∕19","המערער הודה בעובדות כתב האישום המתוקן במסגרת הסדר טיעון, בתום הליך גישור, וללא הסכמה לעניין העונש.",רקע
"ע""פ 8048∕19","משכך, הרשיע בית המשפט המחוזי את המערער בביצוע עבירות של החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש], התשל""ג-1973 (להלן: הפקודה), והחזקת כלים להכנת סם מסוכן או לצריכתו ללא היתר לפי סעיף 10 לפקודה.",רקע
"ע""פ 8048∕19","עובר לשמיעת הטיעונים לעונש, הוגש לבית המשפט המחוזי תסקיר שירות מבחן מיום 10.9.2019, במסגרתו צוין כי ישנם מספר ""גורמי סיכון במצבו"" של המערער. בכלל זה, הוזכרו עברו הפלילי וחומרת העבירות בהן הורשע; קשריו הטעונים עם בני משפחתו והיעדרה של מערכת תמיכה עבורו; התמכרותו לסמים כדרך להתמודד עם ""מצבי קונפליקט""; וקשייו בוויסות וביסוס גבולות פנימיים המשפיעים לרעה על תפקודו.",רקע
"ע""פ 8048∕19","עם זאת, ובין היתר לנוכח יחסו של המערער לביצוע העבירות, לרבות נטילת אחריות וביטוי חרטה; יכולתו ל""התבוננות עצמית ביקורתית""; מאמציו לקיים אורח חיים יציב תעסוקתית ולתפקד במישור המשפחתי; הטיפול המשמעותי בו הוא משולב ושיתוף הפעולה שלו עם שירות המבחן וגורמי הטיפול; והתרשמות שירות המבחן כי טיפול זה תואם את צורכי המערער ומצבו, יתרום לו ויפחית את הסיכון להתדרדרותו – הומלץ להימנע מקטיעת הטיפול והרצף התעסוקתי של המערער, ולהסתפק בעונש של צו של""צ בהיקף שעות משמעותי וצו מבחן למשך שנה.",רקע
"ע""פ 8048∕19","זאת, תוך פגיעה ""ברף גבוה"" בערכים המוגנים של הגנה על שלום הציבור ובריאותו מפני ההשפעות ההרסניות הכרוכות בשימוש בסמים, ומניעת הנזקים הכלכליים והחברתיים העקיפים הנובעים משימוש בהם.",גזר דינו של בית המשפט המחוזי 
"ע""פ 8048∕19","בקביעת עונשו של המערער בתוך המתחם, שקל בית המשפט לחומרה את עברו הפלילי, הטומן בחובו הרשעה בעבירות של תקיפה ושוד מזויין בחבורה משנת 2009 שבגינה הושת עליו עונש מאסר בפועל למשך 20 חודשים, והרשעה בעבירה של העסקת עובד זר משנת 2017 שבגינה הוטל עליו עונש של 170 שעות של""צ ומאסר מותנה.",גזר דינו של בית המשפט המחוזי 
"ע""פ 8048∕19","לצד זאת, שקל בית המשפט לזכות המערער את הודאתו בעובדות כתב האישום בתום הליך גישור והחיסכון בזמן שיפוטי שנבע מכך; נטילת האחריות על מעשיו; שיתוף הפעולה שלו עם המשטרה; והשפעת העונש על בני משפחתו וילדיו הקטינים בהתאם לסעיף 40יא(2) לחוק העונשין, התשל""ז-1977 (להלן: חוק העונשין).",גזר דינו של בית המשפט המחוזי 
"ע""פ 8048∕19","בית המשפט הוסיף, כי מצא ליתן ""משקל נכבד"" להליך השיקומי שעבר המערער בחסות שירות המבחן, ואף לחרוג לקולה ממתחם העונש ההולם את מעשיו ""מטעמי שיקומו [...] בהיקף ניכר של 6 חודשי מאסר""; וכי יש בכך כדי להצדיק ""הקלה משמעותית בעונש"", אך לא כזו המאפשרת להסתפק בעונש מאסר אשר ירוצה בעבודות שירות בלבד.",גזר דינו של בית המשפט המחוזי 
"ע""פ 8048∕19","בהקשר זה נקבע כי המלצת שירות המבחן אינה מאזנת כראוי בין שיקולי הענישה בנסיבות המקרה דנן, וכי עונש אשר לא יכלול תקופת מאסר בפועל מאחורי סורג ובריח עלול ללמד על יחס מקל כלפי העבירות בהן הורשע, ולפגוע בשיקולי הגמול וההרתעה הנדרשים.",גזר דינו של בית המשפט המחוזי 
"ע""פ 8048∕19","בית המשפט הוסיף עוד וציין, כי בשונה מהליך טיפולי מסיבי וממושך כגון ""קליטה בקהילות שיקומיות סגורות ולאחר מכן מגורים בהוסטל טיפולי והשתלבות במעגל העבודה"", אשר קיים חשש שעונש מאסר בפועל יקטע אותו ויוריד לטמיון את המאמצים שהושקעו בו – במקרה דנן המדובר בהשתתפות ב""מספר מסגרות טיפוליות"", ואין הכרח שריצוי עונש מאסר בפועל יפגע במסלולו השיקומי של המערער.",גזר דינו של בית המשפט המחוזי 
"ע""פ 8048∕19","בסופו של דבר, השית בית המשפט המחוזי על המערער עונש של 18 חודשי מאסר בפועל; 10 חודשי מאסר על תנאי למשך 3 שנים לבל יעבור עבירת סמים מסוג פשע; 5 חודשי מאסר על תנאי למשך 3 שנים לבל יעבור עבירת סמים מסוג עוון; קנס בסך 10,000 ש""ח; והתחייבות בסך 20,000 ש""ח למשך 3 שנים לבל יעבור עבירת סמים מכל סוג.",גזר דינו של בית המשפט המחוזי 
"ע""פ 8048∕19","מכאן הערעור שלפנינו, הנסוב על חומרת העונש שנגזר על המערער.",גזר דינו של בית המשפט המחוזי 
"ע""פ 8048∕19",בנימוקי הערעור ובדיון לפנינו טען בא כוח המערער כי שגה בית המשפט המחוזי משלא נתן משקל משמעותי להליך השיקום של המערער; וכי בנסיבות דומות ואף חמורות יותר הושת עונש מאסר לריצוי בעבודות שירות משיקולי שיקום.,טענות הצדדים בערעור
"ע""פ 8048∕19","עוד נטען, כי לא היה מקום להבחין בין הליך שיקום ""בהוסטל"" להליך שיקומי כגון זה שעבר המערער, שכן ההחלטה על שיבוץ במסגרת טיפולית נתונה לשיקול דעת שירות המבחן בלבד, ואבחנה זו מפלה בין נאשמים ללא הצדקה.",טענות הצדדים בערעור
"ע""פ 8048∕19","באת כוח המשיבה מנגד, ביקשה לדחות את הערעור, תוך שהדגישה את הנסיבות המחמירות בענייננו, וטענה כי העונש אשר הושת על המערער ""מבטא התחשבות רבה"" בנסיבותיו האישיות והאינטרס הציבורי אינו מאפשר הקלה בו.",טענות הצדדים בערעור
"ע""פ 8048∕19","עוד צוין, כי אמנם ניכרת תמונה של שיקום משמעותי מצד המערער, אך זו עמדה לעיני בית המשפט המחוזי עת שגזר את דינו; וכי אין הכרח שההליך השיקומי של המערער ייקטע, וניתן לפנות ב""מיון מוקדם"" ולבקש לשבצו במסגרת המתאימה לכך.",טענות הצדדים בערעור
"ע""פ 8048∕19","מהתסקיר המשלים שהוכן עובר לדיון בערעור, מיום 25.5.2020, עולה כי המערער ממשיך את דרכו בהליך הטיפולי, וכי להערכת שירות המבחן קיים חשש שריצוי עונש מאסר בפועל יקטע הליך זה ויחשוף את המערער שוב לחברה עבריינית.",טענות הצדדים בערעור
"ע""פ 8048∕19","על כן, חרף חומרת העבירות, המליץ שירות המבחן להעדיף את ההליך השיקומי בעניינו של המערער, ולהמיר את עונש המאסר בפועל שהושת עליו במאסר הניתן לריצוי בעבודות שירות, לצד צו מבחן למשך שנה במסגרתו ימשיך המערער בטיפולו.",טענות הצדדים בערעור
"ע""פ 8048∕19","לאחר בחינת טיעוני הצדדים, ועיון בגזר הדין ובתסקירי שירות המבחן בעניינו של המערער, באתי לכלל מסקנה כי דין הערעור להידחות.",דיון והכרעה
"ע""פ 8048∕19","כלל ידוע הוא, כי אין ערכאת הערעור מתערבת בעונש שנגזר על ידי הערכאה הדיונית, אלא במקרים חריגים שבהם נפלה טעות מהותית בגזר הדין, או כאשר העונש שנגזר חורג באופן ממשי מהענישה הנוהגת בנסיבות דומות (ראו למשל ע""פ 8381/17 ‏מדינת ישראל נ' איכילוב, [פורסם בנבו] פסקה 15 (24.4.2018)).",דיון והכרעה
"ע""פ 8048∕19","עונשו של המערער אינו מחמיר עימו כלל ועיקר, ואף מקל עימו – וממילא עניינו אינו נכלל בגדר מקרים חריגים אלה.",דיון והכרעה
"ע""פ 8048∕19","בית משפט זה הדגיש לא אחת את חומרתן של עבירות הסמים, וקבע כי יש צורך בהטלת ענישה מחמירה ומרתיעה על מבצעיהן, אשר תתמוך במאבק למיגורן (ראו למשל ע""פ 8283/17 עבאסי נ' מדינת ישראל, [פורסם בנבו] פסקה 12 (10.6.2018)). בפרט, נקבע כי:",דיון והכרעה
"ע""פ 8048∕19","""אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים. עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונש זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ש""ח [...] יידעו המעורבים בסמים שלא לצריכה עצמית, כי יד המשפט תכבד עליהם"" (ע""פ 1345/08 איסטרחוב נ' מדינת ישראל, [פורסם בנבו] פסקה כ""ג (18.5.2009))",דיון והכרעה
"ע""פ 8048∕19","	כמו כן נקבע, כי ככלל נסיבותיו האישיות של נאשם ייסוגו בפני האינטרס הציבורי שבהחמרת הענישה בגין עבירות מסוג זה (ראו לדוגמה ע""פ 8988/16 בן סימון נ' מדינת ישראל, [פורסם בנבו] פסקה 10 (8.3.2017)).",דיון והכרעה
"ע""פ 8048∕19","	דברים אלו מקבלים משנה תוקף, עת הורשע המערער בהחזקת כמות גדולה של סם מסוג קוקאין, הנמנה בין הרעים והמרים שבסמים המסוכנים, בשל טבעו הממכר והתלות הגבוהה הנוצרת בו, ומחמת השפעותיו ההרסניות על גוף האדם ונפשו ועל החברה כולה (ראו גם ע""פ 972/11 מדינת ישראל נ' יונה, [פורסם בנבו] פסקה 4 (4.7.2012)).",דיון והכרעה
"ע""פ 8048∕19","עוד יש לציין בהקשר זה, את היות הסם שנמצא ברשות המערער מחולק לעשרות ""מנות"" ולצידן אותר משקל אלקטרוני, באופן המעורר חשד כי נועד להפצה.",דיון והכרעה
"ע""פ 8048∕19","זאת ועוד, בענייננו בית המשפט המחוזי העניק משקל נכבד לנסיבותיו האישיות של המערער ולהליך השיקומי אליו נרתם, עד כדי שחרג באופן משמעותי ביותר ממתחם העונש שקבע וממדיניות הענישה הנוהגת בנסיבות דומות.",דיון והכרעה
"ע""פ 8048∕19","בנסיבות אלה, ובשים לב לעובדה כי זוהי הרשעתו השלישית בדין, ולחסד הרב שעשה עימו בית המשפט המחוזי משחרג לקולה ממתחם העונש שקבע – איני סבור כי היה מקום להוסיף ולהקל עם המערער כבקשתו בשם שיקולי שיקום.",דיון והכרעה
"ע""פ 8048∕19",הקלה מעין זו תגרע מהאינטרס הציבורי ומשיקולי גמול והרתעה באופן החוטא לתכליות הענישה בעבירות סמים.,דיון והכרעה
"ע""פ 8048∕19","באחרית הדברים אציין, כי לא נעלמה מעיניי כברת הדרך שעשה המערער בהליך הטיפולי. יש לקוות כי ישכיל להמשיך בדרכו זו אף בין כותלי הכלא לטובתו ולטובת החברה, וחזקה על שירות בתי הסוהר כי יעשה כמיטב יכולתו לסייע לו בכך.",דיון והכרעה
"ע""פ 8048∕19","עם זאת, כאמור, לא מצאתי כי יש בכך, כמו גם ביתר טענותיו של המערער בעניין שיקומו, כדי להצדיק התערבות בפסק דינו של בית המשפט המחוזי.",דיון והכרעה
"ע""פ 8048∕19","אשר על כן, אציע לחבריי לדחות את הערעור.",דיון והכרעה
"ע""פ 8048∕19",ש ו פ ט,דיון והכרעה
"ע""פ 8048∕19",ש ו פ ט,	אני מסכים. 
"ע""פ 8048∕19",ש ו פ ט ת,	אני מסכימה. 
"ע""פ 8048∕19",	הוחלט כאמור בפסק דינו של השופט י' אלרון. ,	אני מסכימה. 
"ע""פ 8048∕19","המערער יתייצב לשאת בעונש המאסר בפועל שהוטל עליו ביום 2.7.2020 עד השעה 10:00 בימ""ר ניצן, או על פי החלטת שירות בתי הסוהר, כשברשותו תעודת זהות או דרכון. על המערער לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 08-9787377 או  08-9787336.",	אני מסכימה. 
"ע""פ 8048∕19","5129371 ניתן היום, ‏יב' בסיון התש""ף (‏4.6.2020). ",	אני מסכימה. 
"ע""פ 8048∕19",54678313ש ו פ ט,	אני מסכימה. 
"ע""פ 8048∕19",ש ו פ ט,	אני מסכימה. 
"ע""פ 8048∕19",ש ו פ ט ת,	אני מסכימה. 
"ע""פ 8048∕19",   19080480_J05.docx   עע,_________________________
"ע""פ 8048∕19","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 8048∕19",נ' סולברג 54678313-8048/19,_________________________
"ע""פ 8048∕19",נוסח מסמך זה כפוף לשינויי ניסוח ועריכה,_________________________
"ע""פ 8048∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
