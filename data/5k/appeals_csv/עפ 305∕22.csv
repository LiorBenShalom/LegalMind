verdict,text,part
עפ 305∕22,בבית המשפט העליון בשבתו כבית משפט לערעורים פליליים,nothing
עפ 305∕22,כבוד השופט נ' סולברג,לפני:	
עפ 305∕22,כבוד השופטת ג' כנפי-שטייניץ,לפני:	
עפ 305∕22,כבוד השופט ח' כבוב,לפני:	
עפ 305∕22,"ערעור על הכרעת דינו וגזר דינו של בית המשפט המחוזי בירושלים בת""פ 3533-04-20 [פורסם בנבו] מיום 03.10.2021 ומיום 30.11.2021 שניתנו על-ידי השופטת ת' בר-אשר",מדינת ישראל
עפ 305∕22,"ט""ז סיון התשפ""ג",תאריך הישיבה:
עפ 305∕22,"עו""ד ד""ר חגית לרנאו",בשם המערער:
עפ 305∕22,בשם המשיבה:,בשם המערער:
עפ 305∕22,"עו""ד מירי קולומבוס",בשם המערער:
עפ 305∕22,"גיא בן דוד, ""עדות מפי השמועה ""כפולה"" בהליך הפלילי – מעמדה בדין הישראלי, הקשיים בקבלת הדין הקיים והצעה לפתרון"", דין ודברים, יא (2018) 147",כתבי עת:
עפ 305∕22,"טליה פישר, ""דיני הראיות בראי התיאוריה"", עיוני משפט, לט (2016) 107",כתבי עת:
עפ 305∕22,יניב ואקי   דיני ראיות ,ספרות:
עפ 305∕22,"חוק העונשין, תשל""ז-1977: סע'  192, 333, 335(א)(1), 345(ב)(3), 348(ב), 34כב(א), 402(ב)",חקיקה שאוזכרה: 
עפ 305∕22,"פקודת הראיות [נוסח חדש], תשל""א-1971: סע'  9, 10, 10(1), 10(2), 10(3), 10א, 54א, 55",חקיקה שאוזכרה: 
עפ 305∕22,מיני-רציו:,חקיקה שאוזכרה: 
עפ 305∕22,"* ערעור שבמרכזו סוגיית קבילותן ומשקלן של אִמרות חוץ שנאמרו על-ידי קורבן עבירה, (המנוחה במקרה דנן), בסמוך לאחר מעשה אלימות, שעדות על אמירתן נשמעה בבימ""ש לפי סעיף 10(1) לפקודת הראיות. נפסק כי נדרשת תוספת ראייתית לאמרת קורבן אלימות המוגשת מכוח סעיף 10 הנ""ל, כי אמרות המנוחה קבילות כראיה לאמיתות תוכנן, כאשר הוּכחה אשמת המערער בעבירות האלימות והרכוש שיוחסו לו מעבר לספק סביר, אך לא הוּכחה מעבר לספק סביר אשמתו בעבירה של מעשה מגונה, ולפיכך עונש המאסר בפועל הופחת.",חקיקה שאוזכרה: 
עפ 305∕22,* ראיות – עדות – אימרת קורבן אלימות,חקיקה שאוזכרה: 
עפ 305∕22,* ראיות – קבילות – עדות שמיעה,חקיקה שאוזכרה: 
עפ 305∕22,* ראיות – קבילות – קיומה,חקיקה שאוזכרה: 
עפ 305∕22,* דיון פלילי – הרשעה – ספק סביר,חקיקה שאוזכרה: 
עפ 305∕22,* עונשין – ענישה – מדיניות ענישה: התערבות ערכאת ערעור,חקיקה שאוזכרה: 
עפ 305∕22,"ערעור על הכרעת דין של בימ""ש המחוזי שבה הורשע המערער בעבירות של שוד מזוין; חבלה ופציעה בנסיבות מחמירות; איומים; ומעשה מגונה כלפי המנוחה. על המערער נגזר עונש של 8 שנות מאסר בפועל, לצד ענישה נלווית, וגם על כך נסב הערעור. יצוין כי בעת שהוגש כתב האישום נגד המערער, המנוחה כבר לא הייתה בין החיים והוא התבסס בעיקר על אמרות המנוחה בסמוך לאחר האירוע האלים. במוקד הערעור נמצאת סוגיית קבילותן ומשקלן של אִמרות חוץ שנאמרו על-ידי קורבן עבירה, המנוחה כאן, בסמוך לאחר מעשה אלימות, שעדות על אמירתן נשמעה בבימ""ש לפי סעיף 10(1) לפקודת הראיות.",.
עפ 305∕22,בית המשפט העליון (מפי השופט כבוב ובהסכמת השופטים סולברג ו-כנפי-שטייניץ) קיבל את הערעור בחלקו ופסק כי:,.
עפ 305∕22,"אשר לקבילות אמרות המנוחה, קורבן אלימות, שנאמרו מחוץ לבית המשפט. הכלל האוסר עדות שמיעה קובע כי עדות על אמרה שאמר אדם מחוץ לבית המשפט אינה קבילה כראיה לאמיתות תוכנה. לצד הכלל הפוסל עדות שמיעה התפתחו חריגים ובהם חריגי 'רס גסטה'. מדובר בקבוצה של מקרים שבהם רשאי בימ""ש להסתמך על אמרות חוץ שנאמרו כ'חלק מהאירוע' שעליו הן נסובות, כראיה לאמיתות תוכנן, וזאת גם אם בנסיבות אחרות, האמרות הללו היו נפסלות מכוח הכלל הפוסל עדות שמיעה. אחד מחריגי ה'רס גסטה' נמצא בסעיף 10(1) לפקודת הראיות העוסק באמרת קורבן אלימות שנאמרה בסמוך לאחר מעשה האלימות.",.
עפ 305∕22,"הצדדים נחלקו האם ניתן היה להרשיע את המערער בהתבסס על אמרות המנוחה, מבלי שהובאה כל תוספת ראייתית שתתמוך באמרות אלו. נפסק כי כאשר אמרה מוגשת מכוח סעיף 10 לפקודה, קיימת הצדקה חברתית ממשית לקבל את האמרה כראיה, ואף קיימת מעין 'חזקה' המעוגנת בניסיון החיים, כי נותן האמרה לא מסר דבר שקר ביודעין. עם זאת, ברוב המקרים לא יהא די בחזקה זו לבדה כדי לשכנע מעבר לספק סביר כי האמרה הנ""ל משקפת את המציאות כהווייתה, להבדיל מהעובדה שהאמרה משקפת את המציאות כפי שזו נתפסה על-ידי נותן האמרה; ולפיכך, במקרה הרגיל לא ניתן לבסס את אשמת הנאשם מעבר לספק סביר, על בסיס אמרה כזו, מבלי ראיות מפלילות נוספות. בענייננו, כל התנאים הנדרשים לשם קבילות אמרות המנוחה, הוכחו במשפט. כך, המנוחה אמרה כי נעשה בה מעשה אלימות; אמרותיה נגעו במישרין למעשה האלימות שנעשה בה; ולא ניתן היה להביא אותה להעיד במשפט מחמת פטירתה. גם התנאי בדבר סמיכות הזמנים למעשה האלימות התקיים, שכן אמרות קורבן אלימות שנאמרו מספר שעות לאחר האירוע האלים, תוכלנה להיחשב כאמרות שנאמרו בסמוך לאירוע, ובלבד שלא נאמרו בתשובה לשאלות מדריכות.",.
עפ 305∕22,"חרף האמור, המערער סבור כי אמרות המנוחה בענייננו אינן קבילות. לטענתו, הטעם לכך שאמרות קורבן אלימות הוכרו כקבילות, הוא לנוכח החזקה שלפיה אמרות מעין אלו משקפות את המציאות כהווייתה. ברם, משנמצא כי אמרות המנוחה אינן משקפות את המציאות, נשמט הבסיס תחת הקביעה כי אמרותיה יכולות לשמש כראיה קבילה. אלא שחזקת המהימנות המיוחסת לאמרות קורבן אלימות איננה נובעת מתפיסה שדבריו משקפים בהכרח את המציאות כהווייתה, אלא מכך שקיימת חזקה שקורבן אלימות, בנסיבות המנויות בסעיף 10(1) לפקודה, לא יאמר דבר שקר ביודעין. משמעות חזקה זו בענייננו ברורה. המנוחה מסרה את אמרותיה בסמוך לאחר אירוע טראומתי שבמהלכו נפצעה בחלקים רבים בגופה באופן משמעותי, וברי כי לא היה בידה שהות לבדות מליבה את שאירע בדירה באותם רגעים שבהם, לתחושתה, היא נאבקה על חייה, עם שודד חמוש בסכין שפרץ לדירתה. בנסיבות אלה, חזקת המהימנות מלמדת כי המנוחה אמרה את שאמרה, בסמוך לאחר מכן, באופן המשקף את המציאות לפי מיטב הבנתה.",.
עפ 305∕22,"טענת המערער כי העובדה שהמנוחה מסרה מידע שהתברר בדיעבד כשגוי סותרת את החזקה בדבר מהימנות אמרותיה, נדחתה. אין זה מן הנמנע שקורבן עבירה, שחווה טראומה קשה, יטעה בהבנתו את המציאות. לא נכון לדקדק עם קורבן אלימות שחווה טראומה ממשית ביחס לכל פרט בעדותו אלא יש לתור אחר ליבת העדות, תוך התרשמות מהתנהגות העדים ואותות האמת, לצד השתלבות העדות במארג הראיות הכולל. לכן, לא די להראות כי המנוחה טעתה כדי לשלול אפשרות לקבל את אמרותיה כראיה. כל שניתן ללמוד מכך הוא כי המנוחה, שהייתה בטראומה ממשית לא דייקה בתיאורה את האירוע האלים שהתחולל בדירה. אין בכך כדי לחתור תחת החזקה לפיה המנוחה מסרה את האמת, לפי מיטב הבנתה. גם העובדה שתיאורי המנוחה השתנו מעט מאמרה לאמרה אינה מצביעה על כוונה מצדה להעליל על המערער עלילות שווא. אדרבה, ככל שעבר הזמן, המציאות כהווייתה החלה להתבהר אצל המנוחה, וזו עדכנה את גרסתה על מנת לדייק אותה ככל האפשר. גם ההצדקה החברתית לקבלת אמרות המנוחה, הגלומה בכך שמדובר בשריד הראיה האחרון שנותר ביחס לתקיפתה האלימה, לאחר פטירתה, מתקיים. לפיכך, אמרות המנוחה מקיימות את כל תנאי סעיף 10(1) לפקודה וניתן היה לקבלן כראיה לחובת המערער.",.
עפ 305∕22,"שונים פני הדברים ביחס למשקל שניתן לייחס לאמרות המנוחה. שכן, גם אם המנוחה סיפרה את כל האמת, מנקודת ראותה, לא ניתן להסיק מכך כי העובדות שהיא תיארה משקפות את המציאות כהווייתה. לשם כך, בימ""ש נדרש לבחון את האופן שבו משתלבות האמרות עם מארג הראיות הכולל, על מנת להכריע מה המשקל שראוי ליתן לאמרות המנוחה. אין מחלוקת על כך שאמרותיה הספונטניות ביותר של המנוחה, מיד לאחר האירוע, לא שיקפו את המציאות באופן מדויק. אלא שכלל הוא שגם אם נפלו בעדות נפגע עבירה אי-אלו דיוקים, אין בכך כדי לשלול את מהימנות גרסתו, אלא יש לתור אחר ליבת העדות. אמרות המנוחה בנוגע לעבירות האלימות והרכוש, משתלבות היטב במארג הראיות הכולל, ומשכך בצדק הורשע המערער בעבירות אלו, שהוכחו מעבר לספק סביר. מאידך, בקשר לעבירת המעשה המגונה, אשמת המערער לא הוכחה מעבר לספק סביר. ספק אם קיימות לאשמה זו תימוכין באמרותיה הקבילות של המנוחה, ומכל מקום לא הובאה כל ראיה מפלילה נוספת להוכחת אשמת המערער בעבירה זו. לכן, יש לזכות את המערער מעבירה זו ולהעמיד את עונשו על 7 שנות מאסר בפועל (חלף 8).",.
עפ 305∕22,"השופטת כנפי-שטייניץ סברה כי אמרות המנוחה אינן מותירות ספק כי המנוחה אכן סברה כל העת שהותקפה מינית על-ידי המערער. עם זאת, לנוכח הפערים בין אמרותיה בסוגיה זו, וביניהן לבין המציאות העובדתית, הפוגמים במשקלן הראייתי, ובאין תוספת ראייתית מחזקת, קם ספק סביר באשר לאשמת המערער בעבירה של מעשה מגונה.",.
עפ 305∕22,"לפנינו ערעור על הכרעת דינו וגזר דינו של בית המשפט המחוזי בירושלים (כבוד השופטת ת' בר-אשר) בת""פ 3533-04-20 [פורסם בנבו] מיום 03.10.2021 ומיום 30.11.2021, בהתאמה. בהכרעת הדין, המערער הורשע בעבירות של שוד מזוין, לפי סעיף 402(ב) לחוק העונשין, התשל""ז-1977 (להלן: החוק או חוק העונשין); חבלה ופציעה בנסיבות מחמירות, לפי סעיפים 333 ו-335(א)(1) לחוק; איומים, לפי סעיף 192 לחוק; ומעשה מגונה, לפי סעיף 348(ב) בנסיבות סעיף 345(ב)(3) לחוק. על המערער נגזר עונש של 8 שנות מאסר בפועל, לצד ענישה נלווית.",השופט ח' כבוב:
עפ 305∕22,"במוקד הערעור, סוגיית קבילותן ומשקלן של אִמרות חוץ שנאמרו על-ידי קורבן עבירה בסמוך לאחר מעשה אלימות, אשר עדות על אמירתן נשמעה בבית המשפט בהתאם להוראת סעיף 10(1) לפקודת הראיות [נוסח חדש], התשל""א-1971 (להלן: פקודת הראיות או הפקודה).",השופט ח' כבוב:
עפ 305∕22,"עובר ליום 05.06.2008 (להלן: יום האירוע), עברה ד' ק' (להלן: המנוחה), ילידת שנת 1947, להתגורר בדירת חברתה (להלן בהתאמה: הדירה ו-החברה), בעת שהחברה שהתה בחוץ לארץ. ביום האירוע, בסביבות השעה 16:00, המערער דפק על דלת הדירה והציג עצמו בפני המנוחה כמכר של החברה. המנוחה הכניסה את המערער לדירה, הכינה עבורו קפה, והשניים ישבו ושוחחו בפינת האוכל למשך כעשרים דקות.",הרקע להליך וכתב האישום
עפ 305∕22,"בסביבות השעה 16:30, הבחין אחד השכנים בבניין (להלן: השכן) בקולות זעקה שבקעו מתוך הדירה. דממה השתררה. סמוך לאחר מכן נפתחה דלת הדירה, והמנוחה נגלתה לעיני השכן לבושה בחולצה ובתחתונים, כשהיא חבולה בראש, בעין, במצח ובאף, כפות ידיה חתוכות, ודם נוטף מגופה. השכן המתין עם המנוחה ליד דלת הדירה עד להגעת כוחות המשטרה, אך המערער נמלט דרך מרפסת הדירה ולא אותר.",הרקע להליך וכתב האישום
עפ 305∕22,"המנוחה נלקחה לטיפול רפואי בבית החולים הדסה עין כרם, שם היא אושפזה מיום האירוע ועד ליום 26.06.2008, ונזקקה לניתוח לתיקון גידים ועצבים בכף יד שמאל. לאחר האירוע, חלה התדרדרות במצבה הנפשי של המנוחה. היא סבלה מפוסט-טראומה ונזקקה לטיפול נפשי ממושך. מצבה הנפשי הוסיף להתדרדר עד למותה בשנת 2017, כתשע שנים לאחר האירוע, מעט לפני הגיעהּ לגיל 70. וכך תוארו הדברים בהכרעת הדין:",הרקע להליך וכתב האישום
עפ 305∕22,"מאז האירוע, משך שנים ארוכות, התיק נותר לא מפוענח. הדברים השתנו במהלך חודש ינואר 2020, אז נמצאה התאמה בין טביעת אצבעו של המערער – פועל בניין, תושב כפר עקב, יליד שנת 1976 – ובין טביעת אצבע שאותרה בכתם דם על מעקה המרפסת הסמוכה לדירה, מעקה ששימש את המערער כדי להימלט מהדירה דרך המרפסת. בהמשך, בחודש פברואר 2020, אותרו גם ממצאי דנ""א של המערער על גבי חולצה שלבשה המנוחה בעת האירוע. ביום 24.03.2020 אותר המערער ונעצר.",הרקע להליך וכתב האישום
עפ 305∕22,"עובדות אלו, שפורטו בהכרעת הדין, אינן נתונות עוד במחלוקת בין הצדדים. לצד זאת, הצדדים נחלקו – הן בבית משפט קמא, הן בערעור שלפנינו – באשר אירע באותם רגעים, לא ארוכים, שחלפו מעת שהמערער והמנוחה שוחחו בדירה, ועד לרגע שבו בקעו משם זעקותיה. למרבה הצער, המנוחה נפטרה כאמור בשנת 2017, בטרם נעצר המערער. לפיכך, עדותה הובאה מפי אלו ששמעו את אמרותיה בסמוך לאחר המעשה, וזאת בהתאם להוראות סעיף 10(1) לפקודת הראיות.",הרקע להליך וכתב האישום
עפ 305∕22,בנקודה זו אפנה לתיאור העובדתי שהובא בכתב האישום בכל הקשור לאירוע שהתפתח בדירה ברגעים אלו.,הרקע להליך וכתב האישום
עפ 305∕22,"בכתב האישום מתואר כי לאחר שהמערער והמנוחה שוחחו בסלון הדירה למשך כעשרים דקות, המנוחה הודיעה למערער כי היא צריכה להתארגן ליציאה מהדירה. המנוחה ליוותה את המערער עד ליציאתו מדלת הדירה, נעלה את הדלת, ונכנסה אל המקלחת. עם יציאתה מהמקלחת, כשהיא לבושה בחולצה ובתחתונים בלבד, המנוחה נתקלה לפתע במערער שעמד בסלון הדירה. המנוחה החלה לזעוק. בתגובה, המערער הטיח את ראשה בקרקע, נגח בה עם ראשו מספר פעמים, וסתם את פיה בידו. המערער המשיך ותלש את שרשרת הזהב שענדה המנוחה על צווארה, דרש ממנה את טבעת הזהב שעל אצבעה, ולאחר שמסרה לו את טבעתהּ, איים עליה כי יהרוג אותה אם לא תחדל מלצעוק. לאחר מכן, המערער גרר את המנוחה בכוח למטבח, נטל סכין בעלת להב של 15 ס""מ, ואיים עליה באמצעות הסכין. המנוחה ניסתה לתפוס את הסכין, ובעת המאבק היא נפצעה בידה. המערער הוסיף ומשך את המנוחה לעבר החדרים בדירה, הפיל אותה על הרצפה ושב ואיים עליה שלא תצעק, תוך שהוא מצמיד את הסכין לבטנה התחתונה. המנוחה הצליחה לבסוף להשתחרר מלפיתת המערער, אך לא לפני שנפצעה מהסכין גם בידה השנייה. לאחר שהמערער שמע את קריאתו של השכן מחוץ לדירה, הוא עזב את המנוחה וברח דרך המרפסת אל מחוץ לדירה.",הרקע להליך וכתב האישום
עפ 305∕22,"בפתח הכרעת הדין הודגש, כי בין הצדדים לא הייתה מחלוקת בכל הנוגע להימצאות המערער בדירה בעת האירוע, עובדה שנתמכה בטביעת אצבע של המערער שאותרה בזירה, וכן בממצאי דנ""א שלו שאותרו על גבי חולצתה של המנוחה. המחלוקת בין הצדדים, כאמור, התמקדה אך בנסיבות האירוע האלים שאירע בדירה. על מנת להכריע במחלוקת זו, נדרש בית משפט קמא, מחד גיסא, למארג הראיות שהובא על-ידי המדינה. ראיות אלו כללו, בין היתר, שש אמרות שנאמרו על-ידי המנוחה בסמוך לאחר מעשה האלימות – לשכן, לשוטר הסיור, לשני חוקרי משטרה, ולאחותה ובנה (של המנוחה) שבאו לבקרה בבית החולים; וכן עדויות וראיות פורנזיות שהובאו לתמיכה בתוכן אמרות אלו. מאידך גיסא, נבחנו גרסאותיו המתפתחות של המערער למול התמונה הראייתית כולה. הכול כפי שיפורט מיד.",הכרעת הדין וגזר הדין
עפ 305∕22,"כאמור לעיל, בעת שהוגש כתב האישום נגד המערער, המנוחה כבר לא הייתה בין החיים. כתב האישום התבסס אפוא, במידה רבה, על אמרותיה של המנוחה בסמוך לאחר האירוע האלים. גם הרשעת המערער בבית משפט קמא התבססה, במידה רבה, על העדפת אמרות המנוחה על פני גרסאות המערער, ואף הערעור דנא מופנה כלפי האפשרות להרשיעו על בסיס אמרות אלו. לפיכך, אפתח את הדיון בהצגת אמרות המנוחה כפי שאלו הובאו בפני בית משפט קמא.",אמרות המנוחה
עפ 305∕22,"אמרתה הראשונה של המנוחה לאחר האירוע, הובאה מפי השכן. בבית המשפט העיד הלה, כי עם פתיחת דלת הדירה נגלתה לעיניו המנוחה כשהיא נסערת ובמצב נפשי קשה, לבושה רק בבגדים תחתונים ונוטפת דם מגופה.",אמרות המנוחה
עפ 305∕22,"אמרתה השנייה של המנוחה הובאה מפי שוטר הסיור שהוזעק לזירה. שוטר הסיור אישר בעדותו בבית המשפט את נכונות האמור בדו""ח הפעולה. עוד נכתב בדו""ח הפעולה כי נהג האמבולנס שפינה את המנוחה לבית החולים סיפר, כי המנוחה מסרה לו ""שהחשוד תלש מצווארה שרשרת עם תליון מגן דוד מיהלומים, וביקש ממנה את הטבעת שהיית[ה] באצבעה.",אמרות המנוחה
עפ 305∕22,"אמרתה השלישית של המנוחה הובאה מפי חוקר המשטרה שהגיע לבית החולים בשעה 18:20 ביום האירוע (ת/1). המנוחה תיארה בפני חוקר המשטרה כי לאחר שסיימה להתלבש בחדר המקלחת, היא שמעה רעש ויצאה לסלון הדירה, שם הופתעה לראות את המערער, אותו היא ליוותה קודם לכן אל מחוץ לדירה. את שאירע מיד לאחר מכן תיארה המנוחה כך: ""אני ראיתי שיש לו מבט של טירוף בעיניים ואז הוא תפס אותי והשכיב אותי על הרצפה בפרוזדור ליד המחסן וניסה לפתוח את המכנס שלו ושלי ואז הוא ביקש את הטבעת ואני נתתי לו טבעת זהב עם יהלום גדול. לאחר שנתתי לו את הטבעת הוא המשיך לתקוף אותי הוא ישב על הברכיים שלי וניסה לסתום לי את הפה כי אני צעקתי. הוא אמר לי אני אהרוג אותך יש לי סכין והמשיך לנסות לפתוח את המכנס שלו ושלי ואז הצעתי לו כסף והוא אמר לי איפה הכסף ואני אמרתי לו בסלון. הוא ניסה להכניס אותי לחדרים ולמקלחת אבל אני אמרתי לו בסלון ואז הוא הכניס אותי למטבח ולקח סכין והכניס אותי לכיוון החדרים ואז הוא ניסה לסתום לי את הפה ואני אמרתי לו שהארנק בסלון. הוא הביא אותי למסדרון ואז ניסה לסתום לי את הפה ואז אני נשכתי לו את האצבע הקטנה, הזרת של יד ימין ואז הוא צעק ואני תפסתי לו [את] האשכים ולחצתי חזק והתחלתי לצרוח והוא עזב אותי וברח לכיוון המרפסת. בשלב זה, חוקר המשטרה ביקש לברר האם המערער הצליח להוריד את בגדיה של המנוחה, אך הוא נאלץ להפסיק את התשאול בעקבות כניסת הרופא לחדר כדי לטפל במנוחה.",אמרות המנוחה
עפ 305∕22,"בו ביום, בשעה 20:34 גבתה חוקרת משטרה נוספת את עדות המנוחה (ת/5). בהודעה זו, שהיא האמרה הרביעית שהתקבלה כראיה בבית המשפט, סיפרה המנוחה על אשר אירע לאחר שיצאה מהמקלחת, ביתר פירוט, כדלהלן: ""אני נכנסתי להתקלח, התקלחתי לבשתי חולצה ושמעתי רעש ולבשתי מכנסיים ובאתי לראות בסלון מאיפה הרעשים פתאום ראיתי אותו בדלת של המרפסת אבל בתוך הסלון ואז הוא בא אליי מהר עם זעם ואז ראיתי את השרירים שלו בידיים והיה לו מבט של ז[ע]ם לא הצלחתי לברוח כי היה עניין של שניות. הוא התנפל עליי השכיב אותי על הרצפה ישב לי על הברכיים וניסה עם יד ימין שלו להוריד לי את המכנסיים ובינתיים הוא סוגר לי את הפה שאני לא אצרח. אני נאבקתי בו התחלתי לדחוף אותו מעליי ואז הוא ראה את השרשרת שלי ועם יד ימין קרע לי את השרשרת. מדובר בשרשרת זהב יחסית עבה הוא קרע לי אותה מהצוואר זה עם מגן דוד עם יהלומים. ניסיתי לדחוף אותו ולנסות לקום ואז הוא ראה את הטבעת שלי – טבעת זהב עם יהלום גדול והוא אמר לי תורידי את הטבעת. נתתי את הטבעת ואז הוא תפס את שתי הידיים שלי וראה שאני נאבקת וצורחת והוא אמר לי תשתקי אם לא אני רוצח אותך. הוא לא הפסיק להגיד אני רוצח אותך. ואז עלה לי רעיון להציע לו כסף ואז אמרתי לו בוא תיקח יש כסף בסלון. בינתיים מאז שהוא ישב לי על הברכיים עד אותו רגע אנחנו נמצאים בפרוזדור ליד המקלחת ואז הוא תפס לי את הראש ודפק את הראש ברצפה מספר פעמים ואז דפק את הראש שלו בראש [שלי] מספר פעמים. אני רוצה לתקן את עצמי עכשיו (כך במקור – ח' כ') בשלב הזה הצעתי לו כסף אחרי שהוא דפק לי את הראש ואז שאל איפה הכסף ואמרתי לו בסלון, ואז הוא משך אותי עם שתי הידיים שלי לסלון והוא היה בגב שלי ולא יכולתי לברוח, אני מתקנת את עצמי (כך במקור – ח' כ') הוא חיבק אותי הוא היה מאחורי, יד אחת הייתה על הכתפיים שלי ויד אחת על הפה שלי והוא משך אותי לסלון בשביל לתת לו את הכסף, ואז במקום לקחת אותי לסלון הוא משך אותי למטבח ותפס את הסכין תוך כדי שהוא תופס לי את הכתפיים והפה מאוד חזק. היו שם סכינים על הקיר והשיש ואז הוא לקח מהקיר סכין מאוד גדולה, ואז אמר אני הורג אותך ואז הוא רצה להכניס לי את הסכין לבטן, אז ביד ימי[ן] ניסיתי לתפוס את הסכין וזה חת[ך] לי את היד. אני אמרתי לו קח את הכסף ואז הוא ניסה להכניס אותי למקלח[ת]. הוא משך אותי עם היד לפה. פחדתי שבמקלחת לא [י]שמעו אותי אז נדחפתי ושנינו נפלנו בפרוזדור ליד המקלחת מי[ן] מחסן, ואז הוא לקח את הסכין להכניס לי בין הרגליים ואז הושטתי את יד שמאל ואז יד שמאל נחתכה. צרחתי ואז אמרתי לו קח כסף ואז נשכתי לו את האצבע-זרת של יד ימין ותפסתי לו חזק את הביצים. הוא צעק תעזבי את האצבע ואז התפתל מכאב ופתאום עזב ורץ לכיוון הסלון יצא למרפסת, ראיתי אותו על מעקה המרפסת ואני מהר פתחתי את הדלת וצעקתי. במענה לשאלות נוספות, המנוחה שללה את האפשרות שהמערער ניסה להחדיר את אצבעותיו לאיבר מינה, או נגע בה בגופה באיברים אינטימיים.",אמרות המנוחה
עפ 305∕22,"אמרתה החמישית של המנוחה, נאמרה לאחותה בעת שהרופאים היו עסוקים בתפירת החתכים שהיו בידיה. בהתאם לעדותה של האחות בבית המשפט, המנוחה סיפרה לה כי לאחר שליוותה את המערער אל מחוץ לדירה, ""כשהיא נכנסה למקלחת ובעודה מתארגנת שם, היא הייתה רק עם תחתונים, היא שמעה רעש, כשהיא יצאה מהמקלחת היא הופתעה שהיא ראתה אותו עם סכין ביד. הוא תפס אותה, הוא הפיל אותה ארצה [...] הוא הטיח את הראש שלה מספר פעמים ברצפה, הוא נגח בה. כאשר התבקשה לתאר בבית המשפט מה בדיוק עשה המערער למנוחה, השיבה האחות: ""אמרתי שהיא יצאה מהמקלחת הוא כבר היה עם סכין ביד, הוא הטיח את הראש שלה, הוא דפק, הוא תפס בצווארה שלא תזוז.",אמרות המנוחה
עפ 305∕22,האמרה השישית הוצגה בעדות בנה של המנוחה בבית המשפט.,אמרות המנוחה
עפ 305∕22,"לאחר בחינת מכלול אמרות המנוחה, הגיע בית משפט קמא למסקנה כי המנוחה הייתה עקבית בגרסתה שלפיה המערער שדד אותה, תקף אותה פיזית תוך שגרם לפציעות בכל חלקי גופה, וניסה לתקוף אותה תקיפה מינית. בית המשפט מצא כי הוכח שאמרותיה של המנוחה נאמרו בסמוך לאירוע האלים, ולפיכך, ניתן לקבל אותן כראיה לאמיתות תוכנן בהתאם לסעיף 10(1) לפקודת הראיות. בנסיבות אלו, בית המשפט פנה לבחון את עיקרי אמרות המנוחה כפי שהוכחו במשפט, למול גרסאותיו המתפתחות של המערער. לתיאורן של אלה אפנה כעת.",אמרות המנוחה
עפ 305∕22,"כאמור, המערער נעצר ביום 24.03.2020 ובו ביום הוא נלקח לחקירה (ת/24). בתחילה, המערער הכחיש את האירוע מכול וכול, תוך שטען כי מעולם לא היה בשכונה שבה הדירה מצויה. לאחר שעומת המערער עם סרטון שבו הוא נראה ביום האירוע הולך סמוך לדירה, המערער 'נזכר' שהוא אכן נכנס אל הדירה באותו יום. לדבריו, הוא עבד בריצוף בקומה מעל הדירה שבה שהתה המנוחה, שתה מספר כוסות של ערק במהלך העבודה, ולאחר מכן, החליט לרדת לדירה ולדפוק על הדלת. המערער המשיך וסיפר כי המנוחה הכניסה אותו לדירה והכינה עבורם קפה, ובשלב מסוים הוא ראה את שרשרת הזהב שהייתה על צווארה והחליט לתלוש אותה ממנה. מיד לאחר תלישת השרשרת, הוא דחף את המנוחה לעבר הרצפה, חסם את פיה בידו, ואיים עליה באמצעות סכין לבל תצעק. לצד זאת, המערער הכחיש את הטענות שלפיהן הוא דקר את המנוחה או נגע בתחתוניה, וטען כי שרשרת הזהב אבדה לו במהלך מנוסתו.",גרסאות המערער
עפ 305∕22,המערער שב על עיקרי גרסה זו גם בשחזור שנערך עמו בדירה עוד באותו היום (ת/13); והתמיד בה בחקירתו במשטרה ביום 25.03.2020 (ת/25).,גרסאות המערער
עפ 305∕22,"גרסת המערער החלה להתפתח במסגרת חקירותיו מיום 29.03.2020 (ת/26, ת/27) ומיום 30.03.2020 (ת/28). עיקר ההתפתחות בגרסה בא לידי ביטוי בטענה שלפיה הייתה זו המנוחה שהביאה מהמטבח את הסכין במטרה לאיים עליו. לפי גרסה זו, המערער נאלץ להדוף את המנוחה וליטול את הסכין מידיה במטרה להגן על עצמו. לצד זאת, המערער לא כפר בכך שהוא תלש את השרשרת מצווארה של המנוחה, אך טען כי השרשרת נותרה בדירה בעת מנוסתו.",גרסאות המערער
עפ 305∕22,"המערער דבק בחלקים מגרסתו המתפתחת בעת תשובתו לכתב האישום שניתנה בבית המשפט ביום 11.11.2020. בהזדמנות זו הוסיף המערער, כי לאחר ששוחח עם המנוחה בסלון הדירה, הוא ביקש לעשן סיגריה והמנוחה הפנתה אותו לעבר המרפסת כדי לעשן. לדבריו, בשלב מסוים המנוחה החלה להיות ""עצבנית"" ולהאשים אותו כי בכוונתו לגנוב ממנה. ניסיונותיו להפיג את חשדותיה לא צלחו, והיא הלכה אל המטבח שהיה בקרבת מקום, הביאה סכין, והחלה לתקוף אותו בידו וברגלו. המערער טען כי בתגובה לכך, הוא הדף את המנוחה והפיל אותה על הקרקע, ויתכן שפעולות אלו הובילו לפציעתה. המערער הוסיף וטען, כי הוא לא היה יכול להיכנס או לצאת מהדירה דרך המרפסת, בשל גובהה.",גרסאות המערער
עפ 305∕22,"במאמר מוסגר יצוין, כי במסגרת תשובתו לאישום, המערער טען כי הודאתו בפני חוקרי המשטרה בביצוע עבירת השוד הייתה ""הודאת שווא"" שניתנה בעקבות ""לחצים נפשיים אדירים"" שהופעלו עליו. לפי הנטען, חוקרי המשטרה מסרו למערער כי אם יודה בביצוע עבירת השוד, הם יבטלו את האישומים של ניסיון רצח וניסיון אונס שיוחסו לו; ואם לא יודה – ייגזרו עליו 20 שנות מאסר מאחורי סורג ובריח. ברם, לא זו בלבד שטענה זו הוכחה כשגויה עת נשמעו עדויותיהם של חוקרי המשטרה שחקרו את המערער; אלא שטענה זו נזנחה בהמשך על-ידי המערער, עת הודה מיוזמתו בפתח חקירתו הראשית, כי ביצע את עבירת השוד. ובלשונו: ""מה שקרה, השוד אני קיימתי.",גרסאות המערער
עפ 305∕22,"שינויי גרסאותיו של המערער לא נסתיימו בכך. כפי שתואר בהכרעת הדין, עדות המערער כללה סתירות רבות ביחס לנושאים מהותיים שעל הפרק, וביניהם, האופן והמועד שבו הוא תלש את שרשרת הזהב מצווארה של המנוחה; מידת הכוח שהפעיל כלפי המנוחה בעת שתקף אותה; האופן שבו הובאה הסכין (על-ידי המערער או על-ידי המנוחה) ומה השימוש שנעשה בה (איומים או תקיפה ממשית); האם המערער היה שתוי בעת האירוע; ואילו פציעות נגרמו לו במהלך אירוע השוד, אם בכלל. המערער מסר גרסאות שונות ביחס לנושאים אלו, הן במשטרה הן בבית המשפט, ולא ידע ליישב את הסתירות שנתגלו בגרסאותיו כאשר הוא עומת עמן.",גרסאות המערער
עפ 305∕22,"כאמור, לבד מאמרות המנוחה, נבחנו ראיות אובייקטיביות נוספות שתמכו בגרסת המנוחה ושללו את גרסת המערער על אודות האירוע האלים שאירע בדירה. כך למשל, צוין כי עדות השכן על כך ששמע את צעקותיה של המנוחה בלבד, מחזקת את גרסת המנוחה שלפיה היא הותקפה על-ידי המערער, ולא ההיפך; וכי העובדה שהמנוחה הייתה בבגדים תחתונים כשפתחה את הדלת, מחזקת את גרסתה בדבר יציאת המערער מהדירה לפני כניסתה למקלחת, וסותרת את גרסת המערער שלפיה הוא לא יצא מהדירה וחזר אליה. שכן, ניתן להניח כי המנוחה לא הייתה פושטת את בגדיה ונכנסת אל המקלחת בעוד המערער שוהה בדירה. עוד נקבע, כי תיאור השכן על מה שראה מיד לאחר האירוע, עולה בקנה אחד עם תיאוריה הספונטניים של המנוחה וסותר את גרסתו המתפתחת של המערער.",הראיות האובייקטיביות
עפ 305∕22,"בנוסף, נקבע, כי פיזור הדם בכל חלקי הדירה, אשר כלל בין היתר ""כתמי התזה"" במסדרון, תואם את תיאורה של המנוחה בדבר גרירתה על-ידי המערער בחלקים שונים בדירה, וזאת בניגוד לגרסת המערער כי האירוע כולו אירע בסלון הדירה. גם מיקום השרשרת שנתלשה מצווארה של המנוחה, ואותרה במסדרון הדירה, נמצא תואם את גרסת המנוחה; וכך גם מיקום הסכין, שאותרה בצמוד לכניסה לחדר השירותים ולחדר השינה.",הראיות האובייקטיביות
עפ 305∕22,"עוד נקבע, כי גרסת המערער בעדותו, שלפיה בתום האירוע הוא יצא מדלת הדירה, נסתרה הן מעדות השכן שעמד ליד הדלת ולא ראה אדם יוצא מהדירה עד להגעת המשטרה; הן מטביעת האצבע של המערער שנותרה על מעקה המרפסת הסמוכה לדירה, ומסימני דם שנותרו במהלך מנוסת המערער דרך המרפסת. הסבריו של המערער לממצאים אלו, כך נקבע, סיבכו אותו בשקרים נוספים, והראו כי הוא אינו דובר אמת.",הראיות האובייקטיביות
עפ 305∕22,"בית משפט קמא מצא תימוכין נוספים לגרסת המנוחה בכך שנמצאו פריטי דנ""א של המערער על חולצת המנוחה. בהקשר זה צוין, כי בהתאם לחוות דעת סטטיסטית שהוגשה, ולא נסתרה על-ידי המערער, הסיכוי שאדם אחר הותיר את פריטי הדנ""א על חולצת המנוחה הוא 1 ל-13.5 ביליון, כאשר מדובר באוכלוסייה היהודית; או 1 ל-34.7 ביליון, כאשר מדובר באוכלוסייה הערבית. עוד צוין, כי המערער סירב להשיב לשאלה כיצד הגיעו מרכיביו הגנטיים לתחתוניה של המנוחה, ושב וטען כי לא ניתן לומר שנמצא דנ""א שלו על התחתונים. גם נתון זה נמצא על-ידי בית משפט קמא כמחזק את גרסת המנוחה.",הראיות האובייקטיביות
עפ 305∕22,"מנגד, כך נקבע, המערער שיקר בהזדמנויות רבות, שינה את גרסאותיו באופן תדיר, וגרסאות אלו אף נסתרו ממכלול הראיות שנמצאו בזירה. כמו כן, ניתן ""משקל רב"" לעובדה שהמנוחה לא הכירה את המערער, ורק לאחר פטירתה הוא אותר, כך שלא ניתן לסבור כי היה לה מניע לטפול על המערער אשמת שווא.",הראיות האובייקטיביות
עפ 305∕22,"בית המשפט המחוזי הוסיף ופירט את יסודות העבירות שיוחסו למערער, שוד מזוין, חבלה ופציעה בנסיבות מחמירות, איומים, ומעשה מגונה; וקבע כי העובדות המפורטות בכתב האישום מבססות את העבירות הללו. לפיכך, המערער הורשע בכל העבירות שיוחסו לו בכתב האישום.",הראיות האובייקטיביות
עפ 305∕22,"בגזר דינו עמד בית משפט קמא על כך שהתקיפה האכזרית של המנוחה בתוך ביתה, מגלמת פגיעה גבוהה בערכים המוגנים; וכי אף הנזקים שנגרמו למנוחה כתוצאה מכך, עד למותה כתשע שנים לאחר מכן, היו קשים וחמורים. לאחר שעמד בית המשפט על מדיניות הענישה הנוהגת, נקבע למערער מתחם ענישה של 11-7 שנות מאסר בפועל. בקביעת עונשו בתוך המתחם, שקל בית משפט קמא לקולה את חלוף הזמן מביצוע העבירות, כמו גם את נסיבותיו האישיות של המערער והפגיעה שתיגרם לבני משפחתו כתוצאה ממאסרו; ומנגד, נשקלו עברו הפלילי של המערער הכולל ביצוע עבירות אלימות ורכוש, אם כי ניתן משקל לכך שמאז שנת 2010 המערער לא הורשע בכל עבירה. בסופו של יום, נגזרו על המערער 8 שנות מאסר בפועל, בניכוי ימי מעצרו; מאסר מותנה; ופיצוי בסך של 30,000 ש""ח למשפחת המנוחה.",הראיות האובייקטיביות
עפ 305∕22,"בפתח נימוקי הערעור ציין המערער, המיוצג על-ידי עו""ד לרנאו מטעם הסנגוריה הציבורית, כי אף שהוא עומד על גרסת החפות שמסר בבית משפט קמא, הוא אינו מבקש לחלוק על ממצאי המהימנות שנקבעו ביחס לגרסתו. זאת, בשים לב לאמת המידה המצומצמת הנקוטה בבית משפט זה ביחס להתערבות בקביעות מהימנות שנקבעו על-ידי הערכאה הדיונית.",טענות הצדדים בערעור
עפ 305∕22,"טענתו הראשונה של המערער מתייחסת לקבילות אמרות המנוחה. לשיטת המערער, חזקה זו אינה מתקיימת במקרה דנן, מאחר שאמרות המנוחה מיד לאחר האירוע כללו עובדות מהותיות שהתבררו בדיעבד כשגויות. כך למשל, כבר באמרה הראשונה של המנוחה לאחר האירוע, היא סיפרה לשכן כי ניסו לרצוח אותה; כי אנסו אותה והחדירו לה סכין לאיבר המין; וכי גנבו לה את התיק. אמרות אלו התבררו בדיעבד כשגויות. הן נסתרו מגרסאות מאוחרות יותר של המנוחה; הן לא עלו בקנה אחד עם הראיות האובייקטיביות; ואף המדינה עצמה לא ביקשה לייחס למערער את המעשים שתוארו על-ידי המנוחה באמרה זו.",טענות הצדדים בערעור
עפ 305∕22,"המערער הוסיף וטען כי אומנם באמרות מאוחרות יותר – לאחר ששוחחה המנוחה עם קרובי משפחה, חוקרי משטרה ורופאים – היא מסרה גרסה המתיישבת בצורה טובה יותר עם הראיות שנמצאו בזירה. אך עם זאת, אין בכך כדי להקהות את הקושי העולה מכך שגרסתה הספונטנית לאחר אירוע האלימות, לא שיקפה את שאירע בפועל. בהקשר זה, המערער ביקש להדגיש את חשיבות החקירה הנגדית ככלי שבאמצעותו ניתן היה, אולי, להתגבר על התמיהות שעלו מאמרתה הראשונה של המנוחה, כאשר בהיעדר חקירה נגדית, לא ניתן לקבוע ממצאים על יסודה, לאחר שזו התבררה כשגויה ביחס לעובדות מהותיות ביותר.",טענות הצדדים בערעור
עפ 305∕22,"הטענה השנייה של המערער מתייחסת למשקל שניתן לאמרות המנוחה. לפי קו טיעון זה, גם אם היה מקום להכיר בקבילות אמרות המנוחה, הרי שנוכח הסתירות המהותיות שנתגלו בהן, ובשים לב למצב הנפשי שבו הייתה שרויה המנוחה בעת מתן האמרות, אשר יתכן שהוביל לסתירות אלו – לא היה מקום ליתן משקל של ממש לאמרות אלו. המערער הצביע על סתירות שנתגלו באמרות המנוחה ביחס לניסיון לרצח שהיא ייחסה למערער; סוג עבירת המין שהיא ייחסה לו; הלבוש שהיא לבשה בעת האירוע; הרכוש שנגנב מהדירה; מי הביא את הסכין, באיזה שלב באירוע, ומה השימוש שנעשה בה. המערער טען כי מאחר שבית משפט קמא לא יכול היה להתרשם באופן ישיר ובלתי אמצעי מהסבריה של המנוחה בדבר הסתירות שנתגלו באמרותיה, היה עליו להימנע מייחוס משקל משמעותי לאמרות אלו.",טענות הצדדים בערעור
עפ 305∕22,"בהקשר זה נטען כי בת המנוחה העידה בבית המשפט כי המנוחה מסרה לה גרסה שונה בדבר מה שאירע בדירה באותם רגעים, לאחר שהמנוחה יצאה מהמקלחת. לשיטת המערער, אומנם הבת העידה כי שמעה מהמנוחה את הדברים רק למחרת האירוע, באופן שמנע את קבלת אמרה זו כראיה לאמיתות תוכנה; אך יש באמרה זו כדי לתמוך בעיקרי גרסת המערער, שלפיה המנוחה היא זו שהביאה את הסכין לאחר שחששה ממנו.",טענות הצדדים בערעור
עפ 305∕22,"המערער הוסיף וטען כי העובדה שהמנוחה פירשה באופן שגוי את כוונותיו, אין פירושה כי המנוחה ניסתה להעליל עליו עלילות שווא.",טענות הצדדים בערעור
עפ 305∕22,"מכאן, פנה המערער לטענתו השלישית, לפיה גם אם הרשעתו בעבירות האלימות והרכוש ייוותרו על כנן, יש להורות על זיכויו מעבירת מעשה מגונה. זאת, שכן לבד מאמרותיה של המנוחה – אשר כללו כאמור סתירות ביחס לסוג התקיפה המינית שחוותה – לא הובאה כל תוספת ראייתית התומכת בטענה שהמערער ביצע בה עבירת מין כלשהי. לשיטת המערער, גם אם כעניין תיאורטי ניתן להרשיע נאשם על בסיס אמרת חוץ של קורבן עבירה בלבד, הפסיקה התייחסה לאמרות אלו ""בזהירות יתרה"", ועל כן, אין אפילו תקדים אחד להרשעה בעבירה חמורה על בסיס עדות כזו בלבד. קל וחומר שכך, כאשר חלק משמעותי מאמרות המנוחה בסוגיה זו, כדוגמת הטענה שהמערער אנס אותה והחדיר לה סכין לאיבר המין, נסתרו על-ידי אמרותיה המאוחרות יותר, כמו גם על-ידי ראיות אובייקטיביות.",טענות הצדדים בערעור
עפ 305∕22,"אשר לגזר הדין, נטען כי מתחם הענישה שנקבע על-ידי בית משפט קמא חורג ממתחמי הענישה שנקבעו במקרים דומים; וכי שיקולי שיקום, כמו גם חלוף הזמן מעת ביצוע העבירות – יש בהם כדי להצדיק הפחתה בעונשו של המערער.",טענות הצדדים בערעור
עפ 305∕22,"מנגד, המדינה סבורה כי יש לדחות את הערעור על כל חלקיו. אשר לסוגיית קבילות אמרות המנוחה, המדינה טוענת כי סעיף 10(1) לפקודת הראיות לא דורש כי גרסת קורבן העבירה תהא סדורה ועקבית, ועל כן, טענות ביחס לסתירות באמרות המנוחה – דינן להתברר במישור המשקל, ולא במישור הקבילות. בהקשר זה נטען, כי אין חולק שאמרות המנוחה נאמרו ""בסמוך לאירוע"", כמשמעות מונח זה בסעיף 10(1) לפקודת הראיות, וכן התקיימו כל יתר התנאים על מנת שהן תוכרנה כראיות קבילות.",טענות הצדדים בערעור
עפ 305∕22,"אשר למשקל שניתן לאמרות המנוחה – המדינה טענה כי בית משפט קמא נדרש לבחור בין מתן אמון בגרסת המנוחה לבין מתן אמון בגרסת המערער. זאת, מאחר שלא היו עדים נוספים לנסיבות האירוע האלים שהתהווה בדירה. לשיטת המדינה, עיון באמרות המנוחה מלמד כי ""הן כוללות תיאור עקבי של ליבת האירוע שהתרחש בדירה: תיאור זה כולל תקיפה אלימה כלפיה אשר כללה הטחת ראשה ברצפה ופציעתה באמצעות הסכין, ניסיון להורדת הבגד התחתון שלה, נטילת התכשיטים שלה, ואיום עליה שיהרוג אותה"" (ההדגשה במקור – ח' כ'). על כך הוסיפה המדינה כי בכל הנוגע לסתירות שנתגלו בין גרסת המנוחה כפי שנמסרה לחוקרי המשטרה, ובין עדויותיהם של השכן, האחות והבן – יש להעדיף את הגרסאות שנמסרו לחוקרי המשטרה, ותועדו בזמן אמת, על פני זיכרונותיהם של מי שלא תיעדו את ששמעו מהמנוחה בזמן אמת. כן נטען, כי הראיות האובייקטיביות מזירת האירוע מוכיחות את ליבת האירוע שנמסר על-ידי המנוחה, וסותרות באופן חזיתי את גרסת המערער; וכי גרסת המערער אף נמצאה שקרית על-ידי בית המשפט שהתרשם באופן בלתי אמצעי מהיעדר מהימנותו.",טענות הצדדים בערעור
עפ 305∕22,"אשר להרשעה בעבירת מעשה מגונה, המדינה טענה כי אין כל בסיס לטענת המערער שלפיה נדרשת תוספת ראייתית כדי להרשיע על בסיס אמרתו של קורבן אלימות. זאת ועוד, סברה המדינה כי משעה שנקבע כי גרסת המנוחה הייתה אמת ביחס לאירוע כולו, ""אין כל היגיון בקביעה"" כי היא בדתה מליבה את עבירת המין שייחסה למערער, שאותו היא לא הכירה עד למותה. בנסיבות אלו, המדינה סבורה כי השאלה אם נדרשת תוספת ראייתית אם לאו אינה רלוונטית, שכן, הובאו די והותר ראיות ""כדי לתמוך בגרסת [המנוחה] בכללותה, קרי, גם ביחס לעבירת המעשה המגונה"" (ההדגשה במקור – ח' כ').",טענות הצדדים בערעור
עפ 305∕22,"מכל מקום, נטען כי עדות השכן מחזקת את הקביעה כי האירוע כלל תקיפה מינית. ומשכך, לפי הנטען, עדות השכן בדבר מצבה הנפשי של המנוחה שסיפרה על התקיפה המינית שחוותה, יכולה להיות בגדר ראיה מסייעת לגרסתה.",טענות הצדדים בערעור
עפ 305∕22,"אשר לגזר הדין, המדינה סבורה כי בהינתן הנזק הרב שנגרם למנוחה, אשר ""חייה נהרסו"" כתוצאה מהתקיפה האכזרית שחוותה; ובשים לב לעברו הפלילי של המערער – אין כל מקום להקל בעונשו מעבר להקלה הגלומה בכך שעונשו הועמד בשליש התחתון של מתחם העונש שנקבע לו.",טענות הצדדים בערעור
עפ 305∕22,"בדיון שנערך לפנינו שבו באי-כוח הצדדים על עיקרי טיעוניהם. באת-כוח המערער שמה את הדגש על הסתירות שנתגלו באמרותיה של המנוחה ביחס לאירוע האלימות שחוותה. נטען, כי בהיעדר חקירה נגדית של המנוחה, לא היה מקום לנסות וליישב את הסתירות הללו באמצעות ההסברים שנתנה להן המדינה. בפרט, באת-כוח המערער עמדה על כך שהמנוחה מסרה גרסאות שונות ביחס לעבירת המעשה המגונה, כאשר בתחילה טענה כי עברה אונס והחדירו לה סכין לאיבר המין; לאחר מכן, אמרה שהמערער ניסה להוריד את מכנסיה; ולבסוף, כשנמצא כי היא לבשה תחתונים בלבד, התברר כי חלה טעות גם ביחס לצבע התחתונים. באת-כוח המערער הוסיפה כי בניגוד לעבירות האלימות והרכוש, לא הובאה כל ראיה חיצונית שתתמוך בהרשעתו בעבירת המין, ובפרט, כאשר המערער היה עקבי בכל גרסאותיו, הן במשטרה הן בבית משפט קמא, כי הוא לא ביצע במנוחה כל עבירת מין, וזאת בניגוד ליתר העבירות שבהן הוא הודה, בצורה זו או אחרת, גם אם בהמשך חזר בו מהודאתו.",טענות הצדדים בערעור
עפ 305∕22,"מנגד, באת כוח המדינה הדגישה את העובדה כי התקיימו התנאים הפורמליים לקבלת אמרות המנוחה כראיה לאמיתות תוכנן, ועל כן, כל הטענות ביחס לסתירות באמרות אינן אלא ביחס למשקל שהיה ראוי ליתן לאמרות המנוחה. הוטעם, כי ליבת גרסת המנוחה הייתה עקבית ונמצאו לה תימוכין בראיות אובייקטיביות נוספות שפורטו בהכרעת הדין; ואילו הסתירות בגרסאותיה היו קלות יחסית, וניתן להבינן לנוכח הטראומה שהמנוחה חוותה, כך שיש לדחות גם את הטענות ביחס למשקל האמרות.",טענות הצדדים בערעור
עפ 305∕22,"כפי שציינתי בפתח חוות דעתי, במוקד הערעור סוגיית קבילותן ומשקלן של אִמרות חוץ של קורבן עבירה, שנאמרו בסמוך לאחר מעשה אלימות, שעדות על אמירתן נשמעה בין כותלי בית המשפט בהתאם להוראת סעיף 10(1) לפקודת הראיות.",דיון והכרעה
עפ 305∕22,"נוכח העובדות והטענות שפירטתי לעיל, השאלות הדורשות את הכרעתנו בערעור הן כדלהלן: הראשונה, האם אמרות המנוחה קבילות כראיה לאמיתות תוכנן; והשנייה, בהנחה שהאמרות קבילות, מהי המסקנה העולה מהן בשילוב עם מארג הראיות הכולל. שאלה שנייה זו נחלקת לשתי שאלות משנה: (1) האם הוּכחה אשמת המערער בעבירות האלימות והרכוש שיוחסו לו – שוד מזוין, חבלה ופציעה בנסיבות מחמירות, ואיומים? ו-(2) האם הוּכחה אשמתו בעבירה של מעשה מגונה?",דיון והכרעה
עפ 305∕22,"אקדים ואומר, כי לאחר עיון מעמיק בחומר הראיות באתי לכלל מסקנה כי הרשעת המערער בעבירות האלימות והרכוש בדין יסודה, משזו נתמכה בשורה של ראיות המבססות את אשמת המערער מעבר לספק סביר. מנגד, נותר בעיניי ספק ממשי באשר לאשמתו של המערער בעבירה של מעשה מגונה, ולפיכך אציע לחברי ולחברתי לזכות את המערער מהרשעתו בעבירה זו. אבאר להלן מסקנתי זו.",דיון והכרעה
עפ 305∕22,"כאמור לעיל, חלקו הראשון של הערעור נסוב על אודות קבילות אמרות המנוחה אשר נאמרו מחוץ לבית המשפט. כידוע, ""הכלל האוסר עדות שמיעה הוא אחד ממאפייניו הבולטים של המשפט האנגלו-אמריקני"" (דנ""פ 4390/91 מדינת ישראל נ' חג' יחיא, פ""ד מז(3) 661, 669 (1993; להלן: עניין חג' יחיא)). כלל זה קובע כי עדות על אמרה שאמר אדם מחוץ לבית המשפט, ככלל, אינה קבילה כראיה לאמיתות תוכנה. הטעמים העיקריים העומדים ביסוד הכלל הפוסל עדות שמיעה הם, קיומו של חשש בדבר רמת המהימנות שניתן לייחס לעדות מפי השמועה; והמחיר החברתי הכרוך בהסתמכות על עדות שמיעה בבתי המשפט.",קבילות אמרות קורבן אלימות – רקע
עפ 305∕22,"החשש באשר למהימנות שניתן לייחס לעדות שמיעה, נעוץ בעיקרו בכך שלא ניתן להעמיד את העדות הזו במבחן החקירה הנגדית. כפי שהוסבר בע""פ 7293/97 ז'אפר נ' מדינת ישראל, פ""ד נב(5) 460, 469-468 (1998) (להלן: עניין ז'אפר):",קבילות אמרות קורבן אלימות – רקע
עפ 305∕22,"	טעמים נוספים הקשורים במהימנות העדות, נעוצים בעובדה שמוסר האמרה אינו חשוף לסנקציה שאליה חשוף מי שנתפס באמירת עדות שקר במשפט; ובכך שלא ניתן להתרשם באופן בלתי אמצעי מהתנהגותו (להרחבה, ראו: יניב ואקי דיני ראיות כרך ג', עמודים 1269-1265 (2021) (להלן: ואקי)).",קבילות אמרות קורבן אלימות – רקע
עפ 305∕22,"לאורך השנים נשמעה לא אחת ביקורת כלפי ההצדקות העוסקות במהימנות של עדות מפי השמועה. היו שטענו, למשל, כי העובדה שבמקרים מסוימים עלולה להתעורר בעייתיות בנוגע למהימנות שניתן לייחס לעדות שמיעה, אינה מצדיקה להקים מחסום בלתי עביר של קבילות; אלא ניתן לפתור את הבעיה האמורה באמצעות הענקת סמכות של שיקול דעת לבתי המשפט ביחס למשקל שיינתן לעדות שמיעה (ראו למשל: ואקי, בעמוד 1269; גיא בן דוד ""עדות מפי השמועה 'כפולה'  בהליך הפלילי – מעמדה בדין הישראלי, הקשיים בקבלת הדין הקיים והצעה לפתרון"" דין ודברים יא 147, 158-155 (2018)). התומכים בגישה זו, שאותה נהוג לייחס לפילוסוף Jeremy Bentham שפרש משנתו בספרו הנודע Rationale of Judicial Evidence בשנת 1827, טוענים כי כעניין של יום ביומו, מתקבלות החלטות מחוץ לבתי המשפט על בסיס עדויות שמיעה, ובפרט כאשר עדות המקור איננה זמינה; ואם כן, מדוע שנניח כעניין אפריורי כי בתי המשפט אינם מסוגלים לבור את המוץ מן התבן ולתת לעדות השמיעה את המשקל הראוי לה, בכל מקרה על-פי נסיבותיו? (להרחבה בהקשר זה, וכן לתימוכין הנורמטיביים להצדקת כללי פסלות, תוך דיון מקיף על אודות תורת המשפט הראייתית, ראו: טליה פישר ""דיני הראיות בראי התיאוריה"" עיוני משפט לט 107 (2016)).",קבילות אמרות קורבן אלימות – רקע
עפ 305∕22,"ואכן, בעניין חג' יחיא ציין הנשיא מ' שמגר, עת נדרש לסוגיה זו, כי:",קבילות אמרות קורבן אלימות – רקע
עפ 305∕22,"	יצוין, כי עמדה זו הוזכרה באהדה על-ידי השופטת ד' דורנר בעניין ז'אפר שהוזכר לעיל; וראו גם: ע""פ 5121/98 יששכרוב נ' התובע הצבאי, פ""ד סא(1) 461, 528-527 (2006).",קבילות אמרות קורבן אלימות – רקע
עפ 305∕22,"מנגד, היו שטענו כי הטעמים שבגינם נקבע הכלל הפוסל עדות שמיעה מלשמש כראיה לאמיתות תוכנה, אינם יכולים לבוא על סיפוקם בדרך של מתן שיקול דעת לבתי המשפט ביחס למשקל שניתן לייחס לעדות כזו. כך למשל, נשמעה עמדה בספרות שלפיה ""עדויות-שמיעה הבאות מכלי שני, ואפילו עדויות-שמיעה כפולות ומכופלות, יכול שתהיינה בעלות משקל רב. אין להניח אפוא, שחוסר-משקל יכול להוות סיבה רציונלית לפסלותן של עדויות-שמיעה"" (אלכס שטיין ""סעיף 10א לפקודת הראיות ופירושיו: התפתחות חיובית או סכנה של עיוות-דין?"" משפטים כא 325, 328 (תשנ""ב) (להלן: שטיין)). לפי שטיין, הבעיה בעדות שמיעה אינה במשקל שניתן לייחס לעדות כזו במקרה הפרטני, כי אם בפגיעה בזכותו של הנאשם לחלוק על הגרסה העובדתית שמכוחה הוא עלול להיות מורשע, ולעמת את הגרסה הזו עם חקירה נגדית. שטיין מסביר כי במצב שבו הנאשם אינו יכול לערער את אמינות הגרסה שמכוחה מבוקש להרשיע אותו, קיים סיכון אפריורי, גבוה מהרגיל, כי הרשעתו תהא הרשעת שווא. שכן, אחד הכלים המרכזיים המשמשים את הנאשם על מנת להתגונן מפני עדות נגדו – חקירת 'שתי וערב' של מוסר העדות – אינו זמין לו. כלל אי הקבילות נועד, לפי שטיין, למנוע מצבים שבהם בית המשפט שוכנע מעבר לספק סביר באשמתו של הנאשם, אף שהנאשם היה מצליח לסתור את העדות ולהוכיח את חפותו אילו מוסר העדות היה בפני בית המשפט. הנה, לפי גישה זו, המשקל של עדות השמיעה אינו במוקד העניין, אלא הכרעה ערכית בדבר הרצון למנוע את הסיכון למשגה שיוביל להרשעת שווא. מטעם זה, שטיין גורס כי הטעמים שביסוד הכלל הפוסל עדות שמיעה אינם משכנעים בכל הנוגע למשפט האזרחי. שכן, כללי הראיות במשפט אזרחי אמורים להביא את בית המשפט להכרעה מיטבית בדבר מאזן ההסתברויות; ולצורך כך, אין הצדקה להימנע מהבאת כל ראיה רלוונטית, תוך שמשקלה ייקבע על-ידי בית המשפט בהתאם לנסיבותיו של כל מקרה.",קבילות אמרות קורבן אלימות – רקע
עפ 305∕22,"דומה, כי גישה עקרונית זו אומצה על-ידי המשנה לנשיא, ש' לוין, בעניין ז'אפר, שהביע את עמדתו בסוגיה זו, כדלהלן:",קבילות אמרות קורבן אלימות – רקע
עפ 305∕22,"לצד זאת, היו שסברו כי שיקולים חברתיים אחרים עומדים ביסוד הכלל הפוסל עדות שמיעה, כגון, הצורך לשמור על אמון הציבור בקביעות העובדתיות של בתי המשפט, ובכך לשמר את הלגיטימציה של הכרעות שיפוטיות (ראו:Charles Nesson, The Evidence or the Event? On Judicial Proof and the Acceptability of Verdicts, 98 Harv. L. Rev. 1357, 1359 (1985)).",קבילות אמרות קורבן אלימות – רקע
עפ 305∕22,"יוצא אפוא, כי ניתן לומר, בהכללה, שקיימות שתי קבוצות של טעמים לכלל הפוסל עדות מפי השמועה. קבוצה אחת של טעמים מתמקדת במהימנות העדות ובטענה כי עדות כזו תרחיק את בית המשפט מגילוי האמת; בעוד שהקבוצה השנייה מתמקדת בטעמים חברתיים שבגינם אין לאפשר לבית המשפט גישה לעדות השמיעה, חרף ערכה הראייתי.",קבילות אמרות קורבן אלימות – רקע
עפ 305∕22,"כך או אחרת, הכלל הפוסל עדות שמיעה פּוּתַּח במשפט המקובל האנגלי, ולצדו התפתחו במרוצת השנים חריגים שונים. קבוצה אחת של חריגים התפתחה תחת הכותרת של 'רס גסטה' (Res gestae). מדובר בקבוצה של מקרים שבהם רשאי בית המשפט להסתמך על אמרות חוץ שנאמרו כ'חלק מהאירוע' שעליו הן נסובות, כראיה לאמיתות תוכנן, וזאת גם אם בנסיבות אחרות, האמרות הללו היו נפסלות מכוח הכלל הפוסל עדות שמיעה. בהכללה, ניתן לומר כי הרציונל העומד ביסודם של חריגים אלו הוא שלא מתקיימים בהם הטעמים שמכוחם נפסלת עדות שמיעה. זאת, בין משום שקיימות נסיבות מיוחדות המקנות אמינות יתרה לאמרה; ובין משום שקיימת הצדקה חברתית מיוחדת להשתמש בעדות השמיעה, אשר יש בכוחה לגבור על ההצדקות החברתיות לכלל הפוסל עדות כזו.",קבילות אמרות קורבן אלימות – רקע
עפ 305∕22,"בחקיקה הישראלית, חריגי ה'רס גסטה' הוסדרו, בין היתר, בסעיפים 9, 10(1) ו-10(2) לפקודת הראיות. סעיף 10(1) לפקודת הראיות, אשר הוראתו עומדת במוקד הערעור דנא, קובע כך:",קבילות אמרות קורבן אלימות – רקע
עפ 305∕22,"(1) היא נאמרה בשעת מעשה האלימות, או בסמוך לאחריו, או לאחר שהיתה לו ההזדמנות הראשונה להתאונן עליו.",קבילות אמרות קורבן אלימות – רקע
עפ 305∕22,"	עניינה של הוראה זו באמרת קורבן אלימות שנאמרה בסמוך לאחר מעשה האלימות. בפסיקה הובהר כי הרציונל שבבסיס הוראה זו קשור בשני הטעמים שפורטו לעיל ביחס לכלל הפוסל עדות שמיעה. ראשית, ""מדובר בנסיבות המקימות חזקה בדבר אמיתותן של האמרות"" (ע""פ 3263/13 בן שטרית נ' מדינת ישראל, פסקה 64 לחוות דעתו של השופט צ' זילברטל [פורסם בנבו] (19.03.2017)). שכן, ""[]כאשר קרבן של אלימות אומר דברים הנוגעים למעשה האלימות לו היה לקרבן, אין דעתו נתונה לאמירת שקר; וניתן על כן לקבל את דבריו כמשקפים את האמת"" (ע""פ 5730/96 גרציאני נ' מדינת ישראל, פסקה 4 לפסק דינו של השופט י' קדמי תחת הכותרת ""אמרות חוץ של קרבן אלימות"" [פורסם בנבו] (18.05.1998) (להלן: עניין גרציאני)). שנית, קיים עניין ציבורי בקבלת ראיה זו, אשר יש בכוחו לגבור על השיקולים החברתיים שמכוחם נפסלת בדרך כלל עדות שמיעה. כפי שנקבע, למשל, בע""פ 3737/91 חיר נ' מדינת ישראל, פ""ד מו(3) 273, 277 (1992) (להלן: עניין חיר) ""יש עניין לציבור בשמירה על כל שריד או הוכחה, כאשר לאור הנסיבות אין מקום לחשוד שהם כוזבים"". הנה, עדות שמיעה אינה קבילה כראיה בשל חשש לאמינותה ובשל טעמים הקשורים בהצדקות חברתיות שונות; ולפיכך, כאשר מדובר באמרת קורבן אלימות שלגביה החשש לגבי פגם במהימנותה נמוך יחסית, וקיימת הצדקה חברתית לקבלה כראיה – נשמט הבסיס תחת האיסור על שימוש באמרה זו כראיה קבילה.",קבילות אמרות קורבן אלימות – רקע
עפ 305∕22,"וזאת יש להדגיש. החזקה בדבר האמינות שניתן לייחס לקורבן אלימות איננה נובעת מכך שדבריו הם, בהכרח, האמת כהווייתה. גם קורבן אלימות, כמו כל עד אחר, עלול לטעות בכל הקשור לאירועים העובדתיים שנגלו לעיניו, או לפרש אותם באופן שאינו תואם את המציאות. אין זאת אלא, שבניגוד לעדות שמיעה רגילה, ניתן להניח כי קורבן אלימות אינו משקר ביודעו שדבריו הם שקר, שכן לא היה סיפק בידו להמציא ביודעין גרסה שאינה אמת.",קבילות אמרות קורבן אלימות – רקע
עפ 305∕22,האם נדרשת תוספת ראייתית לאמרת קורבן אלימות המוגשת מכוח סעיף 10 לפקודה,קבילות אמרות קורבן אלימות – רקע
עפ 305∕22,"כאמור לעיל, הצדדים בענייננו נחלקו האם ניתן היה להרשיע את המערער בהתבסס על אמרות המנוחה, מבלי שהובאה כל תוספת ראייתית שתתמוך באמרות אלו.",קבילות אמרות קורבן אלימות – רקע
עפ 305∕22,"בע""פ 257/74 אמקייס נ' מדינת ישראל, פ""ד ל(1) 566 (1976) (להלן: עניין אמקייס), נדון ערעורו של מי שהורשע בערכאה הראשונה בעבירת רצח על בסיס אמרת שכיב מרע שניתנה מפי קורבן העבירה לכאורה, מכוח סעיף 10(3) לפקודה, וזאת מבלי שהובאו להרשעה ""ראיות מפלילות אחרות"". בית משפט זה זיכה את המערער מאשמה, בקבעו, מפי השופט מ' לנדוי, כדלהלן:",קבילות אמרות קורבן אלימות – רקע
עפ 305∕22,"באת-כוח המערער טענה בהקשר זה, כי מחקר שנערך על-ידי הסניגוריה הציבורית העלה, כי גם בתקופה שחלפה מאז נכתבו דברים אלו על-ידי השופט לנדוי, לפני קרוב ליובל שנים, בית משפט זה מעולם לא הרשיע נאשם בעבירה חמורה על בסיס אמרות שהוגשו מכוח סעיף 10 לפקודת הראיות, ללא שנלוו לאמרות אלו תוספות ראייתיות.",קבילות אמרות קורבן אלימות – רקע
עפ 305∕22,"מנגד, המדינה טענה כי סעיף 10 לפקודת הראיות, לפי לשונו, אינו כולל דרישה לתוספת ראייתית, ואין מקום להכרה שיפוטית בדרישה כזו. לעמדת המדינה ניתן למצוא תימוכין במספר אמרות אגב שנאמרו בבית משפט זה, שלפיהן הרשעה מכוח אמרה המוגשת לפי סעיף 10 לפקודת הראיות, אינה דורשת כל תוספת ראייתית (ראו למשל: ע""פ 691/92 אהרון נ' מדינת ישראל, פ""ד נ(3) 675, 679 (1996) (להלן: עניין אהרון) ""במאמר מוסגר יצוין כי ראיה לפי סעיף 10 לפקודה אינה טעונה תוספת ראייתית כלל, אך התביעה לא הסתמכה על סעיף זה"").",קבילות אמרות קורבן אלימות – רקע
עפ 305∕22,"כיצד אפוא ניתן ליישב בין שני הכתובים המכחישים, לכאורה, זה את זה?",קבילות אמרות קורבן אלימות – רקע
עפ 305∕22,"לדידי, התשובה לשאלה זו לא יכולה להיות טמונה בהבחנה בין אמרת קורבן אלימות המוגשת מכוח סעיף 10(1) לפקודה, לבין אמרת שכיב מרע המוגשת מכוח סעיף 10(3) לפקודה (והשוו: ע""פ 3124/91 כהן נ' מדינת ישראל, פ""ד מז(3) 406, 410 (1993)). שכן, הטעמים העומדים ביסוד קבלת שתי האמרות הם זהים – בשני המקרים מדובר בנסיבות שבהן לא קיים חשש כי מוסר האמרה משקר, ובשתי האמרות קיימים טעמים חברתיים, הקשורים בצורך בשימור שרידי הראיות, אשר מכוחם מתקבלות האמרות כראיה (לעניין אמרת קרבן עבירה ראו, למשל: עניין חיר בעמוד 276; ולעניין אמרת שכיב מרע ראו, למשל: ע""פ 16/49 לוי נ' היועץ המשפטי לממשלה, פ""ד ב 561, 572 (1949)). זאת ועוד, הפקודה אינה מבחינה בין שני תתי הסעיפים הנ""ל לעניין הדרישה לתוספת ראייתית או היעדרה, ואף הפסיקה התייחסה לסעיף 10 כולו באופן דומה (ראו למשל: ע""פ 64/55 היועץ המשפטי לממשלת ישראל נ' וולפוביץ, פ""ד ט 785, 786 (1955) (להלן: עניין וולפוביץ); עניין אהרון לעיל; עניין בן שטרית לעיל).",קבילות אמרות קורבן אלימות – רקע
עפ 305∕22,"התשובה ל'סתירה' בין פסקי הדין הנ""ל טמונה אפוא בתובנה הבאה. ככלל, הדרישה החוקית לתוספת ראייתית מסוג של סיוע או חיזוק (למשל, בסעיפים 10א, 54א ו-55 לפקודת הראיות), מתייחסת למצבים בהם בית המשפט שוכנע מעבר לספק סביר באשמת הנאשם גם ללא התוספת הראייתית. שכן, אם בית המשפט לא שוכנע מעבר לספק סביר באשמת הנאשם על סמך העדות הרלוונטית (למשל, עדות שותף שהוא עד מדינה, לפי סעיף 54א לפקודה), לא היה צורך בדרישה חוקית לתוספת ראייתית, שהרי הוכחה מעבר לספק סביר היא תנאי סף להרשעה (סעיף 34כב(א) לחוק העונשין).",קבילות אמרות קורבן אלימות – רקע
עפ 305∕22,"ולענייננו, כמוסבר לעיל, כאשר עסקינן בעדות שמיעה המוגשת מכוח סעיף 10 לפקודת הראיות, בית המשפט אינו יכול להתרשם מהתנהגות העדים ומאותות האמת הנגלות מבעד לעדות, ואין בידו את אחד הכלים המשמעותיים ביותר המסייעים לו ברגיל להכריע במהימנות העדות – החקירה הנגדית. משכך, יהא זה קשה עד בלתי אפשרי לבסס הרשעה מעבר לספק סביר, כנדרש, על עדות מפי השמועה, בהיעדר ראיות מפלילות נוספות. שכן, בהיעדר חקירה נגדית, בהיעדר התרשמות בלתי אמצעית מנותן האמרה, ובהיעדר ראיות מפלילות נוספות שהאמרה משתלבת בהן, כיצד יוכל בית המשפט להגיע למסקנה כי הנאשם ביצע את המיוחס לו מעבר לספק סביר? שכן, גם אם נניח כי במצבים אלו מתקיימת חזקה כי נותן האמרה אינו משקר ביודעין, כיצד נוכל לדעת שאמרתו משקפת את המציאות כהווייתה.",קבילות אמרות קורבן אלימות – רקע
עפ 305∕22,"ודוקו, באומרי 'ראיות מפלילות נוספות' אין כוונתי לדרישה חוקית קשיחה לתוספת מסוג 'סיוע' או 'חיזוק'; אלא לראיות נוספות אשר יהא בכוחן, יחד עם האמרה המוגשת מכוח סעיף 10 לפקודת הראיות, להביא למסקנה כי אשמתו של הנאשם הוכחה מעבר לספק סביר. שכן, כאשר עסקינן בעדות שמיעה המוגשת מכוח סעיף 10 לפקודה, מבלי שבית המשפט חשוף ל'אותות האמת' ובהיעדר חקירה נגדית, הדעת נותנת כי יידרשו ראיות מפלילות נוספות על מנת שבית המשפט יוכל להשתכנע כי הנאשם ביצע את העבירה. כפי שציין השופט לנדוי בעניין אמקייס, יתכן שיתקיימו מצבים שבהם האמרה תהא כל כך ברורה וחד משמעית עד שלא ייוותר בעניינה ספק סביר גם בהיעדר ראיות נוספות, אך קשה להעלות על הדעת מצב שכזה. זו משמעות הקביעה בעניין בן שטרית כי נדרשת ""זהירות יתירה"" בעת הרשעה על בסיס אמרה המוגשת מכוח סעיף 10 לפקודה (שם, בפסקה 67. וראו גם: ע""פ 9184/06‏ מדינת ישראל נ' כהן, פסקה 1 לחוות דעתו של השופט א' רובינשטיין [פורסם בנבו] (19.09.2007)); וזו הסיבה שלא מצאנו הרשעה על בסיס אמרות מעין אלו מבלי שנלוו אליהן ראיות מפלילות נוספות.",קבילות אמרות קורבן אלימות – רקע
עפ 305∕22,"אסכם את קביעתי עד כה. כאשר אמרה מוגשת מכוח סעיף 10 לפקודת הראיות, קיימת הצדקה חברתית ממשית לקבל את האמרה כראיה, ואף קיימת מעין 'חזקה' המעוגנת בניסיון החיים, כי נותן האמרה לא מסר דבר שקר ביודעין. עם זאת, במרבית המקרים, לא יהא די בחזקה זו לבדה כדי לשכנע מעבר לספק סביר כי האמרה הנ""ל משקפת את המציאות כהווייתה, להבדיל מהעובדה שהאמרה משקפת את המציאות כפי שזו נתפסה על-ידי נותן האמרה; ולפיכך, במקרה הרגיל לא ניתן לבסס את אשמתו של הנאשם מעבר לספק סביר, על בסיס אמרה כזו, מבלי ראיות מפלילות נוספות.",קבילות אמרות קורבן אלימות – רקע
עפ 305∕22,"בענייננו, כל התנאים הפורמליים הנדרשים לשם קבילות אמרות המנוחה, הוכחו במשפט. כך, המנוחה אמרה כי נעשה בה מעשה אלימות; אמרותיה נגעו במישרין למעשה האלימות שנעשה בה; ולא ניתן היה להביא אותה להעיד במשפט מחמת פטירתה. גם התנאי בדבר סמיכות הזמנים למעשה האלימות, כנדרש בסעיף 10(1) לפקודת הראיות, התקיים בענייננו. שכן, כפי שנקבע בפסיקה לא אחת, אמרות קורבן אלימות שנאמרו מספר שעות לאחר האירוע האלים, תוכלנה להיחשב כאמרות שנאמרו בסמוך לאירוע (עניין חיר, בעמוד 277; עניין וולפוביץ בעמוד 787); ובלבד שהאמרות לא נאמרו בתשובה לשאלות מדריכות (ע""פ 8641/12 סעד נ' מדינת ישראל, פסקה 10 [פורסם בנבו] (05.08.2013) (להלן: עניין סעד)).",1. קבילות אמרות המנוחה
עפ 305∕22,"	אף באת-כוח המערער הסכימה, בדיון שהתקיים לפנינו, כי התנאים הפורמליים לקבלת אמרות המנוחה – התקיימו (עמוד 4 שורות 35-30 לפרוטוקול).",1. קבילות אמרות המנוחה
עפ 305∕22,"חרף האמור, המערער סבור כי אמרות המנוחה בענייננו אינן קבילות. ומדוע? לטענת המערער, הטעם לכך שאמרות קורבן אלימות הוכרו כקבילות, הוא לנוכח החזקה שלפיה אמרות מעין אלו משקפות את המציאות כהווייתה. ברם, משנמצא בענייננו כי אמרות המנוחה אינן משקפות את המציאות, נשמט הבסיס תחת הקביעה כי אמרותיה יכולות לשמש כראיה קבילה. במילים אחרות, המערער סבור כי אמרות המנוחה אינן מקיימות את הרציונלים שבשמם אמרות קורבן עבירה הוכרו כקבילות, ומשכך לא ניתן להתבסס עליהן כדי להרשיעו.",1. קבילות אמרות המנוחה
עפ 305∕22,"את הטענה הזו, בנסיבות המקרה דנן, לא אוכל לקבל.",1. קבילות אמרות המנוחה
עפ 305∕22,"כפי שהובהר לעיל, חזקת המהימנות המיוחסת לאמרות קורבן אלימות איננה נובעת מתפיסה שדבריו משקפים בהכרח את המציאות כהווייתה, אלא מכך שקיימת חזקה שקורבן אלימות, בנסיבות המנויות בסעיף 10(1) לפקודת הראיות, לא יאמר דבר שקר ביודעין. משמעות חזקה זו בענייננו היא ברורה. המנוחה מסרה את אמרותיה בסמוך לאחר אירוע טראומתי שבמהלכו היא נפצעה בחלקים רבים בגופה באופן משמעותי, וברי כי לא היה בידה שהות לבדות מליבה את שאירע בדירה באותם רגעים שבהם, לתחושתה, היא נאבקה על חייה, עם שודד חמוש בסכין שפרץ לדירתה. בנסיבות אלה, חזקת המהימנות מלמדת אותנו כי המנוחה אמרה את שאמרה, בסמוך לאחר מכן, באופן המשקף את המציאות לפי מיטב הבנתה.",1. קבילות אמרות המנוחה
עפ 305∕22,"למעשה, גם המערער אינו טוען כי המנוחה ביקשה להעליל עליו עלילת שווא. אלא, שלשיטתו, העובדה שהמנוחה מסרה מידע שהתברר בדיעבד כשגוי, כשלעצמה, סותרת את החזקה בדבר מהימנות אמרותיה. ואולם, כפי שציינתי לעיל, אין זה מן הנמנע שקורבן עבירה, שחווה טראומה קשה, יטעה בהבנתו את המציאות. ובענייננו, המנוחה הייתה קורבן לעבירת אלימות קשה, והיא חשה שחייה נתונים בסכנה, לאחר שנפצעה באופן חמור. טראומה זו הוכפלה בשים לב לכך שהאירוע החל בתוך הדירה, כאשר המנוחה יצאה זה עתה מחדר האמבטיה. בית משפט זה שב ושנה כי לא נכון לדקדק עם קורבן אלימות שחווה טראומה ממשית ביחס לכל פרט בעדותו (ע""פ 8325/15 פלוני נ' מדינת ישראל, פסקה 41 [פורסם בנבו] (08.06.2017)), אלא יש לתור אחר ליבת העדות, וזאת תוך התרשמות מהתנהגות העדים ואותות האמת, לצד השתלבות העדות במארג הראיות הכולל (ראו מני רבים: ע""פ 6255/15 פלוני נ' מדינת ישראל, פסקה 10 [פורסם בנבו] (11.08.2016), וההפניות הרבות שם). קביעות אלה מעוגנות בניסיון החיים המלמד כי זיכרון של קורבן עבירה לאחר אירוע אלים וטראומתי, עלול לסבול מאי-דיוקים שאין בהן כדי לשלול את מהימנות העדות.",1. קבילות אמרות המנוחה
עפ 305∕22,"על כן, לא די להראות כי המנוחה טעתה כדי לשלול את האפשרות לקבל את אמרותיה כראיה. כל שניתן ללמוד מכך הוא כי המנוחה, שהייתה בטראומה ממשית באותם רגעים, לא דייקה בתיאורה את האירוע האלים שהתחולל בדירה. אין בכך כדי לחתור תחת החזקה לפיה המנוחה מסרה את האמת, לפי מיטב הבנתה. גם העובדה שתיאוריה של המנוחה השתנו מעט מאמרה לאמרה אינה מצביעה על כוונה מצדה להעליל על המערער עלילות שווא. אדרבה, ככל שעבר הזמן, המציאות כהווייתה החלה להתבהר אצל המנוחה, וזו עדכנה את גרסתה על מנת לדייק אותה ככל האפשר. גם ההצדקה החברתית לקבלת אמרות המנוחה, הגלומה בכך שמדובר בשריד הראיה האחרון שנותר ביחס לתקיפתה האלימה, לאחר פטירתה, מתקיים במקרה דנן.",1. קבילות אמרות המנוחה
עפ 305∕22,"המסקנה העולה מהאמור היא כי אמרות המנוחה מקיימות את כל התנאים הקבועים בסעיף 10(1) לפקודת הראיות, וכי ניתן היה לקבלן כראיה לחובת המערער.",1. קבילות אמרות המנוחה
עפ 305∕22,"שונים הם פני הדברים ביחס למשקל שניתן לייחס לאמרות המנוחה. שכן, כאמור לעיל, גם אם המנוחה סיפרה את כל האמת, מנקודת ראותה, לא ניתן להסיק מכך כי העובדות שהיא תיארה משקפות את המציאות כהווייתה. לשם כך, בית המשפט נדרש לבחון את האופן שבו משתלבות האמרות עם מארג הראיות הכולל בתיק, על מנת להכריע מה המשקל שראוי ליתן לאמרות המנוחה. לסוגיה זו אדרש כעת.",1. קבילות אמרות המנוחה
עפ 305∕22,"בענייננו, אין מחלוקת על כך שאמרותיה הספונטניות ביותר של המנוחה, מיד לאחר האירוע, לא שיקפו את המציאות באופן מדויק. כך, המערער לא ניסה לרצוח את המנוחה; הוא לא החדיר סכין לאיבר מינה; הוא לא הוריד את מכנסיה; והוא לא גנב לה את התיק. עובדות אלו אינן שנויות במחלוקת בין הצדדים. כיצד אפוא ניתן ליישב את האמרות הללו עם החזקה שלפיה לא הייתה בידי המנוחה שהות לבדות שקרים על האירוע האלים והטראומתי שעברה זמן קצר קודם לכן?",2.א. המשקל שניתן לאמרות המנוחה בעבירות האלימות והרכוש
עפ 305∕22,"התשובה לשאלה זו טמונה בכך שכפי שהוסבר לעיל, כל עדות, כשלעצמה, אינה מקנה ערובה באשר לנכונות האמור בה. כך, גם עדי ראייה כשרים 'למהדרין', אשר אין בלבם כל כוונת זדון, עלולים למסור גרסה שאינה מדויקת על אירוע שהיה טראומתי עבורם. מטעם זה, כאמור, הושרש בפסיקתנו הכלל שלפיו גם אם נפלו בעדות נפגע עבירה אי-אלו דיוקים, אין בכך כדי לשלול את מהימנות גרסתו, אלא יש לתור אחר ליבת העדות.",2.א. המשקל שניתן לאמרות המנוחה בעבירות האלימות והרכוש
עפ 305∕22,"על רקע האמור, לא מצאתי כי נפל כל פגם בדרך הילוכו של בית משפט קמא או במסקנתו בכל הקשור לעבירות האלימות והרכוש שבהן הורשע המערער. בית המשפט בחן את תמונת הראיות בכללותה, והגיע למסקנה, המעוגנת היטב בראיות, שלפיה המערער ביצע את המיוחס לו בקשר לשוד האלים שבו הוא הואשם. בשורות הבאות אזכיר, בתמצית, את עיקרי הראיות שביססו את המסקנה האמורה.",2.א. המשקל שניתן לאמרות המנוחה בעבירות האלימות והרכוש
עפ 305∕22,"בראש ובראשונה, ניצבת עדות השכן שהעיד כי שמע את זעקות המנוחה בוקעות מתוך הדירה וכי כשנפתחה דלת הדירה – המנוחה נגלתה בפניו לבושה בבגדים תחתונים, נוטפת דם וחבולה בחלקים רבים בגופה. עובדה זו חיזקה את אמרות המנוחה לפיהן המערער לא היה בדירה בעת שנכנסה להתקלח, אלא חזר אל הדירה ללא רשותה במהלך שהייתה במקלחת, ונהג כלפיה באלימות משמעותית וחמורה במהלך השוד. עובדה זו נתמכה גם במסמכים רפואיים שהראו כי המנוחה נחבלה באופן ממשי במהלך אירוע השוד האלים, בניגוד לדברי המערער שהוא ניסה רק להדוף ממנו את המנוחה. לכך, כאמור, הצטרפו ממצאים אובייקטיביים מהזירה, ובראשם, פיזור הדם בכל חלקי הדירה, ובכלל זה ""כתמי התזה"" שאותרו במסדרון הדירה, התואמים את תיאוריה של המנוחה; מיקום השרשרת שנתלשה מצוואר המנוחה במהלך השוד; וכן מיקום הסכין שאותרה בדירה.",2.א. המשקל שניתן לאמרות המנוחה בעבירות האלימות והרכוש
עפ 305∕22,"כמו כן, לא ניתן להתעלם מהעובדה שהמערער סיפר בפרוטרוט לחוקרי המשטרה, ביום שבו הוא נעצר, כי הוא שדד את המנוחה באיומי סכין, ותלש מצווארה את שרשרת הזהב שענדה; וכי גרסתו שלפיה חוקרי המשטרה השפיעו עליו באופן פסול נדחתה מכול וכול על-ידי בית משפט קמא, ודומה כי היא נזנחה אף על-ידי המערער. ואם בכך לא די, הרי שבא המערער עצמו וסיפר בפתח חקירתו הראשית, ""מה שקרה, השוד אני קיימתי. לא למותר לציין, כפי שפורט בהרחבה לעיל, כי המערער שינה את גרסאותיו כל העת, הסתבך בשקרים כמעט ביחס לכל נושא שעליו נשאל, והסבריו המתפתלים באשר לראיות העוצמתיות נגדו נשללו לחלוטין על-ידי בית משפט קמא, אשר בקביעותיו במישור זה לא מצאתי הצדקה להתערב.",2.א. המשקל שניתן לאמרות המנוחה בעבירות האלימות והרכוש
עפ 305∕22,"יוצא אפוא, כי אמרות המנוחה בכל הנוגע לעבירות האלימות והרכוש שהמערער ביצע כלפיה, משתלבות היטב במארג הראיות הכולל שהונח בפני בית משפט קמא. משכך, צדק בית המשפט בהרשיעו את המערער בעבירות אלו, שהוכחו מעבר לספק סביר.",2.א. המשקל שניתן לאמרות המנוחה בעבירות האלימות והרכוש
עפ 305∕22,"במאמר מוסגר יצוין, כי ספק בעיניי אם היה מקום להאשים ולהרשיע את המערער בשלוש עבירות נפרדות (שוד מזוין, חבלה ופציעה בנסיבות מחמירות ואיומים), כאשר עבירת השוד מגלמת בתוכה לכאורה, מיניה וביה, את שתי העבירות האחרות ואת הערכים העומדים ביסודן (ראו בהקשר זה: רע""פ 5978/04 פלוני נ' מדינת ישראל, פ""ד ס(4) 594, 611-610 (2006); ע""פ 766/21 רביעה נ' מדינת ישראל, פסקאות 33-32 [פורסם בנבו] (23.02.2023); וכן הנחיית פרקליט המדינה מספר 3.1 ""הכנה וניסוח של כתב אישום"", שעודכנה ביום 27.12.2017, בפסקה 28). עם זאת, הצדדים לא פרשו בפנינו טיעונים בסוגיה זו, ועל כן אף אני אמנע מלקבוע מסמרות בעניין זה.",2.א. המשקל שניתן לאמרות המנוחה בעבירות האלימות והרכוש
עפ 305∕22,הדברים שונים בכל הנוגע לעבירת המעשה המגונה שיוחסה למערער. בסוגיה זו אדון כעת.,2.א. המשקל שניתן לאמרות המנוחה בעבירות האלימות והרכוש
עפ 305∕22,"כאמור לעיל, בכל הקשור לעבירת המעשה המגונה שיוחסה למערער, דעתי שונה מזו של בית משפט קמא. לדידי, לא זו בלבד שלא הובא בדל של ראיה לתמוך באמרות המנוחה ביחס לעבירה זו, אלא שקריאה זהירה של אמרות המנוחה, מעלה תהייה של ממש אם המנוחה אכן ביקשה לייחס למערער, בסופו של יום, ביצוע של עבירת מין. בהקשר זה אדגיש, כי הקביעה ביחס לעבירת המעשה המגונה שבה הורשע המערער איננה נסמכת על ממצאי מהימנות שנקבעו על יסוד שמיעת עדים, ועל כן, בכגון דא אין לערכאה הדיונית כל יתרון על פני ערכאת הערעור (ראו מני רבים: ע""פ 2050/21 אלהואשלה נ' מדינת ישראל, פסקה 61 לחוות דעתי [פורסם בנבו] (16.05.2023) וההפניות שם).",2.ב. המשקל שניתן לאמרות המנוחה בעבירת המעשה המגונה
עפ 305∕22,"בשורות הבאות אעמוד אפוא על התפתחות אמרות המנוחה, שניתנו ביום האירוע, קרי 05.06.2010, ביחס לעבירת המין שהיא ייחסה למערער, תוך בחינת השתלבותן במארג הראיות הכולל.",2.ב. המשקל שניתן לאמרות המנוחה בעבירת המעשה המגונה
עפ 305∕22,"כאמור לעיל, באמרה הראשונה שנאמרה לשכן עם יציאת המנוחה מהדירה, המנוחה צעקה כי אנסו אותה והחדירו לה סכין לאיבר המין (""רוצים לרצוח אותי, אנסו אותי והחדירו לי סכין לאיבר המין""). אמרה זו התבררה בדיעבד כשגויה, שכן המנוחה לא נפצעה כלל באיבר מינה, ואף לא נמצאו סימנים של חדירת סכין לאיבר מינה. למעשה, אף המנוחה עצמה לא עמדה על כך שהיא נאנסה על-ידי המערער. שכן, כבר באמרתה השנייה, שנאמרה זמן לא רב לאחר מכן, ולאחר שנוכחה בכך שהיא לא עברה אונס, המנוחה סיפרה כי ניסו לאנוס אותה (""בחור חבר של בעלת הבית ניסה לאנוס אותה, התנגדה לו, דקר אותה וברח מהחלון""). בהמשך, גם הטענה לניסיון אונס עברה ריכוך, כאשר המנוחה סיפרה באמרה השלישית כי המערער ניסה להוריד את המכנסיים שלו ושלה (""אני ראיתי שיש לו מבט של טירוף בעיניים ואז הוא תפס אותי והשכיב אותי על הרצפה בפרוזדור ליד המחסן וניסה לפתוח את המכנס שלו ושלי""). כאמור לעיל, חוקר המשטרה שרשם את האמרה השלישית ביקש להבין מהמנוחה אם המערער הצליח להוריד את בגדיה, אך בשלב זה התשאול הופסק עקב טיפול רפואי. גרסה זו בדבר הורדת מכנסיה על-ידי המערער נותרה עקבית גם במסגרת אמרתה הרביעית (""אני נכנסתי להתקלח, התקלחתי לבשתי חולצה ושמעתי רעש ולבשתי מכנסיים ובאתי לראות בסלון מאיפה הרעשים [...] הוא התנפל עליי השכיב אותי על הרצפה ישב לי על הברכיים וניסה עם יד ימין שלו להוריד לי את המכנסיים""). ואולם, גם טענה זו התבררה בדיעבד כשגויה, כאשר הראיות הובילו את בית משפט קמא לקבוע כי המנוחה יצאה מהמקלחת מבלי שלבשה מכנסיים בעת האירוע. תפנית נוספת ביחס לעבירת המין שיוחסה למערער קיימת באמרה החמישית, שם סיפרה המנוחה לאחותה כי המערער ניסה לדקור אותה באיבר המין (""הסכין, הסכין היא העבירה את הסכין לכיוון, הסכין היה לכיוון המפשעה, היא חשה שהוא רוצה לאנוס אותה, עם הסכין""). אחות המנוחה שמסרה את האמרה הנ""ל לבית המשפט נשאלה על אמרת המנוחה כי המערער הוריד את מכנסיה, ובתגובה היא השיבה כי המנוחה יצאה מהמקלחת עם תחתונים בלבד ולא הספיקה ללבוש מכנסיים. יצוין, כי אמרה זו לא תועדה בזמן אמת, ולא ניתן לשלול את האפשרות שההסבר שלפיו המנוחה יצאה מהמקלחת בלי מכנסיים נולד כתובנה מאוחרת יותר של המנוחה, כאשר בחלוף הזמן היא נזכרה כי היא כלל לא הייתה עם מכנסיים בתחילת האירוע. בהקשר זה יצוין, כי באמרה השישית, שהובאו על-ידי בנה של המנוחה, אנו מוצאים שוב חזרה מסוימת לעבר הטענה של ניסיון לאונס (""את הפרטים לעומק אני לא זוכר אבל אני זוכר שהוא תקף אותה, ניסה לאנוס אותה עם סכין כנראה לרצוח אותה או לא יודע מה""), וזאת להבדיל מטענה בדבר הורדת מכנסי המנוחה או ניסיון להוריד את תחתוניה.",2.ב. המשקל שניתן לאמרות המנוחה בעבירת המעשה המגונה
עפ 305∕22,"יצוין, כי בהודעת המנוחה מיום למחרת האירוע, 06.06.2008, אמרה המנוחה לחוקר המשטרה שבא לגבות את עדותה בבית החולים, כך: ""כשהייתי במקלחת שמעתי רעשים בזמן שהתלבשתי ואני רוצה לתקן מעדותי הקודמת שלבשתי מכנסיים. בהודעה זו, המנוחה הזכירה לראשונה את העובדה שהייתה בעת האירוע ללא מכנסיים, ובאותה הודעה היא לא ייחסה למערער תקיפה מינית או ניסיון לביצוע תקיפה מינית. אומנם הודעה זו לא הובאה כראיה לאמיתות תוכנה, בשים לב לעובדה שהיא נגבתה רק למחרת האירוע, אך יש בה כדי ללמד על כך שרק למחרת האירוע המנוחה הבינה כי היא לא הייתה לבושה במכנסיים בעת האירוע, וכתוצאה מכך היא הבינה שהעובדה שבסיום האירוע היא הייתה לבושה בתחתונים – איננה קשורה למערער.",2.ב. המשקל שניתן לאמרות המנוחה בעבירת המעשה המגונה
עפ 305∕22,"לא בכדי הרחבתי בדבר אמרות המנוחה ביחס לעבירות המין שהיא ייחסה למערער – החל בהחדרת סכין לאיבר מינה; ניסיון לאונס באמצעות סכין; ניסיון להוריד את מכנסיה; וכלה בתובנה כי היא לא לבשה מכנסיים בעת האירוע. למעשה, עבירת המעשה המגונה שיוחסה למערער בכתב האישום – ניסיון להוריד את תחתוני המנוחה ללא הצלחה – כלל לא הוזכרה על-ידי המנוחה באף לא אחת מאמרותיה שנתקבלו כראיה לאמיתות תוכנן בבית המשפט.",2.ב. המשקל שניתן לאמרות המנוחה בעבירת המעשה המגונה
עפ 305∕22,"זאת ועוד. דומה, כי הטענה בדבר ניסיונו של המערער להוריד את תחתוני המנוחה נלקחה מהודעה שמסרה המנוחה לחוקרת משטרתית ביום 08.06.2008, שלושה ימים לאחר האירוע (ת/3, בנוסח שבכתב היד, בעמוד 4 שורה 21 ועד לעמוד 5 שורה 13; יוער, כי התמלול המודפס שהוגש בגדרי ת/3 סבל מאי-דיוקים לעומת הנוסח שבכתב היד):",2.ב. המשקל שניתן לאמרות המנוחה בעבירת המעשה המגונה
עפ 305∕22,"""ש: יצאת מהמקלחת עם חולצה ותחתון?",2.ב. המשקל שניתן לאמרות המנוחה בעבירת המעשה המגונה
עפ 305∕22,"ת: כן, עם המגבת עליי.",2.ב. המשקל שניתן לאמרות המנוחה בעבירת המעשה המגונה
עפ 305∕22,ש: איפה המכנסים היו מונחים?,2.ב. המשקל שניתן לאמרות המנוחה בעבירת המעשה המגונה
עפ 305∕22,ת: מחוץ לחדר של [החברה].,2.ב. המשקל שניתן לאמרות המנוחה בעבירת המעשה המגונה
עפ 305∕22,"ש: בעדותך הקודמת אמרת שלבשת את המכנסיים והוא ניסה להוריד לך אותם ועכשיו את אומרת לי שיצאת עם המגבת, את יכולה להסביר לי את הכוונה שלך?",2.ב. המשקל שניתן לאמרות המנוחה בעבירת המעשה המגונה
עפ 305∕22,"ת: אני ניסיתי להבין איך הוא הוריד לי את המכנסיים ונזכרתי שיצאתי עם המגבת, כי כשנכנסתי למקלחת אני הורדתי את המכנסיים שלי בבית ואני תיקנתי את עצמי כי ראיתי שאני לבושה עם חולצה של לצאת ותחתונים כמובן, ושמתי מגבת ואז שמעתי את הקול. בהתחלה התבלבלתי ואמרתי לכם שאני יצאתי עם המכנסיים כי אני לא הייתי בהכרה כל כך מלאה או טראומה ונזכרתי אחר כך בשחזורים שלי נזכרתי שאני לא זוכרת שהוא הוריד לי את המכנסיים והרגליים שלי היו חשופות והסכין הייתה על רגל שמאל.",2.ב. המשקל שניתן לאמרות המנוחה בעבירת המעשה המגונה
עפ 305∕22,ש: האם הוא ניסה להוריד לך את התחתונים?,2.ב. המשקל שניתן לאמרות המנוחה בעבירת המעשה המגונה
עפ 305∕22,"ת: כן, ואז הצעתי לו את הכסף ואז הוא ראה את השרשרת וביקש שאני אוציא לו את הטבעת ונתתי לו את הטבעת והוא שם אותה בכיס.",2.ב. המשקל שניתן לאמרות המנוחה בעבירת המעשה המגונה
עפ 305∕22,ש: הוא הצליח להוריד לך את התחתונים?,2.ב. המשקל שניתן לאמרות המנוחה בעבירת המעשה המגונה
עפ 305∕22,"ת: לא, כי אני צרחתי והשתוללתי [...]"".",2.ב. המשקל שניתן לאמרות המנוחה בעבירת המעשה המגונה
עפ 305∕22,"ברם, לא זו בלבד שאותה הודעה לא התקבלה כראיה לאמיתות תוכנה, שכן היא לא נאמרה בסמיכות לאירוע; אלא שהתיזה שלפיה המערער ניסה להוריד את תחתוני המנוחה, הועלתה על-ידי חוקרת המשטרה, ורק אושרה על-ידי המנוחה. משכך, גם אם היה מדובר באמרה שניתנה בסמוך לאירוע לא היה מקום לקבלה, בהיותה תשובה שניתנה ל'שאלה מדריכה' (עניין סעד, פסקה 10).",2.ב. המשקל שניתן לאמרות המנוחה בעבירת המעשה המגונה
עפ 305∕22,"אמנם, כפי שאף באת-כוח המערער ציינה בהגינותה, לא ניתן ללמוד מהסתירות שנתגלו בגרסאות המנוחה על כך שהיא התכוונה להעליל עלילת שווא על המערער, שאותו היא לא הכירה עד למותה. אולם, כאמור לעיל, השאלה איננה האם המנוחה בדתה את הדברים מלבה; אלא אם תיאור המנוחה על שאירע בדירה בעת האירוע האלים והטראומתי שחוותה, שיקף את המציאות כהווייתה.",2.ב. המשקל שניתן לאמרות המנוחה בעבירת המעשה המגונה
עפ 305∕22,"כאשר בוחנים את אמרות המנוחה באספקלריה זו, מתקבלת תמונה שונה מזו שאליה הגיע בית משפט קמא. אף שאינני קובע מסמרות בנדון, לא מן הנמנע, כי המנוחה שמצאה עצמה בסיום השוד לבושה בבגדים תחתונים בלבד, כשהיא פצועה, חבולה ושותתת דם, ולא זכרה כי בתחילת האירוע היא לא הייתה לבושה במכנסיים – סברה, בטעות, כי המערער אנס אותה והחדיר לה סכין לאיבר המין. אלא שככל שחלף הזמן, המנוחה הבינה, תחילה, כי המערער לא החדיר סכין לאיבר מינה; אך היא עדיין סברה שהוא ניסה לאנוס אותה, שכן לתפיסתה, באותה שעה, המערער הוריד את מכנסיה. בהמשך, המנוחה הבינה, ככל הנראה, כי המערער לא ניסה לאנוס אותה, אך היא עדיין סברה כי הוא לכל הפחות הוריד את מכנסיה. ורק בסופו של דבר, ביום שלמחרת האירוע, המנוחה הבינה כי היא יצאה מהמקלחת כשהיא לבושה בתחתונים בלבד. דברים אלו מתיישבים היטב עם התיזה שלפיה המנוחה האמינה, בתחילה, כי היא עברה תקיפה מינית, שכן היא סברה שהייתה לבושה במכנסיים בעת שהאירוע החל, ומצאה עצמה בסיום האירוע כשהיא לבושה בבגדים תחתונים בלבד.",2.ב. המשקל שניתן לאמרות המנוחה בעבירת המעשה המגונה
עפ 305∕22,"כמו כן, הראיות החיצוניות שהובאו לחובת המערער בעבירות האלימות והרכוש, לא קושרות אותו לביצוע עבירה של מעשה מגונה. שכן, מכלול הראיות הפורנזיות שנמצאו בזירה, כמו גם העדויות השונות שהובאו בהליך, לא מתייחסות כלל לשאלה אם המערער ניסה להוריד את תחתוניה של המנוחה, אם לאו.",2.ב. המשקל שניתן לאמרות המנוחה בעבירת המעשה המגונה
עפ 305∕22,"בהקשר זה יצוין, כי בית משפט קמא מצא לתת משקל, לחובת המערער, לכך שהאחרון סירב להשיב לשאלה כיצד הגיעו מרכיביו הגנטיים לתחתוני המנוחה, תוך שהלה טען כי לא ניתן לומר שהדנ""א שלו נמצא על התחתונים. ברם, גם בסוגיה זו הדין עם המערער.",2.ב. המשקל שניתן לאמרות המנוחה בעבירת המעשה המגונה
עפ 305∕22,"	ראשית, אכן, בניגוד לסברת בית משפט קמא, לא ניתן לומר כי דנ""א של המערער אותר על תחתוני המנוחה. דברים אלו נכתבו באופן ברור בחוות הדעת של רפ""ק סיגל ברליין (ת/16, חוות דעת מיום 12.03.2020 ומיום 05.04.2020) שהוגשו לבית המשפט על-ידי המדינה, שם צוין כי לא ניתן להסיק מסקנות באשר לקיומו של דנ""א של המערער על תחתוני המנוחה (אף כי אין לשלול אפשרות הזו; וראו גם בעדותה של רפ""ק ברליין בבית משפט קמא, בפרט בעמודים 236-235 לפרוטוקול הדיון בבית משפט קמא). עובדה זו עולה גם מכך שהמדינה הגישה לבית משפט קמא חוות דעת סטטיסטית באשר לאפשרות הקלושה שגורם אחר שאינו המערער הותיר את הדנ""א שלו על חולצת המנוחה (ת/17, חוות דעת של רפ""ק לב ווסקובויניק מיום 29.03.2020), אך לא הובאה חוות דעת דומה ביחס לתחתוני המנוחה.",2.ב. המשקל שניתן לאמרות המנוחה בעבירת המעשה המגונה
עפ 305∕22,"שנית, אפילו אם היה נמצא דנ""א של המערער על תחתוני המנוחה, לא היה בכך כדי לבסס ביצוע של עבירת מין על-ידו. שכן, משעה שנקבע כי המערער תקף את המנוחה באלימות, ומשעה שנקבע כי זו לא לבשה מכנסיים בעת האירוע, לא מן הנמנע כי מרכיבי דנ""א של המערער הגיעו לתחתוני המנוחה כאשר האחרונה הותקפה על-ידו. בהקשר זה יצוין, כי כעולה מעדותה של רפ""ק ברליין, ממצאי הדנ""א שבהם עסקינן הם, ככל הנראה, תאי עור או זעה, ולא עלה חשש כי מדובר בדם או בזרע של המערער (עמוד 243 לפרוטוקול הדיון בבית משפט קמא).",2.ב. המשקל שניתן לאמרות המנוחה בעבירת המעשה המגונה
עפ 305∕22,"המדינה הוסיפה וטענה לפנינו כי אין כל היגיון בקביעה לפיה המנוחה אמרה את האמת ביחס ליתר חלקי האירוע, והחליטה לבדות מלבה את עבירת המין שיוחסה למערער בכתב האישום שהוגש נגדו. ואולם, כמוסבר בהרחבה לעיל, ספק אם הקביעה לפיה המערער ביצע עבירת מעשה מגונה במנוחה, נתמכת באמרה קבילה של המנוחה. ומכל מקום, מהראיות עולה, באופן ברור, כי המנוחה פירשה באופן שגוי את הסיטואציה הטראומתית שבה היא הייתה מצויה, ולכן אין בזיכויו של המערער מעבירה זו כדי להביא למסקנה כי המנוחה בדתה את הדברים מלבה.",2.ב. המשקל שניתן לאמרות המנוחה בעבירת המעשה המגונה
עפ 305∕22,"טענה נוספת שהעלתה המדינה היא כי ניתן למצוא חיזוק לגרסת המנוחה ביחס לביצוע עבירת מין, בעדות השכן. לפי עדות זו, המנוחה צעקה לעבר השכן מיד עם פתיחת דלת הדירה, כי אנסו אותה והחדירו לה סכין לאיבר המין. לשיטת המדינה, ""עדות השכן מלמדת על התגובה המיידית ביותר, הספונטנית ביותר של [המנוחה], שניות ספורות לאחר שהאירוע הסתיים, בעודה מצויה בסערת נפש ומבוהלת עד עמקי נשמתה מהזוועה שחוותה עד כה. דיווח זה הוא התמצית המזוקקת ביותר של הרציונל שמאחורי ההסדר שבסעיף 10 לפקודה, זו הסיטואציה שראה המחוקק לעיני רוחו כשחוקק את הסעיף. ובאמרה זו, [המנוחה] מספרת לא רק שחוותה תקיפה אלימה, אלא שחוותה תקיפה מינית"" (ההדגשה במקור – ח' כ').",2.ב. המשקל שניתן לאמרות המנוחה בעבירת המעשה המגונה
עפ 305∕22,"דא עקא, שעדות השכן מלמדת באופן הברור ביותר כי המנוחה פירשה באופן שגוי את הסיטואציה בה היא הייתה מצויה. שכן, עובדה היא כי המערער לא אנס את המנוחה, והוא לבטח לא החדיר סכין לאיבר מינה. אין זאת אלא שהמנוחה, שזה עתה נמלטה משוד אלים ואכזר, ומצאה את עצמה לבושה בתחתונים בלבד כשדם נוטף מגופה, סברה כי המערער ביצע בה עבירת מין חמורה ביותר. ואולם, כמפורט לעיל, עם חלוף הזמן המנוחה הבינה את המציאות לאשורה, והתברר כי עבירת המין שייחסה למערער נבעה מכך שהיא סברה, בטעות, כי המערער הוא זה שהוריד את מכנסיה.",2.ב. המשקל שניתן לאמרות המנוחה בעבירת המעשה המגונה
עפ 305∕22,"לא למותר לציין כי אף שהמערער הסתבך בשקרים ובגרסאות סותרות בכל הקשור לעבירות האלימות והרכוש; הוא נותר עקבי לחלוטין ביחס להכחשת האשמות שהוטחו בו בכל הקשור לביצוע עבירת מין במנוחה. כידוע, שקרי נאשם יכולים לעלות כדי סיוע לעדות רק ככל שמדובר בשקרים מהותיים, שהוכחו ממקור חיצוני ומהימן, המכוונים לסיכול החקירה, והנוגעים לעבירה שיוחסה לנאשם (ע""פ 5864/19 פלוני נ' מדינת ישראל, פסקה 97 [פורסם בנבו] (22.08.2021) וההפניות שם). ובענייננו, לא נמצא ולו דבר שקר אחד שהמערער נתפס בו בכל הנוגע לעבירת המעשה המגונה שיוחסה לו.",2.ב. המשקל שניתן לאמרות המנוחה בעבירת המעשה המגונה
עפ 305∕22,"מהמקובץ עולה, כי אשמתו של המערער בעבירת המעשה המגונה שיוחסה לו לא הוכחה מעבר לספק סביר. ספק אם קיימות לאשמה זו תימוכין באמרותיה הקבילות של המנוחה, ומכל מקום לא הובאה כל ראיה מפלילה נוספת להוכחת אשמתו של המערער בעבירה זו. אשר על כן, סבורני כי עלינו לזכות את המערער מעבירה זו, וזאת אף מבלי להידרש לטענת המערער שלפיה נסיבות חייה של המנוחה, אשר לא הובררו די הצורך, הובילו אותה למסקנה שאליה היא הגיעה ביחס לעבירת המין שהיא ייחסה לו.",2.ב. המשקל שניתן לאמרות המנוחה בעבירת המעשה המגונה
עפ 305∕22,"ראשית אציין, כי בגזר דינו של המערער יוחסה משמעות לקורות חייה העגומים של המנוחה לאחר האירוע, עד למותה כתשע שנים לאחר מכן. ברם, כפי שהערתי לבאת-כוח המדינה במהלך הדיון שהתקיים לפנינו, דומה כי לא הונחה תשתית ראייתית הקושרת באופן חד משמעי בין הדברים.",אשר לגזר הדין
עפ 305∕22,"אשר לעונש. על יסוד זיכויו של המערער מעבירת מעשה מגונה, עבירה שניתן לה, מחד גיסא, משקל משמעותי בגזר הדין כמפורט לעיל, ובהתחשב ביתר נסיבות העניין, מאידך גיסא – סבורני כי יש להעמיד את עונשו של המערער על 7 שנות מאסר בפועל, חלף 8 שנות מאסר בפועל שנגזרו עליו בבית המשפט המחוזי.",אשר לגזר הדין
עפ 305∕22,"	עם זאת, בשים לב לכך שבני משפחת המנוחה לא צורפו כמשיבים לערעור, לא מצאתי להתערב ברכיב הפיצוי שנפסק לטובתם (ע""פ 6921/16 מאי-וינטרס נ' מדינת ישראל, פסקה 13 [פורסם בנבו] (28.06.2017)). לפיכך, יתר רכיבי גזר הדין יוותרו ללא שינוי, למעט המאסרים המותנים שנגזרו על המערער, אשר יעמדו בעינם ביחס לעבירות אלימות בלבד.",אשר לגזר הדין
עפ 305∕22,"מכל הטעמים שפורטו לעיל, אציע לחברי ולחברתי לדחות את הערעור על הכרעת הדין בכל הנוגע לעבירות של שוד מזוין, חבלה ופציעה בנסיבות מחמירות, ואיומים, שבהן הורשע המערער; ולקבל את הערעור על הכרעת הדין בנוגע לעבירת המעשה המגונה שיוחסה למערער, אשר ספק אם היא עולה מאמרותיה הקבילות של המנוחה, ומכל מקום, היא לבטח לא הוכחה מעבר לספק סביר.",סוף דבר
עפ 305∕22,"כמו כן, על יסוד האמור, אציע לחברי ולחברתי להעמיד את עונשו של המערער על 7 שנות מאסר בפועל בניכוי ימי מעצרו. יתר רכיבי גזר הדין יוסיפו לעמוד על כנם, בכפוף לאמור בפסקה 83 לעיל.",סוף דבר
עפ 305∕22,									ש ו פ ט,סוף דבר
עפ 305∕22,									ש ו פ ט,	אני מסכים.
עפ 305∕22,	אני מסכימה לפסק דינו של חברי השופט ח' כבוב. ,השופטת ג' כנפי-שטייניץ:
עפ 305∕22,"אציין כי בשונה מחברי, אני סבורה כי אמרותיה הרבות של המנוחה אינן מותירות ספק כי המנוחה אכן סברה כל העת שהותקפה מינית על-ידי המערער. אמרותיה בענין זה עקביות ומתארות לא רק את התרשמותה באשר לכוונותיו של המערער, אלא גם פעולות שביצע לשם הגשמתן (""פתיחת"" מכנסיו וניסיון להורדת מכנסיה). עם זאת, לנוכח הפערים בין אמרותיה השונות בסוגיה זו, וביניהן לבין המציאות העובדתית, הפוגמים במשקלן הראייתי, ובאין תוספת ראייתית מחזקת, אני מסכימה כי קם ספק סביר באשר לאשמתו של המערער בעבירה של מעשה מגונה.",השופטת ג' כנפי-שטייניץ:
עפ 305∕22,									ש ו פ ט ת,השופטת ג' כנפי-שטייניץ:
עפ 305∕22,	הוחלט כאמור בפסק דינו של השופט ח' כבוב.,השופטת ג' כנפי-שטייניץ:
עפ 305∕22,"5129371 ניתן היום, ‏כ""א באלול התשפ""ג (‏7.9.2023). ",השופטת ג' כנפי-שטייניץ:
עפ 305∕22,54678313ש ו פ ט,השופטת ג' כנפי-שטייניץ:
עפ 305∕22,ש ו פ ט ת,השופטת ג' כנפי-שטייניץ:
עפ 305∕22,ש ו פ ט,השופטת ג' כנפי-שטייניץ:
עפ 305∕22,   22003050_C08.docx   חד,_________________________
עפ 305∕22,"5129371מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
עפ 305∕22,"בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
עפ 305∕22,נ' סולברג 54678313-305/22,54678313
