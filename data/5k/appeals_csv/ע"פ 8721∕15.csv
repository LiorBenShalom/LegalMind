verdict,text,part
"ע""פ 8721∕15",בבית המשפט העליון בשבתו כבית משפט לערעורים פליליים,nothing
"ע""פ 8721∕15","ע""פ  8721/15",nothing
"ע""פ 8721∕15",כבוד השופט ע' פוגלמן,לפני:	
"ע""פ 8721∕15",כבוד השופט ד' מינץ,לפני:	
"ע""פ 8721∕15",כבוד השופט י' אלרון,לפני:	
"ע""פ 8721∕15","ערעור על החלטות בית המשפט המחוזי בירושלים בתפ""ח 18062-03-12 [פורסם בנבו] מיום 30.4.2017, 3.11.2015, ו-6.9.2015",מדינת ישראל
"ע""פ 8721∕15","כ""ה בטבת התשע""ז (23.01.2017)",תאריך הישיבה:
"ע""פ 8721∕15","כ""ה בכסלו התשע""ח (13.12.2017)",תאריך הישיבה:
"ע""פ 8721∕15","עו""ד הרמן אריאל",בשם המערער:
"ע""פ 8721∕15",בשם המשיבה:,בשם המערער:
"ע""פ 8721∕15","עו""ד איתמר גלבפיש",בשם המערער:
"ע""פ 8721∕15","חוק טיפול בחולי נפש, תשנ""א-1991: סע'  15, 15(א), 15(א1), 15(ד1)(2), 15(ד1)(2)(ג)",חקיקה שאוזכרה: 
"ע""פ 8721∕15","חוק סדר הדין הפלילי [נוסח משולב], תשמ""ב-1982: סע'  170, 170(א)",חקיקה שאוזכרה: 
"ע""פ 8721∕15","חוק העונשין, תשל""ז-1977: סע'  192, 300(א)(2), 379, 380, 383, 384",חקיקה שאוזכרה: 
"ע""פ 8721∕15","חוק סדר הדין הפלילי (סמכויות אכיפה - מעצרים), תשנ""ו-1996: סע'  21(ב)",חקיקה שאוזכרה: 
"ע""פ 8721∕15",מיני-רציו:,חקיקה שאוזכרה: 
"ע""פ 8721∕15","* אופן בחינת עוצמת ה""ראיות לכאורה"" בסעיף 15(א1) לחוק טיפול בחולי נפש זהה לאופן בחינת הראיות לכאורה לעניין מעצר עד תום ההליכים; ניתן להורות על מעצר נאשם עד לתום ההליכים על יסוד קיומן של ראיות נסיבתיות בלבד, ובלבד שראיות אלה בעלות עוצמה כזו המובילה למסקנה ברורה בדבר סיכוי סביר להרשעה.",חקיקה שאוזכרה: 
"ע""פ 8721∕15",* דיון פלילי – חולי נפש – אשפוז כפוי,חקיקה שאוזכרה: 
"ע""פ 8721∕15",* דיון פלילי – מעצר עד תום ההליכים – ראיות לכאורה,חקיקה שאוזכרה: 
"ע""פ 8721∕15",* ראיות – ראיות נסיבתיות – משקלן,חקיקה שאוזכרה: 
"ע""פ 8721∕15",* ראיות – ראיות נסיבתיות – התנהגות מפלילה,חקיקה שאוזכרה: 
"ע""פ 8721∕15",* ראיות – ראיות נסיבתיות – נוכחות בזירת העבירה,חקיקה שאוזכרה: 
"ע""פ 8721∕15",* ראיות – מימצאים – מימצאים מדעיים,חקיקה שאוזכרה: 
"ע""פ 8721∕15","שאלת דיותן של ראיות לכאורה לצורך מתן צו אשפוז ע""פ סעיף 15(א) לחוק טיפול בחולי נפש וסעיף 170 לחסד""פ, ומחלוקת בדבר היקף סמכות ביהמ""ש לקצוב את משך תקופת האשפוז המרבית, הן הסוגיות הטעונות בירור במסגרת הערעור, הנסוב על החלטות ביהמ""ש המחוזי בגדרן נקבע כי המערער אינו כשיר לעמוד בדין, והוחלט להורות על מתן צו אשפוז לתקופה מרבית שלא תעלה על 25 שנים.",.
"ע""פ 8721∕15","ביהמ""ש העליון דחה את הערעור בקבעו:",.
"ע""פ 8721∕15","אמת המידה המשפטית לבחינת עוצמת ""ראיות לכאורה"" בסעיף 15(א1) לחוק טיפול בחולי נפש  זהה לאופן בחינת הראיות לכאורה ע""פ סעיף 21(ב) לחוק המעצרים (מעצר עד תום ההליכים המשפטיים).",.
"ע""פ 8721∕15","ההלכה הפסוקה מורה כי ניתן להורות על מעצרו של נאשם עד לתום ההליכים על יסוד קיומן של ראיות נסיבתיות בלבד, ובלבד שביהמ""ש בחן האם ראיות אלה הן בעלות עוצמה כזו המובילה למסקנה ברורה בדבר סיכוי סביר להרשעה, או שמא קיים הסבר חלופי הגיוני שעשוי להתקבל בסופו של ההליך הפלילי. במקרה הנדון, בחינת הראיות הנסיבתיות אחת לאחת ובהתייחס למכלול הראיות שבתיק, מבססת תשתית ראייתית לכאורית מוצקה דיה הקושרת את המערער לביצוע מעשה הרצח.",.
"ע""פ 8721∕15","כפי שקבע בימ""ש קמא, התנהגותו של המערער עובר לביצוע הרצח מלמדת על הלך רוחו, ומעניקה הסבר לאלימות האכזרית ומשולחת הרסן בה נקט כלפי המנוחה. פעולות המערער לאחר מועד הרצח, מעידות אף הן על התנהגות מפלילה. מעל לכל, מתחזקת התמונה הראייתית נוכח קיומם של ממצאים פורנזיים משמעותיים, ביניהם כתמי דם ושרידי DNA של המנוחה שנמצאו על בגדיו של המערער.",.
"ע""פ 8721∕15","זאת, בשים לב למתחם ההתערבות הרחב יחסית המוקנה לערכאת הערעור כאשר ממצאיה של הערכאה הדיונית הם פרי הסקת מסקנות או שהם תוצר של שיקולי הגיון ושכל ישר.",.
"ע""פ 8721∕15","כך, לא נמצא כי נפל פגם בתשתית הראייתית בשל כך שמכשיר הטלפון הנייד של המערער לא אוכן בבית המנוחה. נתוני מחקרי התקשורת המוגשים כראיה במסגרת ההליך הפלילי, מעניקים אינדיקציה כללית לשאלה האם הנאשם שהה בקרבת זירת האירוע במועד הרלוונטי, וכך נעשה במקרה דנן. ממילא, יש בנתונים שסופקו במסגרת מחקרי התקשורת, לפיהם שהה המערער בשכונה בה התגוררה המנוחה, כדי להצביע על האפשרות כי המערער נכח בסמיכות מקום וזמנים לזירת האירוע.",.
"ע""פ 8721∕15","גרסת המערער אינה משנה מהמסקנה בדבר גיבוש מסכת ראיות לכאורה. במקרים בהם אין מחלוקת כי הנידון הוא בעל לקות נפשית חמורה עד כדי חוסר מסוגלות לעמוד בדין, יש להתייחס בזהירות רבה לדברים שמסר בהודעותיו במשטרה וההסבר שנתן למסכת הראיות הנסיבתיות. עם זאת, הקביעה בדבר משקלה הראייתי הלכאורי של הודעתו של נידון מסורה לשק""ד ביהמ""ש, והוא שיקבע, בהתאם לנסיבות ויתר הראיות, האם ניתן לחלץ מדבריו גרסה מגובשת ועקבית. במקרה הנדון האמור הוא בבחינת למעלה מן הצורך, מאחר שאין בגרסאות המערער כדי לסדוק את המערך הראייתי הלכאורי.",.
"ע""פ 8721∕15","אשר להיקף שיקול הדעת המוקנה לביהמ""ש לקצוב את תקופת האשפוז המרבית. לא נמצא כי המקרה הנדון מעורר סוגיה משפטית בעלת משקל בכל הנוגע לפרשנות של תיקוני החקיקה האחרונים בחוק טיפול בחולי נפש. גם אם נקבל, כהנחה מתודולוגית המיטיבה עם המערער, כי הוראות החוק הרלוונטיות לגביו בעת ביצוע העבירה אכן מאפשרות הפעלת שק""ד מצד ביהמ""ש באשר לקיצור תקופת האשפוז המרבית, הרי שטענות ב""כ המערער לטעמים המצדיקים התערבות בעניין זה – אינן משכנעות. יתירה מכך, עסקינן בעבירת רצח, אליה מצטרפות עבירות אלימות ורכוש רבות. במצב עניינים זה, לא נמצא מקום להתערב בתקופת האשפוז המרבית שנקבעה למערער, שמשכה 25 שנים.",.
"ע""פ 8721∕15","	שאלת דיותן של ראיות לכאורה לצורך מתן צו אשפוז על פי סעיף 15(א) לחוק טיפול בחולי נפש, התשנ""א-1991 ועל פי סעיף 170 לחוק סדר הדין הפלילי [נוסח משולב], התשמ""ב-1982 ומחלוקת בדבר היקף סמכותו של בית המשפט לקצוב את משכה של תקופת האשפוז המרבית, הן הסוגיות הטעונות בירור במסגרת הערעור שבפנינו, הנסוב על החלטות בית המשפט המחוזי בירושלים בתפ""ח 18062-03-12 [פורסם בנבו] (מיום 6.9.2015, 3.11.2015 ו-30.4.2017). בגדרן של החלטות אלה, נקבע כי המערער אינו כשיר לעמוד בדין, והוחלט להורות על מתן צו אשפוז לתקופה מרבית, שלא תעלה על 25 שנים. ",השופט י' אלרון:
"ע""פ 8721∕15","נגד המערער הוגש כתב אישום המכיל שני אישומים. האישום הראשון מייחס לו עבירות לפי סעיפים 300(א)(2), 380, 379, 192, 383 ו-384 לחוק העונשין, התשל""ז-1977, קרי – רצח בכוונה תחילה, תקיפה הגורמת חבלה של ממש, תקיפה, איומים וגניבה. האישום השני מייחס לו עבירות תקיפה, גניבה ואיומים לפי סעיפים 379, 383, 384, ו-192 לחוק העונשין.",עובדות כתב האישום
"ע""פ 8721∕15","כמתואר באישום הראשון, המערער, אזרח רוסי, הגיע לישראל במחצית השנייה של שנת 2011. תחילה התגורר בבית אמו בירושלים, אך במועד שאינו ידוע למשיבה, פגש בל' (להלן: המנוחה), ועבר להתגורר בדירתה בשכונת גילה בירושלים.",עובדות כתב האישום
"ע""פ 8721∕15","בחודש ינואר 2012, או בסמוך לכך, ביקשה המנוחה מהמערער לעזוב את דירתה, אך הלה סרב.",עובדות כתב האישום
"ע""פ 8721∕15","בערבו של יום ה-9.2.2012, בסמוך לשעה 19:00, הגיעו המערער והמנוחה לביקור בדירתה של ר', אחת מידידותיה של המנוחה. בשלב מסוים, המערער דרש מר' לשלם לו עבור דגים שהביא עמו. משזו סירבה, היכה אותה באמצעות אגרופו בפניה, לאחר מכן נטל מגב בעל מקל עץ, והמשיך להכותה באמצעותו, עד שנפלה ארצה. גם לאחר נפילתה, המשיך המערער להכותה, תוך שהוא מקלל אותה קללות גסות. כל זאת, לעיני בתה בת השבע, אשר צרחה ובכתה לנוכח תקיפת אמה. המערער המשיך והיכה את ר' באמצעות המקל, עד שזה נשבר, נטל ממנה מכשיר טלפון נייד, ורק בהתערבות המנוחה, השיב לה אותו.",עובדות כתב האישום
"ע""פ 8721∕15","לאחר מכן, המערער עזב את דירתה של ר' ופנה לביתה של ר', מכרה אחרת של המנוחה, בו שהה באותה עת לבדו בנה הקטין, ד'. במהלך שהותו בדירה, נהג המערער באלימות כלפי ד', איים עליו, ונטל מהבית מוצרי מזון ומכשיר סלולארי.",עובדות כתב האישום
"ע""פ 8721∕15","בהמשך, הורה המערער לד' להתלוות אליו למתנ""ס סמוך, שם עובדת אמו, ר'. במהלך ההליכה למקום, איים על ד' מספר פעמים, כי עליו ""לעבוד אצלו"", ואם לא ""יהרוג אותו ואת אמו"", היה ואמו לא תשלם את חובה (סכום של מאה ש""ח שלוותה ממנו בעבר, לטענתו). השניים הגיעו למתנ""ס בסמוך לשעה 19:45, ומשהבחין השומר במקום כי ד' נפחד, קרא לעבר המערער לעצור, אך הלה אחז בחולצתו של ד' ורץ עמו אל מחוץ למתנ""ס. במהלך הריצה, הצליח ד' להשתחרר מאחיזת המערער.",עובדות כתב האישום
"ע""פ 8721∕15","עוד באישום זה, מפורט כיצד סמוך לשעה 20:05 באותו ערב, הגיע המערער לדלת ביתה של המנוחה, אשר שוחחה בטלפון עם ר', והביעה את פחדיה מפני המערער. במהלך השיחה, דפק המערער על דלת הדירה ודרש להיכנס לתוכה. המערער הצליח להיכנס לדירה זמן מה לאחר מכן, והחל להכות את המנוחה מכות נמרצות בראשה ובפניה, תוך שהפעיל לחץ על גפיה וחסם את דרכי נשימתה במשך זמן ארוך בכוונה לגרום למותה, וכתוצאה מכך נפטרה. לאחר מכן, הניח המערער את גופת המנוחה באחד מחדרי הדירה.",עובדות כתב האישום
"ע""פ 8721∕15","המערער ניגש, יומיים לאחר מכן, בשעות הערב של יום 11.2.2012, למספר חנויות ברחוב הלל בירושלים ורכש כ-30 שקיות מלח. לאחר מכן, שב לדירת המנוחה, הניח שמיכה על ריצפת החדר, פיזר עליה שכבת מלח, הניח את גופת המנוחה על שכבה זו, ועל הגופה פיזר שכבת מלח נוספת. זאת, כך נטען, במטרה לשמר את הגופה, ולמנוע ממנה להפיץ ריח. כמו כן, כיסה המערער את גופת המנוחה בשולי השמיכה, וערם עליה חפצים רבים, לרבות בגדים, ספרים, מזוודה וקרטונים, כל זאת על מנת להסוותה.",עובדות כתב האישום
"ע""פ 8721∕15","ביום 14.2.2012 הגיע המערער לדירת המנוחה עם חברו איגור גורביץ (להלן: איגור), והציע לו לגור עמו שם. זאת, לאחר שטען בפניו כי מדובר בדירה שבבעלותו, ותוך שהוא אוסר עליו להיכנס לחדר בו הניח את גופת המנוחה.",עובדות כתב האישום
"ע""פ 8721∕15","ביום 16.2.2012 הגיע כוח משטרה לדירת המנוחה, לבקשת בנה. משהבחין המערער בשוטרים שהיו בחדר המדרגות, רץ בחזרה לדירה, נעל את דלתה וסירב להיענות לדרישתם כי יפתח את הדלת. השוטרים הצליחו להיכנס לדירה דרך מרפסת הבית, גילו בה סימני דם, ולאחר מכן התגלתה גופת המנוחה.",עובדות כתב האישום
"ע""פ 8721∕15","מוקד הדיון שבפנינו הוא במסכת הראיות הלכאורית המתייחסת למערער באישום הראשון בלבד, שנסיבותיו תוארו לעיל. כאמור, כתב האישום מייחס למערער אישום נוסף, שהתרחש בבית אמו של המערער ביום 5.2.2012. הצדדים אינם חלוקים בשאלת קיומן של ראיות לכאוריות לגבי אישום זה, וממילא הוא אינו מצוי בליבת המחלוקת.",עובדות כתב האישום
"ע""פ 8721∕15","בית המשפט קמא נדרש מספר פעמים להחלטות בעניינו של המערער, כמו גם בית משפט זה, כפי שיפורט בהמשך.",עובדות כתב האישום
"ע""פ 8721∕15","בהחלטה מיום 6.9.2015, שניתנה על-ידי הרכב השופטים שדן בתחילה בעניינו של המערער (השופט הבכיר צ' סגל; סגן הנשיא מ' דרורי; והשופט ב' גרינברגר), צוין כדלקמן:",השתלשלות ההליכים בעניינו של המערער
"ע""פ 8721∕15","אין מחלוקת בין הצדדים בדבר חוסר אחריותו של הנאשם למעשים המיוחסים לו בכתב האישום בשל מחלתו הנפשית, ומשכך חל בעניינו הסייג לאחריות הפלילית הקבוע בסעיף 34ח לחוק העונשין, התשל""ז-1977.",השתלשלות ההליכים בעניינו של המערער
"ע""פ 8721∕15","משכך, נקבע בהחלטה זו כי בהתאם לסעיף 15(א) לחוק טיפול בחולי נפש, התשנ""א-1991 (להלן: החוק או חוק טיפול בחולי נפש), המערער אינו כשיר לעמוד בדין מחמת מחלתו, ועל כן הוחלט על הפסקת ההליך הפלילי נגדו, בהתאם להוראת סעיף 170(א) לחוק סדר הדין הפלילי, התשמ""ב-1982.",השתלשלות ההליכים בעניינו של המערער
"ע""פ 8721∕15","אשר לאפשרות להורות על אשפוזו של המערער, נבחנה התשתית הראייתית הלכאורית לביצוע העבירות, כפי הוראות סעיף 15(א1) לחוק, ומשנקבע כי קיים מארג ראייתי במידה מספקת – הורה בית המשפט קמא על אשפוזו של המערער במקום עליו יחליט הפסיכיאטר המחוזי.",השתלשלות ההליכים בעניינו של המערער
"ע""פ 8721∕15","החלטה אחרת של בית המשפט קמא, מיום 3.11.2015, נסובה על אודות מחלוקת שהתעוררה בין באי-כוח הצדדים בשאלת תקופת האשפוז המרבית שיש לקבוע בעניינו של המערער, ובשאלת שיקול הדעת הנתון בידי בית המשפט לקצוב את תקופת האשפוז.",השתלשלות ההליכים בעניינו של המערער
"ע""פ 8721∕15","המשיבה ביקשה להורות על מתן צו אשפוז לתקופה המרבית הקבועה בחוק, לעבירה שדינה מאסר עולם חובה, היינו – 25 שנים, בהתאם להוראות סעיף 15(ד1)(2)(ג) לחוק, מאחר שלשיטתה אין לבית המשפט סמכות לקבוע תקופת אשפוז פחותה מתקופת המאסר המרבית. מנגד, בא-כוח המערער טען כי יש להגביל את משך הצו לתקופה שלא תעלה על 20 שנה. לשיטתו, יש לפרש את לשון החוק כך שבית המשפט מוסמך ליתן צו אשפוז לתקופה מרבית הפחותה מתקופת המאסר המקסימלית הקבועה בצד העבירה.",השתלשלות ההליכים בעניינו של המערער
"ע""פ 8721∕15","לאחר שמיעת הצדדים, הורה בית המשפט המחוזי על אשפוזו של המערער בהתאם לסעיף 15(א) לחוק טיפול בחולי נפש, לתקופה מרבית שלא תעלה על 25 שנים.",השתלשלות ההליכים בעניינו של המערער
"ע""פ 8721∕15",על החלטות אלה – בדבר קיומן של ראיות לכאורה ובדבר משך תקופת האשפוז – הוגש ביום 17.12.2015 הערעור שבפנינו.,השתלשלות ההליכים בעניינו של המערער
"ע""פ 8721∕15","בהודעת הערעור, חלק בא-כוח המערער על הקביעה בדבר קיומן של ראיות לכאורה לביצוע עבירת הרצח המיוחסת למערער. לטענתו, הראיות הלכאוריות שבידי המשיבה הן ראיות נסיבתיות, אשר התמונה הכוללת המשתקפת מהן אינה חד-משמעית ובהירה, וכי מדובר ב""ראיות מסבכות בצורה משמעותית, אך לא מספקות"" המקימות ""ספק סביר"" בביצועה של העבירה.",השתלשלות ההליכים בעניינו של המערער
"ע""פ 8721∕15","בא-כוח המשיבה טען כי נגד המערער עומדות ""שלל ראיות נסיבתיות"", המבססות תשתית ראייתית לכאורית, ומשכך אין הצדקה להתערבותו של בית המשפט בהחלטה האמורה.",השתלשלות ההליכים בעניינו של המערער
"ע""פ 8721∕15","בתום דיון שהתקיים בערעור ביום 23.1.2017 (בהרכב השופטים: ס' גובראן; י' דנציגר; ומ' מזוז), נקבע כדלקמן:",השתלשלות ההליכים בעניינו של המערער
"ע""פ 8721∕15","לאחר מתן ההכרעה הנ""ל, יגישו שני הצדדים הודעה מעדכנת מטעמם, ויתייחסו לענין השלכת ההכרעה הנ""ל לערעור שבפנינו.",השתלשלות ההליכים בעניינו של המערער
"ע""פ 8721∕15","לפיכך, נדרש בית המשפט קמא פעם נוספת לדיון בעניינו של המערער, בסוגיית קיומן של ראיות לכאורה, כמתחייב מהוראות סעיף 15(א1) לחוק.",השתלשלות ההליכים בעניינו של המערער
"ע""פ 8721∕15","בשל פרישת שניים משופטי המותב המקורי בבית המשפט המחוזי בירושלים נקבע הדיון לפני מותב אחר (הנשיא א' פרקש; סגן הנשיא מ' דרורי, והשופט ע' שחם).",השתלשלות ההליכים בעניינו של המערער
"ע""פ 8721∕15","המותב בהרכבו החדש, הניח לנגד עיניו את האמור בסעיף 15(א1) לחוק הנ""ל, המורה כדלקמן:",השתלשלות ההליכים בעניינו של המערער
"ע""פ 8721∕15","בזיקה לדיון בשאלת קיומן של ראיות לכאורה, הוסכם על-ידי באי-כוח הצדדים בפני בית המשפט קמא, כי אמת המידה המשפטית לבחינת עוצמת ""ראיות לכאורה"" בסעיף 15(א1) לחוק, זהה לעוצמת בחינת הראיות לכאורה, על-פי סעיף 21(ב) לחוק סדר הדין הפלילי (סמכויות אכיפה – מעצרים), התשנ""ו-1996. יצוין כבר עתה כי עמדה זו מקובלת אף עלי.",השתלשלות ההליכים בעניינו של המערער
"ע""פ 8721∕15","במסגרת הראיות הלכאוריות בפני בית משפט קמא נבחנו: הודעותיו של המערער במשטרה, בגדרן הרחיק עצמו מהחשד לביצוע העבירות; עדויות על התנהלותו האלימה של המערער במהלך אותו ערב בביתן של ר', ר' וכלפי הקטין ד'; ראיות פורנזיות מזירת העבירה (בית המנוחה), וכן ראיות נסיבתיות אחרות, בכללן רכישת המלח במרכולים; עדות איגור באשר לאופן בו התנהל המערער בבית המנוחה ובפרט מניעת כניסתו לחדר בו הוחבאה גופת המנוחה. באשר לראיות הפורנזיות הקושרות את המערער לרצח המנוחה, התייחס בית המשפט לכתמי דם ושרידי DNA של המנוחה שנמצאו על בגדיו של המערער, וכתמים דומים שנמצאו על כרית בזירת הרצח.",השתלשלות ההליכים בעניינו של המערער
"ע""פ 8721∕15","עם זאת, מנה בית המשפט קמא מספר קשיים ראייתיים, המעיבים על עוצמתן המצטברת של הראיות. בקשר לכך, ציין בית המשפט המחוזי את העובדה כי לא הוכחה שעת המוות המדויקת וכי מכשיר הטלפון הנייד של המערער לא אוכן בבית המנוחה בשעה בה בוצע מעשה הרצח, אלא באזור נרחב יותר – שכונת גילה, בה התגוררה המנוחה.",השתלשלות ההליכים בעניינו של המערער
"ע""פ 8721∕15","טענה לקיומה של ראיה לכאורית נוספת, אשר לא התקבלה על-ידי בית המשפט, עניינה בהודעתה של ר' במשטרה. בנוסף, מסרה ר' כי היא זוכרת שהמנוחה ציינה בשיחת הטלפון כי המערער מחזיק במפתח לדירתה.",השתלשלות ההליכים בעניינו של המערער
"ע""פ 8721∕15","בית המשפט קמא לא מצא כי יש לייחס לדברים אלה משקל של ממש, מאחר שלא הוכח מתוך הודעתה של ר' זהותו של הדופק בדלת, ונוכח הקושי שמצא באפשרות כי המנוחה עצמה היא שהניחה בסופו של דבר למערער להיכנס לביתה, או שנמנעה מלהשתמש במנגנון הביטחון הקבוע בדלת הבית למניעת כניסתו.",השתלשלות ההליכים בעניינו של המערער
"ע""פ 8721∕15","לאחר בחינת מכלול הראיות, החליט בית המשפט המחוזי כדלקמן:",השתלשלות ההליכים בעניינו של המערער
"ע""פ 8721∕15","(ב) יש ראיות לכאורה, אך בעוצמה פחותה, לעניין עבירת הרצח, המופיעה באישום הראשון"" (ההדגשה הוספה, י' א').",השתלשלות ההליכים בעניינו של המערער
"ע""פ 8721∕15","עם מתן החלטתו של בית המשפט קמא, ובהתאם להחלטת בית משפט זה, בשלה העת להכריע בערעור.",השתלשלות ההליכים בעניינו של המערער
"ע""פ 8721∕15","לשיטתו, מילים אלו מלמדות על חולשתן של הראיות הנסיבתיות ומשקלן הנמוך בזיקה לעבירת הרצח, ומצביעות על קיומו של ""ספק סביר"" בגרסת המשיבה.",עיקרי טענות הצדדים
"ע""פ 8721∕15","המשיבה, בשתי הודעות מעדכנות בכתב שהגישה, חלקה על קביעת בית המשפט קמא כי הראיות לכאורה בעבירת הרצח המיוחסת למערער הן ""בעוצמה פחותה"", וטענה כי ראיות אלה ברורות, חד-משמעיות, ואין בהן כל חולשה.",עיקרי טענות הצדדים
"ע""פ 8721∕15","בעניין זה, שב בא-כוחה וטען בהרחבה בדיון שנערך לפנינו. תחילה, פרש את התנהלותו של המערער כמתואר בכתב האישום, בשני האישומים, אותה הגדיר כהתנהגות ""קשה ואלימה"", וכן תואר חששה של המנוחה מפני המערער כתוצאה מהתנהלותו זו.",עיקרי טענות הצדדים
"ע""פ 8721∕15","חשש זה, מצא את ביטויו בשש שיחות הטלפון שניהלה המנוחה עם הגעתה לביתה לאחר האירוע בביתה של ר', כעולה ממחקרי התקשורת המצויים בחומר החקירה; ובייחוד – נוכח דבריה של ר', כי המנוחה שיתפה אותה בפחדה הרב מהמערער, וכן מדברים שמסרה שכנתה של המנוחה, לפיהם שמעה צעקות ברוסית מדלת דירתה של המנוחה.",עיקרי טענות הצדדים
"ע""פ 8721∕15","37. זאת ועוד, בא-כוח המשיבה הפנה למכלול הראיות הנסיבתיות (שאינן למעשה במחלוקת) אשר פורטו לעיל, ובכלל אלה – איכון הטלפון הנייד של המערער המלמד כי הוא ממוקם בשכונת גילה בשעה 19:56, סמוך לשעת הרצח (כעולה ממזכרים ע""א-ע""ב); סרטוני מצלמות האבטחה של המרכולים המתעדים את המערער רוכש שקיות מלח; טביעות האצבע של המערער על שקיות המלח, שנמצאו בזירה; וכן דמה של המנוחה ושרידי DNA שנמצאו על בגדיו של המערער.",עיקרי טענות הצדדים
"ע""פ 8721∕15","כפי שצוין בתחילה, מחלוקת נוספת על החלטת בית משפט קמא נסבה בסוגיית סמכותו של בית המשפט לקצוב תקופת אשפוז מרבית הקצרה מעונש המאסר המקסימלי הקבוע בצד העבירה.",עיקרי טענות הצדדים
"ע""פ 8721∕15","בכתב הערעור, בהודעה המעדכנת מטעמו, ובדיון שנערך בפנינו, הדגיש בא-כוח המערער את עמדתו העקרונית ביחס לפרשנות שיש ליתן להוראות סעיף 15(ד1)(2) לחוק. לשיטתו, סעיף זה, כנוסחו בטרם תוקן לאחרונה, קובע אמנם את תקופת האשפוז המקסימלית, אך אינו מונע מבית המשפט לקבוע תקופת אשפוז מרבית קצרה מעונש המאסר שבצד העבירה. זאת ועוד, נטען כי הפעלת סמכותו האמורה של בית המשפט לקיצור תקופת האשפוז מוצדקת בנסיבות העניין, נוכח ""חולשת הראיות"" ומצבו האישי של המערער.",עיקרי טענות הצדדים
"ע""פ 8721∕15","מנגד, בא-כוח המשיבה סבור כי צדק בית המשפט קמא כאשר דחה את טענות המערער. מההיבט העקרוני, נטען כי נוסחו הקודם של החוק אינו מאפשר לבית המשפט לסטות מתקופת המאסר המרבית שבצד העבירה.",עיקרי טענות הצדדים
"ע""פ 8721∕15","לאחר ששקלתי בדבר, אני קובע כי המערך הראייתי הלכאורי אשר הונח בפנינו על ידי המשיבה יש בו כדי למלא אחר תנאי סעיף 15(א1) המובא לעיל – כך לעניין הממצאים העובדתיים שאינם במחלוקת, עליהם הצביעה המשיבה, וכך גם על בסיס הראיות הנסיבתיות, כפי שיפורט בהמשך.",עיון והכרעה	
"ע""פ 8721∕15","ליבת הדיון שבפנינו היא שאלת קיומן של ראיות לכאורה, ברמה הנדרשת לפי סעיף 15(א1) לחוק. כך הן הוראות הסעיף:",עיון והכרעה	
"ע""פ 8721∕15","בעניין דנן, נשענת המסכת הראייתית, רובה ככולה, על ראיות נסיבתיות, מהן מתגבשת התמונה הראייתית הכוללת.",עיון והכרעה	
"ע""פ 8721∕15","אפנה, אפוא, לניתוח מסכת הראיות הנסיבתיות שבחומר החקירה, בהתאם לכללים הרלוונטיים לעניין קיומן של ראיות לכאורה בהליכי מעצר עד תום ההליכים. זאת, נוכח ההסכמה הדיונית האמורה לעיל, כי אמת המידה לבחינת הראיות הלכאוריות בעניין שבפנינו, זהה לאופן בחינתן של ראיות לכאורה לעניין מעצר עד תום ההליכים המשפטיים.",עיון והכרעה	
"ע""פ 8721∕15","ההלכה הפסוקה מורה כי ניתן להורות על מעצרו של נאשם עד לתום ההליכים המשפטיים, על יסוד קיומן של ראיות נסיבתיות בלבד, ובלבד שבית המשפט בחן האם ראיות אלה הן בעלות עוצמה כזו המובילה למסקנה ברורה בדבר סיכוי סביר להרשעה, או שמא קיים הסבר חלופי הגיוני שעשוי להתקבל בסופו של ההליך הפלילי (ראו: בש""פ 8311/13 אברמוב נ' מדינת ישראל, [פורסם בנבו] בפסקה 21 (19.12.2013); בש""פ 879/17 פלוני נ' מדינת ישראל [פורסם בנבו] (6.2.2017)).",עיון והכרעה	
"ע""פ 8721∕15","מן הראוי להדגיש, כי בניגוד לטענות בא-כוח המערער, אין מקום לבודד את הראיות הנסיבתיות הלכאוריות ולהפחית מערכן ומשקלן העתידי, שהרי כוחן של אלה אינו נופל ממשקלן של ראיות ישירות, ובלבד שניתן יהיה להסיק מהן על פי מבחני ההיגיון ומניסיון החיים מסקנה הגיונית ויחידה המתבקשת בנסיבות העניין.",עיון והכרעה	
"ע""פ 8721∕15","בהתאם לאופן בחינת הראיות הנסיבתיות, כאמור, עמדתי היא כי בחינתן של הראיות האמורות במבודד, והתמונה הכללית המשתקפת מהן יחדיו, מבססת תשתית ראייתית לכאורית מוצקה דיה, בהתחשב ברף ההוכחה הדרוש במסגרת ההליך שבפנינו.",עיון והכרעה	
"ע""פ 8721∕15","להלן אתייחס לכוחן, משמעותן ומשקלן של ראיות פורנזיות ונסיבתיות אלה.",עיון והכרעה	
"ע""פ 8721∕15","כפי שקבע בית המשפט קמא, התנהגותו של המערער עובר לביצוע הרצח, מלמדת על הלך רוחו, ומעניקה הסבר לאלימות האכזרית ומשולחת הרסן בה נקט כלפי המנוחה, כשרשרת אירועים שהלכה והסלימה. בחינת התנהגותו של המערער כמכלול לאורך הערב, לרבות ההתפרעות והאלימות שהפגין כלפי מכריו והסובבים אותו, מבטאת מצב נפשי של כוונה להרע, עד כדי פגיעה פיזית משמעותית.",עיון והכרעה	
"ע""פ 8721∕15","פעולות המערער לאחר מועד הרצח, מעידות אף הן על התנהגות מפלילה. כאמור, אין מחלוקת כי המערער תועד כשהוא רוכש 30 ק""ג של מלח בשני מרכולים ביום 11.2.2012, יומיים לאחר הרצח.",עיון והכרעה	
"ע""פ 8721∕15","אין מחלוקת גם על העובדה כי המנוחה נמצאה מכוסה במלח וכי טביעות אצבעותיו של המערער נמצאו על שקיות מלח בדירה. לכך מצטרפת הודעתו של איגור, לפיה מנע ממנו המערער מלהיכנס לחדר בו החביא את גופת המנוחה.",עיון והכרעה	
"ע""פ 8721∕15","על כן, התנהגותו המפלילה של המערער לאחר ביצוע הרצח – בכך שהחביא את גופת המנוחה, פיזר עליה מלח ומנע מאחר להיכנס לחדר שבו הניח את גופתה, ובהמשך בריחתו מהשוטרים הבאים לבית המנוחה ומניעתם מלהיכנס לדירה – מעצימה עוד יותר את המעגל הראייתי הלכאורי החובק אותו במקרה דנן.",עיון והכרעה	
"ע""פ 8721∕15","מעל לכל האמור, מתחזקת התמונה הראייתית נוכח קיומם של ממצאים פורנזיים משמעותיים מהם אין להתעלם, ביניהם כתמי דם ושרידי DNA של המנוחה שנמצאו על בגדיו של המערער (ראו לעניין זה: תפ""ח (מחוזי חי') 55684-02-13 מדינת ישראל נ' גפן, [פורסם בנבו] בעמ' 32-31 להכרעת הדין (12.5.2014)).",עיון והכרעה	
"ע""פ 8721∕15",בכך הוא נאחז בסיפא ומתעלם מהרישא.,עיון והכרעה	
"ע""פ 8721∕15","בניגוד לפרשנות שמציע בא-כוח המערער, ערך בית המשפט קמא הבחנה בין הראיות הלכאוריות המבססות את עבירות האלימות והרכוש שקדמו לעבירת הרצח, וכן ככל שהן מתייחסות למערער באישום השני – שהן ראיות ישירות, לבין הראיות הלכאוריות המתייחסות לעבירת הרצח – שהן בעיקרן ראיות פורנזיות ונסיבתיות.",עיון והכרעה	
"ע""פ 8721∕15","יתירה מזאת, אציין כי לא מצאתי ממש במסקנות בית המשפט קמא לקיומם של ""קשיים וחוסרים"" בחומר הראיות, המעיבים על צלילות התמונה הראייתית הלכאורית עד כדי הגדרתה כבעלת ""עוצמה פחותה"". זאת, בשים לב למתחם ההתערבות הרחב יחסית המוקנה לערכאת הערעור כאשר ממצאיה של הערכאה הדיונית הם פרי הסקת מסקנות או שהם תוצר של שיקולי הגיון ושכל ישר (ראו: ע""פ 2697/14 חדאד נ' מדינת ישראל, [פורסם בנבו] בפס' 76 לחוות דעתו של השופט ס' ג'ובראן (6.9.2016)).",עיון והכרעה	
"ע""פ 8721∕15","כך, לא מצאתי כי נפל פגם בתשתית הראייתית בשל כך שמכשיר הטלפון הנייד של המערער לא אוכן בביתה של המנוחה. אדרבה, נתוני מחקרי התקשורת המוגשים כראיה במסגרת ההליך הפלילי, מעניקים אינדיקציה כללית לשאלה האם הנאשם שהה בקרבת זירת האירוע במועד הרלוונטי.",עיון והכרעה	
"ע""פ 8721∕15","ככלל, נתוני התקשורת הנוגעים לאיכון מכשיר טלפון נייד, אינם מספקים נתונים על מיקומו של חשוד או נאשם ברמת דיוק בה ניתן לקבוע את מיקומו בבית זה או אחר, אלא רק פירוט כללי, הנוגע לאזור בו שהה, וכך נעשה במקרה דנן. ממילא, יש בנתונים שסופקו במסגרת מחקרי התקשורת, לפיהם שהה המערער בשכונה בה התגוררה המנוחה, כדי להצביע על האפשרות כי המערער נכח בסמיכות מקום וזמנים לזירת האירוע. העובדות הן, אפוא, כי מכשירו הנייד של המערער אוכן בשכונתה של המנוחה במועד הרלוונטי, עניין העולה בקנה אחד עם חומר הראיות שבתיק.",עיון והכרעה	
"ע""פ 8721∕15","באופן דומה, אין בידי לקבל את קביעת בית המשפט קמא לעניין העדרו של ממצא פתולוגי הקובע את שעת המוות המדויקת. העדרו של נתון זה אינו נובע ממחדלה של המשיבה, אלא מהתנהגותו של המערער, אשר נקט באמצעים שונים למנוע את גילוי הגופה ולעכב את הליך הריקבון. כתוצאה מכך, נתגלתה גופת המנוחה רק כשבוע לאחר מעשה הרצח, ובפרק זמן שכזה ממילא האפשרות לקבוע שעת מוות ברורה, כדבריו של בית המשפט קמא, קלושה אם לא בלתי אפשרית.",עיון והכרעה	
"ע""פ 8721∕15","אין חולק כי קיימת אי-בהירות בכל הנוגע לנסיבות בהן נכנס המערער אל בית המנוחה. למקרא הודעתה של ר' במשטרה, עולה כי שיחת הטלפון בינה לבין המנוחה, נסבה על אודות האירועים שהתרחשו מוקדם יותר באותו ערב, וכאשר נשמעה דפיקה, הביעה המנוחה חשש מפני אדם העומד מאחורי הדלת. כאמור, בית המשפט המחוזי קבע כי אין בסיס ראייתי מספק לצורך בירור זהותו של הדופק בדלת. זאת, למרות שמהודעתה של ר', ובהמשך לשאלות חוקר המשטרה בעניין, עולה בבירור כי המנוחה הייתה בטוחה שהמערער הוא שדפק בדלת הבית. במצב עניינים זה, אין בידי להסכים לקביעת בית המשפט המחוזי, אשר זקף עניין זה לחובתה של המשיבה. עמדתי היא, כי הודעתה של ר' באשר לתוכן שיחת הטלפון עם המנוחה, תומכת בטענות המשיבה (כעולה מהודעתה של ר', וכן ממזכר מאת רס""ר ג'ולי טל, שהוצא לאחר מתן ההודעה, לאחר שיחה טלפונית עם ר').",עיון והכרעה	
"ע""פ 8721∕15","כך גם, אינני רואה פגם ממשי בגיבושה של מסכת הראיות לכאורה, בשל כך שהמנוחה יכולה הייתה, באופן תאורטי, למנוע את כניסתו של המערער באמצעות מנגנון ביטחון הקבוע בדלת, אף אם החזיק במפתח לדירה. לדידי, מסקנת בית המשפט המחוזי בעניין זה, לפיה ""אין יסוד להניח כי המנוחה פתחה את דלת הדירה לנאשם"", אינה מסקנה הכרחית, ובהחלט קיימת אפשרות כי המערער נכנס לדירה באמתלה כלשהי, או אף ללא אמתלה למרות פחדה של המנוחה ואולי בשל פחדה ממנו.",עיון והכרעה	
"ע""פ 8721∕15","על כן, הודעתה של ר' אינה סותרת את מסכת הראיות האחרות. דבריה מתיישבים עם ההשתלשלות העובדתית המתוארת בכתב האישום, למרות שיש בהם כדי להותיר חלל ראייתי מסוים, בכל הנוגע להתרחשות שלאחר סיום שיחת הטלפון. כפי שהובהר לעיל, ניתן להשלים חלל ראייתי זה באמצעות מארג הראיות הנסיבתיות המצויות בחומר החקירה.",עיון והכרעה	
"ע""פ 8721∕15","גרסתו של המערער, אינה משנה אף היא ממסקנתי דלעיל.",עיון והכרעה	
"ע""פ 8721∕15","במאמר מוסגר, אציין כי במקרים כעין זה שבפנינו, בהם אין מחלוקת כי הנידון הוא בעל לקות נפשית חמורה עד כדי חוסר מסוגלות לעמוד בדין, יש להתייחס בזהירות רבה לדברים שמסר במסגרת הודעותיו במשטרה וההסבר שניתן על-ידו למסכת הראיות הנסיבתיות, ולהסבר החלופי הנטען על-ידו. הקביעה כי נידון חסר את המסוגלות לעמוד בדין מלמדת, באופן טבעי, על קושי ביכולתו למסור גרסה שיטתית וקוהרנטית, נוכח פגמים משמעותיים בתפיסתו את המציאות, לרבות נפקותה של הודעתו במשטרה.",עיון והכרעה	
"ע""פ 8721∕15","עם זאת, לעמדתי, אין בליקויים אלה כדי לאיין את משקלן הראייתי הלכאורי של אמרות חוץ שמסר נידון, כאמור. הקביעה בדבר משקלה הראייתי הלכאורי של הודעתו של נידון, מסורה לשיקול דעתו של בית המשפט, והוא שיקבע, בהתאם לנסיבות ויתר הראיות, האם ניתן לחלץ מדבריו גרסה מגובשת ועקבית. במקרה שלפנינו, האמור הוא בבחינת למעלה מן הצורך, מאחר שאין בגרסאותיו של המערער כדי לסדוק את המערך הראייתי הלכאורי שתואר לעיל.",עיון והכרעה	
"ע""פ 8721∕15","ניכר אפוא, כי סיפור המעשה העולה מהודעותיו של המערער, אינו מתקבל על הדעת והוא משולל כל בסיס בחומר הראיות.",עיון והכרעה	
"ע""פ 8721∕15","באופן דומה, אין בידי לקבל את טענת בא-כוח המערער לתרחיש חלופי המעורר ""ספק סביר"", לפיו אחד ממכריה הרבים של המנוחה הוא שביצע את מעשה הרצח. גרסה זו חסרה אף היא עיגון כלשהו בחומר הראיות, ואינה משכנעת.",עיון והכרעה	
"ע""פ 8721∕15","הנה כי כן, לאחר שבחנתי את הראיות הנסיבתיות הלכאוריות, אחת לאחת, ואת המסקנות העובדתיות הנובעות מהן, על רקע ובהתייחס למכלול הראיות שבתיק החקירה, שוכנעתי כי ישנן די ראיות לכאוריות הקושרות את המערער לביצוע מעשה הרצח, המציבות תמונה ראייתית מבוססת ברמה הנדרשת לצורך ההליך שלפנינו, ואינן תומכות בגרסת בא-כוח המערער.",עיון והכרעה	
"ע""פ 8721∕15","באשר לסוגיה השנייה שבמחלוקת – היקף שיקול הדעת המוקנה לבית המשפט לקצוב את תקופת האשפוז המרבית – נתתי דעתי על טענות הצדדים, אך לא מצאתי כי העניין שלפנינו מעורר סוגיה משפטית בעלת משקל בכל הנוגע לפרשנותם של תיקוני החקיקה האחרונים בחוק טיפול בחולי נפש.",עיון והכרעה	
"ע""פ 8721∕15","גם אם אקבל, כהנחה מתודולוגית המיטיבה עם המערער, כי הוראות החוק הרלוונטיות לגביו בעת ביצוע העבירה, אכן מאפשרות הפעלת שיקול דעת מצד בית המשפט באשר לקיצור תקופת האשפוז המרבית, הרי שטענותיו של בא-כוח המערער לטעמים המצדיקים התערבות בעניין זה – אינן משכנעות, וממילא לא עלה בידו להרים את הנטל המוטל עליו במסגרת הערעור, להראות כי נפלה טעות מהותית בהחלטת הערכאה הדיונית.",עיון והכרעה	
"ע""פ 8721∕15","יתירה מכך, עסקינן בעבירת רצח, אליה מצטרפות עבירות אלימות ורכוש רבות. במצב עניינים זה, לא מצאתי מקום להתערב בתקופת האשפוז המרבית שנקבעה למערער, שמשכה 25 שנים.",עיון והכרעה	
"ע""פ 8721∕15","העולה מכל האמור הוא כי במקרה הנדון, עלה בידי המשיבה להוכיח קיומם של יסודות סעיף 15 לחוק טיפול בחולי נפש, ומשכך בדין הורה בית המשפט המחוזי על מתן צו אשפוז בעניינו של המערער, לתקופה מרבית של 25 שנים.",עיון והכרעה	
"ע""פ 8721∕15","אשר על כן, לו תשמע דעתי, ידחה הערעור על כל חלקיו.",עיון והכרעה	
"ע""פ 8721∕15",										ש ו פ ט,עיון והכרעה	
"ע""פ 8721∕15","אני מצטרף למסקנת חברי, השופט י' אלרון, כי דין הערעור להידחות.",השופט ע' פוגלמן:
"ע""פ 8721∕15","המערער סמך ידיו על קביעת בית המשפט המחוזי שלפיה ישנן ראיות לכאורה לעבירת הרצח אך ""בעוצמה פחותה"". לשיטת המערער, יש להחיל במקרה זה את הוראות תיקון מס' 8 לחוק טיפול בחולי נפש, התשנ""א-1991 (חוק טיפול בחולי נפש (תיקון מס' 8), התשע""ה-2014, ס""ח 2486; להלן: תיקון מס' 8) – שהיה בתוקף בעת ביצוע העבירה – ובגדרו לקבוע כי לבית המשפט יש סמכות להורות על תקופת אשפוז מרבית קצרה יותר מתקופת המאסר המרבית (נזכיר כי בית משפט זה לא ראה עד כה להידרש לשאלה אחרונה זו – ראו ע""פ 6365/15 מדינת ישראל נ' גולן, [פורסם בנבו] פסקה ה (11.7.2016)). להשקפתו, בהינתן קביעתו של בית המשפט המחוזי בדבר הראיות לכאורה, יש לעשות שימוש בסמכות זו ולקבוע תקופת אשפוז קצרה יותר מזו שנקבעה.",השופט ע' פוגלמן:
"ע""פ 8721∕15","המדינה סברה כי בהקשר דנן, כל עוד קיימות ראיות לכאורה אין להידרש לשאלת עוצמתן.",השופט ע' פוגלמן:
"ע""פ 8721∕15","משקבע חברי כי אין מקום לקביעה אחרונה זו, נראה אפוא כי אין יסוד להתערבותנו. זאת, שכן גם אם נניח לטובת המערער ולצורך הדיון – ויודגש כי אלו הן הנחות בלבד ואיני מכריע בכך – כי בענייננו חל תיקון מס' 8; כי בגדרו יש לבית המשפט שיקול דעת להורות על תקופת אשפוז מרבית קצרה יותר מתקופת המאסר המרבית; וכי בגדר שיקול דעת זה יכול שיינתן משקל לעוצמת הראיות – הרי שמשנקבע כי ישנן ראיות לכאורה בעוצמה הנדרשת ונשללה הקביעה בדבר עוצמה מופחתת של ראיות, אין יסוד ענייני שיצדיק הוראה בדבר תקופת אשפוז מרבית קצרה יותר.",השופט ע' פוגלמן:
"ע""פ 8721∕15","ממילא, דין הערעור להידחות.",השופט ע' פוגלמן:
"ע""פ 8721∕15",ש ו פ ט,השופט ע' פוגלמן:
"ע""פ 8721∕15",ש ו פ ט ,	אני מסכים. 
"ע""פ 8721∕15",	הוחלט כאמור בפסק דינו של השופט י' אלרון.,	אני מסכים. 
"ע""פ 8721∕15"," ניתן היום, ‏ט""ו בטבת התשע""ח (‏2.1.2018). ",	אני מסכים. 
"ע""פ 8721∕15",ש ו פ ט,	אני מסכים. 
"ע""פ 8721∕15",ש ו פ ט,	אני מסכים. 
"ע""פ 8721∕15",ש ו פ ט,	אני מסכים. 
"ע""פ 8721∕15",העותק כפוף לשינויי עריכה וניסוח.   15087210_J14.doc   אר,_________________________
"ע""פ 8721∕15","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 8721∕15",ע' פוגלמן 54678313-8721/15,_________________________
"ע""פ 8721∕15",נוסח מסמך זה כפוף לשינויי ניסוח ועריכה,_________________________
"ע""פ 8721∕15","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
