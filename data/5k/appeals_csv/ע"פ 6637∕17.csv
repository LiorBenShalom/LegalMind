verdict,text,part
"ע""פ 6637∕17",בבית המשפט העליון בשבתו כבית משפט לערעורים פליליים,nothing
"ע""פ 6637∕17",בבית המשפט העליון בשבתו כבית משפט לערעורים פליליים,nothing
"ע""פ 6637∕17","ע""פ 6637/17",nothing
"ע""פ 6637∕17","ע""פ 6637/17",nothing
"ע""פ 6637∕17","ע""פ 6637/17",nothing
"ע""פ 6637∕17",כבוד השופט ע' פוגלמן,לפני:	
"ע""פ 6637∕17",כבוד השופטת ד' ברק-ארז,לפני:	
"ע""פ 6637∕17",כבוד השופט י' אלרון,לפני:	
"ע""פ 6637∕17","ערעור על פסק דינו של בית המשפט המחוזי בנצרת מיום 13.7.2017 בת""פ 23467-05-16 [פורסם בנבו] שניתן על-ידי ח' סבאג",מדינת ישראל
"ע""פ 6637∕17","כ""ז באדר התשע""ח       ",תאריך הישיבה:
"ע""פ 6637∕17",בשם המערערת:,(14.3.2018) 
"ע""פ 6637∕17","עו""ד סעיד חדאד",(14.3.2018) 
"ע""פ 6637∕17",בשם המשיבה:,(14.3.2018) 
"ע""פ 6637∕17","עו""ד אופיר טישלר",(14.3.2018) 
"ע""פ 6637∕17","יניב ואקי, יורם רבין, ""הבניית שיקול הדעת השיפוטי"", הפרקליט, נב (תשע""ד) 413",כתבי עת:
"ע""פ 6637∕17","חוק העונשין, תשל""ז-1977: סע'  29, 31, 40ב, 40ד, 40ד(2), 40ד(א), 40ד(ב), 244, 369, 380, 40יא, 499(א)(1)",חקיקה שאוזכרה: 
"ע""פ 6637∕17","פקודת המבחן [נוסח חדש], תשכ""ט-1969",חקיקה שאוזכרה: 
"ע""פ 6637∕17",מיני-רציו:,חקיקה שאוזכרה: 
"ע""פ 6637∕17","* סעיף 40ד(א) לחוק העונשין קובע כי ביהמ""ש רשאי לחרוג ממתחם העונש ההולם, אם מצא כי הנאשם השתקם או כי יש סיכוי של ממש שישתקם. אכן, יש ליישם סעיף זה בזהירות. עם זאת, יש לתת לו משמעות מעשית. במקרה הנדון נמצא כי יש להקל בעונשה של המערערת נוכח קיומו של ""סיכוי של ממש"" לשיקומה.",חקיקה שאוזכרה: 
"ע""פ 6637∕17",* עונשין – ענישה – שיקום,חקיקה שאוזכרה: 
"ע""פ 6637∕17",* עונשין – ענישה – הבניית שיקול הדעת השיפוטי בענישה,חקיקה שאוזכרה: 
"ע""פ 6637∕17",* עונשין – ענישה – מתחם הענישה,חקיקה שאוזכרה: 
"ע""פ 6637∕17","קטין הורשע בהריגה. למערערת היה חלק באירועים שקדמו לאירוע התקיפה של המנוח. בעיקרו של דבר, היא יצרה קשר עם המנוח (בהדרכה ובעידוד של הקטין) ומשכה אותו למקום מפגש בו יוכל הקטין לפגוע בו. המערערת לא ידעה כי הקטין נושא עמו סכין וכי הוא מתכוון לדקור את המנוח, ואף לא נכחה במקום האירוע בזמן הדקירה. היא הורשעה (ע""פ הודאתה) בקשירת קשר לביצוע פשע, סיוע לחטיפה, סיוע לתקיפה הגורמת חבלה של ממש ושיבוש מהלכי משפט, ונגזרו עליה 15 חודשי מאסר בפועל. מכאן ערעורה. האם יש להקל עמה עד כדי סטייה ממתחם העונש ההולם, מטעמי שיקום?",.
"ע""פ 6637∕17","ביהמ""ש העליון קיבל את הערעור ברוב דעות השופטים ד' ברק-ארז וע' פוגלמן, כנגד דעתו החולקת של השופט י' אלרון:",.
"ע""פ 6637∕17",השופטת ברק-ארז –,.
"ע""פ 6637∕17","סעיף 40ד(א) לחוק העונשין קובע כי ביהמ""ש רשאי לחרוג ממתחם העונש כשמצא כי הנאשם השתקם או כי יש סיכוי של ממש שישתקם. סעיף זה נותן בכורה, בהתקיים הנסיבות הקבועות בו, לשיקולי שיקום על פני עקרון ההלימה, שברגיל מנחה את גזירת העונש. על מנת לעמוד בתנאי שמציב הסעיף על הנאשם להציג עובדות וראיות לסיכויי השיקום, להבדיל מטענות בעלמא. את התשתית העובדתית להוכחת סיכויי השיקום ניתן לגבש באמצעים ראייתיים שונים, ובראשם תסקיר שירות המבחן.",.
"ע""פ 6637∕17","אכן, את סעיף 40ד(א) יש ליישם בזהירות. עם זאת, יש לתת לו משמעות מעשית. חשוב לשים לב כי המחוקק הקנה שק""ד רחב לביהמ""ש ביישומו של הסעיף וכי נקודת המוצא בהפעלתו היא העדפת שיקולי שיקום. אכן, לא מתפוגגים מאליהם שיקולי ההלימה גם כאשר חלים שיקולי השיקום. אולם, יש להקפיד על כך שהבחירה בעונש לא תפגע באופן ממשי בסיכויי השיקום.",.
"ע""פ 6637∕17","סעיף 40ד(ב) קובע כי ככלל לא יחרוג ביהמ""ש ממתחם העונש ההולם במקרים בהם מעשה העבירה ומידת אשמו של הנאשם בעלי חומרה יתרה. אך אף במקרים אלו האפשרות של חריגה מהמתחם אינה נשללת כליל, וניתן להיזקק אליה מקום בו ביהמ""ש מצא כי קיימות נסיבות מיוחדות ויוצאות דופן המצדיקות זאת. בימ""ש זה טרם גיבש בפסיקתו אמות מידה כוללות ומחייבות הקובעות באלו מקרים ישנה ""חומרה יתרה"" לעניין זה. עם זאת, ראוי להעיר כבר בשלב זה, כי ע""פ לשון סעיף 40ד(ב), על מנת להיכנס לגדרו נדרש כי הן מעשה העבירה והן מידת האשם יהיו בעלי חומרה יתרה.",.
"ע""פ 6637∕17","בשים לב לנסיבות הקונקרטיות בעניינה של המערערת (להבדיל מתוצאות האירוע כולו ומידת החומרה הטמונה במעשיו של הקטין), נראה כי לא מתקיימים התנאים הנדרשים לתחולת סעיף 40ד(ב). יחד עם זאת, לא נמצא צורך להכריע בכך באופן מחייב בשים לב לכך שמכל מקום מתקיימות ""נסיבות מיוחדות ויוצאות דופן"" שהיו מצדיקות את החריגה ממתחם העונש אפילו היה המעשה נכנס בגדר סעיף 40ד(ב).",.
"ע""פ 6637∕17","באילו נסיבות יכיר ביהמ""ש בקיומו של סיכוי של ממש לשיקום באופן שיצדיק חריגה ממתחם העונש? עד כה לא ניתנה בפסיקה תשובה מחייבת וכוללת לשאלה זו, ומטבע הדברים יש להתחשב בכל מקרה על נסיבותיו. בקווים כלליים ניתן להצביע על כך שהפעלת הסמכות בסעיף 40ד אינה מוגבלת לעבירות קלות בלבד. במקרים קודמים הובאו בחשבון: המוטיבציה שהפגין האדם שהורשע להשתקם; הליך של גמילה מהתמכרות שהוא עובר; השתלבות מוצלחת בהליכים טיפוליים שונים; אינדיקציות לשינוי עמוק בהתנהגות ובדרך החשיבה; הבעת חרטה כנה על המעשים והפגנת אמפתיה כלפי נפגעי העבירה.",.
"ע""פ 6637∕17","יובהר: אין מדובר ברשימה ממצה של שיקולים, והתקיימות שיקול זה או אחר אינה מצדיקה בהכרח חריגה ממתחם העונש משיקולי שיקום. בפרט מקום בו מדובר באדם צעיר נעדר עבר פלילי.",.
"ע""פ 6637∕17","תסקירי שירות המבחן מלמדים על כך שהמערערת עברה תהליך שיקום עקבי ומשמעותי. בכל תסקיר מתואר נדבך נוסף של התקדמות בהתנהלותה, תפיסתה וגישתה. למעשה, השיקולים שצוינו לעיל – רובם ככולם – מתקיימים בעניינה של המערערת. למעשה, תסקירי שירות המבחן והעובדות שאינן שנויות במחלוקת מלמדים על נסיבות מיוחדות ויוצאות דופן. בחיי המערערת מתחולל שינוי אמיתי. קיימת סכנה של ממש שריצוי של עונש מאסר בפועל ייחבל בהמשך התהליך החיובי שהיא עוברת.",.
"ע""פ 6637∕17","נמצא שיש להקל בעונשה של המערערת מטעמי שיקום. במכלול הנסיבות, יש להעמיד את עונש המאסר בפועל על 6 חודשי עבודות שירות. בנסיבות המיוחדות של מקרה זה יש ללוות זאת בצו מבחן.",.
"ע""פ 6637∕17","סעיף 40ד(ב) קובע כי על אף שיקומו של נאשם או קיומו של סיכוי לשיקומו, לא יחרוג ביהמ""ש ממתחם הענישה ההולם מקום בו מעשה העבירה ומידת אשמו של הנאשם הם בעלי חומרה יתרה. אין מדובר בשני תנאים מצטברים השווים במשקלם, אלא יש לבחון את קיומם של תנאים אלו כמכלול אחד, באופן שבו מתקיים יחס של מקבילית כוחות בין שני התנאים.",השופט אלרון –
"ע""פ 6637∕17","אין לקבוע קריטריונים חד משמעיים להגדרת מידת ""החומרה היתרה"" הנדרשת, כדי להותיר שק""ד לביהמ""ש לקבוע האם זו התקיימה בכל מקרה לפי נסיבותיו. כך, למשל, מקום בו העבירה גרמה לתוצאות חמורות מאוד, כגון מותו של אחר, ניתן לקבוע כי מכלול נסיבות העבירה מקיימות חומרה יתרה, וזאת מבלי לשקול באופן נקודתי רק את סעיף החוק בו הורשע הנאשם או את מידת אשמו. במקרה הנדון, מתקיימת חומרה יתרה במכלול השלם של מעשה העבירה ומידת אשמת המערערת.",השופט אלרון –
"ע""פ 6637∕17","על נסיבות אלו להיחשב חריגות באופן הגובר על הצורך לקבוע את העונש במתחם העונש ההולם בהתאם לעיקרון ההלימה. המערערת לא הרימה את הנטל להוכיח כי נסיבותיה האישיות כה מיוחדות ויוצאות דופן עד כדי החלת החריג, ואין די בהמלצת שירות המבחן בלבד כדי לקיים נטל זה במלואו.",השופט אלרון –
"ע""פ 6637∕17","משנכנס המקרה דנן בנסיבות סעיף 40ד(ב), ולא מתקיים החריג הקבוע בסעיף זה, לא ניתן להחיל את סעיף 40ד(א) ולאפשר חריגה לקולא ממתחם העונש שנקבע למעשים שהורשעה בהם המערערת. אך אף אם היה נמצא כי בנסיבות העניין לא מתקיימים התנאים הנדרשים לתחולת סעיף 40ד(ב) לחוק, שכן מעשי המערערת או מידת אשמה אינם מבטאים ""חומרה יתרה"", או שתנאים אלו מתקיימים אך לצדם מתקיים גם החריג של ""נסיבות מיוחדות ויוצאות דופן"", עדיין אין לאפשר הקלה נוספת בעונשה של המערערת לפי סעיף 40ד(א), מעבר להקלה שכבר הקל עמה בימ""ש קמא. הנסיבות מלמדות על החומרה שיש לייחס למעשיה של המערערת, אף במנותק מן התוצאה הטרגית של מות המנוח.",השופט אלרון –
"ע""פ 6637∕17","כפי שקבעה השופטת ברק-ארז, יש להקל בעונשה של המערערת נוכח קיומו של ""סיכוי של ממש"" לשיקומה כאמור בסעיף 40ד(א). לעניין תחולת סעיף 40ד(ב) – שאלת החומרה היתרה צריכה להיבחן בהתחשב בעבירות הקונקרטיות בהן הורשעה המערערת במסגרת הסדר הטיעון שהושג עמה. משכך, אין תחולה לסעיף 40ד(ב) בענייננו.",השופט פוגלמן –
"ע""פ 6637∕17",האם התקיימו במקרה שבפנינו נסיבות המצדיקות להקל עם המערערת עד כדי סטייה ממתחם העונש ההולם מטעמי שיקום? זו השאלה שעמדה במרכז הערעור שבפנינו.,השופטת ד' ברק-ארז:
"ע""פ 6637∕17","ההליך דנן הוא אחת התולדות של פרשה טרגית, שהסתיימה במותו של יובל אוסדון ז""ל (להלן: יובל או המנוח) בדקירה, על לא עוול בכפו. המנוח נדקר על-ידי קטין שביקש לפגוע בו (להלן: הקטין). הקטין הורשע בהריגתו של המנוח בגדרו של הסדר טיעון, ובסופו של דבר הושת עליו עונש מאסר בן 13 וחצי שנים, לצד רכיבי עונש נוספים. הקטין הגיש ערעור על חומרת העונש לבית משפט זה. לאחר שנשמעו טענותיו בעל-פה, ובהמלצת בית המשפט, ביקש הקטין למשוך את הערעור והוא נדחה (ע""פ 2353/17) [פורסם בנבו]. בהתאם לכך, אתייחס בהמשך לעניינו של הקטין בצמצום, אך במידה המתחייבת לצורך הדיון בערעור דנן.",רקע כללי
"ע""פ 6637∕17","למערערת היה חלק באירועים שקדמו לאירוע התקיפה של המנוח. בעיקרו של דבר, היא יצרה קשר עם המנוח – בהדרכה ובעידוד של הקטין – ומשכה אותו למקום מפגש בו יוכל הקטין לפגוע בו. המערערת לא ידעה כי הקטין נושא עמו סכין וכי הוא מתכוון לדקור את המנוח. היא אף לא נכחה במקום האירוע בזמן הדקירה. שאלת העונש שיש להטיל עליה, ובעיקר השאלה של סטייה ממתחם העונש בעניינה, היא העומדת במרכז הדיון שבפנינו.",רקע כללי
"ע""פ 6637∕17","ביום 10.5.2016 הוגש נגד המערערת כתב אישום לבית המשפט המחוזי בנצרת (ת""פ 23467-05-16, [פורסם בנבו] השופט ח' סבאג. כתב אישום הוגש גם נגד הקטין, אך משפטיהם נוהלו בנפרד). בשני ההליכים הגיעו הצדדים להסדרי טיעון, ובהמשך לכך הוגשו נגדם כתבי אישום מתוקנים.",כתב האישום והליכים קודמים
"ע""פ 6637∕17","על-פי כתב האישום המתוקן שהוגש נגד המערערת, המנוח והמערערת הכירו באמצעות רשת הפייסבוק. בשלב מסוים, עובר ליום 15.4.2016, הקטין שידל את המערערת – אשר עמה הייתה לו היכרות מוקדמת – ליצור קשר עם המנוח בתואנת שווא כי היא מעוניינת להיפגש עמו. בעשותו כן ציין הקטין בפני המערערת כי בכוונתו לתקוף את המנוח על רקע סכסוך שהתגלע ביניהם. בהמשך לכך, המערערת יצרה קשר עם המנוח באמצעות שיחות והתכתבויות בטלפון ובפייסבוק, וציינה כי היא מעוניינת להיפגש עמו בדירתה. במסגרת ההתכתבויות תיאמו השניים כי המנוח יגיע לבניין שבו התגוררה המערערת (להלן: הבניין). ביום 16.4.2016 המערערת נפגשה עם המנוח והובילה אותו לגרם המדרגות של הבניין, שם המתין לו הקטין. משהבחין הקטין במנוח ובמערערת נכנסים אל גרם המדרגות, הוא הסיט את המערערת הצידה וצעק לה שתעזוב את המקום. לאחר עזיבת המערערת את המקום דקר הקטין את המנוח בחזהו, דקירה שהובילה בסופו של דבר למותו. על-פי כתב האישום המתוקן, הקטין הנחה את המערערת למחוק את ההתכתבויות המפלילות בין שניהם ובינה לבין המנוח, וכמו כן אחד מהם אכן מחק אותן מהטלפונים של המערערת והקטין.",כתב האישום והליכים קודמים
"ע""פ 6637∕17","ביום 16.2.2017 הורשעה המערערת על-פי הודאתה בעבירות הבאות: קשירת קשר לביצוע פשע לפי סעיף 499(א)(1) לחוק העונשין, התשל""ז-1977 (להלן: חוק העונשין או החוק), סיוע לחטיפה לפי סעיף 369 לחוק יחד עם סעיף 31 לחוק, סיוע לתקיפה הגורמת חבלה של ממש לפי סעיף 380 לחוק יחד עם סעיף 31 לחוק ושיבוש מהלכי משפט לפי סעיף 244 לחוק יחד עם סעיף 29 לחוק.",כתב האישום והליכים קודמים
"ע""פ 6637∕17","במאמר מוסגר יצוין כי לאורך ההליך הפלילי בעניינה שהתה המערערת במעצר מאחורי סורג ובריח במשך כארבעה חודשים, בין התאריכים 16.4.2016 ו-1.8.2016, ובהמשך הייתה נתונה מספר חודשים נוספים במעצר בפיקוח אלקטרוני.",כתב האישום והליכים קודמים
"ע""פ 6637∕17","לקראת מתן גזר הדין הוגש בעניינה של המערערת תסקיר מטעם שירות המבחן. בתסקיר צוין כי המערערת, אשר במועד ביצוע העברות הייתה בת כ-18, סיימה 12 שנות לימוד ולא גויסה לצה""ל בשל מעצרה. עוד צוין בתסקיר שהמערערת נעדרת עבר פלילי, כי היא לקחה אחריות לביצוע העבירות, וכי היא חוותה מצוקה כנה לנוכח תוצאות מעשיה, על אף שהתקשתה להכיל רגשית את חלקה בפרשה. שירות המבחן עמד על כך שבתקופה שקדמה לפרשה חלה נסיגה בתקשורת בין המערערת לבין הוריה עד כדי נתק מוחלט ביניהם, ושבאותה עת המערערת הייתה מעורבת במערכת יחסים פוגענית ומזיקה ששימשה לטענתה רקע לביצוע העבירות שבהן הורשעה. שירות המבחן פירט בתסקיר את הליכי השיקום שבהם הייתה מעורבת המערערת מאז מעצרה. במסגרת כך, צוין כי המערערת נפגשה עם עובדת סוציאלית החל מחודש נובמבר 2016, כשבמרוצת הזמן עלתה תדירות המפגשים לנוכח המוטיבציה הגבוהה שהפגינה. עוד צוין בתסקיר כי המערערת לקחה חלק פעיל בקבוצה טיפולית לנשים עוברות חוק, ובהמשך לכך אף החלה לעבוד. שירות המבחן ציין שהמעצר הממושך שבו הייתה המערערת נתונה, הפומבי שניתן לחשדות נגדה והיענותם של בני המשפחה לסייע לה משמשים גורמים ממתנים ומפחיתי סיכון, וכי הסיכון הנשקף מהתנהגותה נמצא במגמת ירידה. שירות המבחן המליץ להעמיד את המערערת במבחן למשך שנה וחצי לצד השתת עונש מאסר שניתן יהיה להמיר בעבודות שירות.",כתב האישום והליכים קודמים
"ע""פ 6637∕17","ביום 13.7.2017 נתן בית המשפט המחוזי את גזר הדין בעניינה של המערערת. בית המשפט המחוזי עמד בגזר הדין על החומרה הטמונה במעשיה, בהדגישו כי המערערת אמנם לא תקפה את המנוח בפועל ולא הייתה יכולה לצפות את תוצאות מעשיו של הקטין, אך אלמלא מעשיה המנוח לא היה מותקף. בית המשפט המחוזי ציין עוד כי בפני המערערת עמדה האפשרות לחזור בה ממעשיה במהלך האירועים אולם היא המשיכה לשתף פעולה עם הקטין, וכי למעשיה נלווה משנה חומרה בכך שמחקה את ההתכתבויות המפלילות במסרונים. על רקע זה, ולאחר שסקר את מדיניות הענישה כפי שהיא נלמדת ממקרים דומים, קבע בית המשפט המחוזי כי מתחם העונש ההולם בעניינה של המערערת נע בין 12 חודשי מאסר ועד 36 חודשי מאסר בפועל.",כתב האישום והליכים קודמים
"ע""פ 6637∕17","באשר לנסיבות שאינן קשורות בביצוע העבירה, בית המשפט המחוזי התייחס לפגיעה שתיגרם למערערת בשל ריצוי עונש מאסר בפועל, וכן לפגיעה הקשה שכבר נגרמה לה כתוצאה מהמעצר שבו הייתה מצויה. בנוסף לכך, הדגיש בית המשפט המחוזי כי המערערת ניצלה את תקופת מעצרה לצרכי שיקום, השתתפה במספר תכניות טיפוליות במסגרת שירותי הרווחה ונטלה אחריות מלאה על מעשיה. על רקע זה, ובשים לב לגילה הצעיר של המערערת ולאמור בתסקיר שירות המבחן, קבע בית המשפט המחוזי כי יש למקם את עונשה של המערערת בחלק הנמוך של מתחם העונש. בסיכומו של דבר, בית המשפט המחוזי גזר על המערערת את העונשים הבאים: 15 חודשי מאסר בפועל בניכוי ימי מעצרה מאחורי סורג ובריח ועשרה חודשי מאסר על תנאי למשך שלוש שנים כשהתנאי הוא שלא תעבור על אחת מהעבירות בהן הורשעה. בנוסף, חויבה המערערת לשלם למשפחת המנוח פיצויים בסך של 10,000 שקלים.",כתב האישום והליכים קודמים
"ע""פ 6637∕17",עונש המאסר בפועל שהוטל על המערערת עוכב בהסכמה עד להכרעה בערעורה בהחלטתו של השופט י' דנציגר מיום 28.8.2017.,כתב האישום והליכים קודמים
"ע""פ 6637∕17","המערערת טוענת כי היה על בית המשפט המחוזי לייחס משקל רב יותר לנסיבותיה האינדיבידואליות ולמידת האשם המופחתת שלה, חרף התוצאה הקטלנית שהתרחשה. בהקשר זה, המערערת מדגישה את העובדה כי לא ידעה על כך שהקטין נושא סכין וכי בכוונתו לדקור את המנוח. לטענת המערערת, מתחם העונש שקבע בית המשפט המחוזי בעניינה מחמיר יתר על המידה, בהתחשב בכך שלא הייתה שותפה לתכנית הקטלנית. המערערת מוסיפה וטוענת כי מכל מקום הייתה הצדקה לסטות בעניינה לקולה ממתחם העונש משיקולי שיקום, בשל גילה הצעיר, התהליך הטיפולי שאותו היא עוברת, שילובה במעגל העבודה וחידוש הקשרים בינה לבין משפחתה. בהקשר זה, המערערת סבורה כי בית המשפט המחוזי לא ייחס משקל מספיק לאמור בתסקיר שירות המבחן ולהמלצותיו בעניינה. באופן יותר ספציפי, המערערת טוענת כי בנסיבות העניין היה מקום להסתפק בהשתת עונש מאסר שישתווה באורכו לתקופה שבה הייתה נתונה במעצר. המערערת מוסיפה כי ככל שייקבע שיש הצדקה לענישה נוספת יש לשקול את המרת המאסר בעבודות שירות בשל הנזק שצפוי להיגרם לה מריצוי מאסר מאחורי סורג ובריח.",הערעור
"ע""פ 6637∕17","המדינה טוענת כי דין הערעור להידחות. לשיטת המדינה, בית המשפט המחוזי ייחס משקל למכלול נסיבותיה של המערערת, ואין מקום להקלה נוספת עמה בשים לב לחומרה הברורה של מעשיה, הגם שאינה אחראית למעשה ההריגה עצמו ואף לא צפתה אותו. המדינה הדגישה בטיעוניה כי המערערת הייתה בגירה בעת ביצוע העבירות וכי היא ידעה שהקטין מתכוון לתקוף את המנוח ולמרות זאת שיתפה עמו פעולה. לטענת המדינה העונש שבית המשפט המחוזי גזר על המערערת נוטה ממילא לצד המקל, ולכן, גם אם סיכויי השיקום של המערערת גבוהים, חומרת המעשים לא מאפשרת הקלה נוספת בעונש.",הערעור
"ע""פ 6637∕17","לפני הדיון בערעור, ועל-רקע בקשה להקלה בתנאי השחרור של המערערת, הגיש שירות המבחן שני תסקירים משלימים בעניינה, ביום 4.12.2017 וביום 12.3.2018. מתסקירים אלה עולה שהמערערת עמדה בקפידה בתנאי המעצר ובתנאים המגבילים שהוטלו עליה, כי היא מתמידה בתהליך הטיפולי וכי ניכרת התקדמות משמעותית בתפיסותיה ובהתנהגותה. הערכת שירות המבחן היא שהמערערת ביצעה את העבירות כאשר הייתה במצב רגשי שמנע ממנה את היכולת לחשוב לעומק על התוצאות האפשריות של התנהגותה. אולם, עם התמשכות התהליך הטיפולי המודעות העצמית של המערערת התפתחה וכיום היא מבטאת גישה בוגרת יותר ומתחברת באופן מעמיק לאחריותה לעבירות שביצעה. שירות המבחן הוסיף וציין כי המערערת חווה כאב, אשמה ואמפתיה למנוח ולמשפחתו ומבינה כי עליה להיענש. בתסקירים צוין עוד כי המערערת הצטרפה, בהמלצת העובדת הסוציאלית, לתכנית ""מנטורינג"" המאפשרת לה לסייע לנערות במצוקה תוך כדי הליך השיקום שלה, וכי היא משתתפת בתכנית בהתמדה ומגלה בה מעורבות רבה. שירות המבחן הצביע על כך שמחויבותה של המערערת למסגרות ולגורמי סמכות התחזקה, וכי אף גברה המוטיבציה הפנימית שלה להשלמת תהליך השיקום. שירות המבחן הוסיף כי המערערת חיזקה לאורך הליך השיקום את קשריה המשפחתיים וכי היא משתפת בתהליך השיקום ובחוויותיה. עוד צוין בתסקירים כי לקראת הדיון בערעור המערערת חוותה חרדה מהאפשרות שהמאסר בפועל יוותר על כנו, אשר השפיעה עליה נפשית ופיזית.",הערעור
"ע""פ 6637∕17","עמדתו של שירות המבחן היא שיש סיכוי גבוה לשיקומה של המערערת ושניכר כי יש לה יכולת משמעותית להיתרם ולהתקדם בעזרת הליכים טיפוליים באופן שמפחית משמעותית את הסיכון להישנות ביצוען של עבירות. בסיכומו של דבר, שירות המבחן ממליץ שלא להחזיר את המערערת למאסר מאחורי סורג ובריח אשר עלול לחשוף אותה בחזרה לעולם העברייני ולפגוע בהשלמת תהליך השיקום, אלא להסתפק במאסר שירוצה בדרך של עבודות שירות לצד העמדת המערערת בצו מבחן למשך שנה וחצי שבמהלכן תמשיך את התהליך השיקומי שהיא עוברת במסגרות השונות.",הערעור
"ע""פ 6637∕17","ההכרעה במקרה זה אינה קלה. ברקע הדברים נמצא מותו של יובל ז""ל, שאותו לא ניתן להשיב. המערערת כשלה לא רק מבחינה חוקית, אלא גם מבחינה מוסרית וערכית באופן שבו נאותה ליצור קשר עם יובל על מנת לאפשר לקטין, שעמו הייתה מיודדת, לפגוע בו. מנגד, חשוב לעמוד על כך שהמערערת לא הייתה שותפה לתכנית הקטלנית, לא הייתה מודעת לכך שיהיה במקום כלי נשק, וממילא לא ידעה על כוונתו של הקטין לדקור את יובל. לכך יש להוסיף כי המערערת עברה בינתיים דרך ארוכה ומשמעותית של שיקום, תוך שהיא עושה כל מאמץ לצאת מן ""הבור"" שאליו התדרדרו חייה. על רקע זה יש לבחון את טענותיה של המערערת כנגד גזר הדין שהוטל עליה.",דיון והכרעה
"ע""פ 6637∕17","בפתח הדברים אציין כי אינני סבורה שנפלה טעות מהותית בקביעתו של מתחם העונש אשר מצדיקה את ההתערבות של ערכאת הערעור לפי אמות המידה הנוהגות (ע""פ 3091/08 טרייגר נ' מדינת ישראל, [פורסם בנבו] בפסקה 11 (29.1.2009); ע""פ 3931/13 באום נ' מדינת ישראל, [פורסם בנבו] בפסקה 10 (10.6.2014)). בית המשפט המחוזי התחשב במכלול הנסיבות הקשורות בביצוע העבירה, תוך מתן משקל לערכים המוגנים שנפגעו עקב מעשיה של המערערת ולחלקה היחסי בפרשה. אשר על כן, אינני רואה מקום לקבל את טענותיה של המערערת בעניין זה.",דיון והכרעה
"ע""פ 6637∕17","השאלה המרכזית שמתעוררת על רקע הטענות בערעור היא האם בשים לב להליך השיקומי שעוברת המערערת אין מקום להקלה נוספת עמה, תוך חריגה ממתחם העונש. בסופו של דבר, הגעתי לכלל דעה כי יש להשיב על שאלה זו בחיוב, וכך אציע לחבריי לעשות.",דיון והכרעה
"ע""פ 6637∕17","סעיף זה נותן בכורה, בהתקיים הנסיבות הקבועות בו, לשיקולי שיקום על פני עקרון ההלימה, שברגיל מנחה את גזירת העונש.",דיון והכרעה
"ע""פ 6637∕17","אכן, סעיף 40ד(ב) לחוק העונשין קובע כי ככלל לא יחרוג בית המשפט ממתחם העונש ההולם במקרים שבהם ""מעשה העבירה ומידת אשמו של הנאשם בעלי חומרה יתרה"", אך אף במקרים אלו האפשרות של חריגה מהמתחם אינה נשללת כליל, וניתן להיזקק אליה מקום בו בית המשפט מצא כי קיימות ""נסיבות מיוחדות ויוצאות דופן"" המצדיקות זאת. בית משפט זה טרם גיבש בפסיקתו אמות מידה כוללות ומחייבות הקובעות באלו מקרים ישנה ""חומרה יתרה"" לעניין סעיף 40ד(ב) לחוק, מעבר לקביעות שהיו ממוקדות לסוג מסוים של עבירות (ראו למשל בהקשר של עבירות מין: ע""פ 4876/15 פלוני נ' מדינת ישראל, [פורסם בנבו] פסקה 42 (3.12.2015)). עם זאת, ראוי להעיר כבר בשלב זה, כי על-פי לשונו של סעיף 40ד(ב) לחוק העונשין, על מנת להיכנס לגדרו נדרש כי הן ""מעשה העבירה"" והן ""מידת האשם"" יהיו בעלי חומרה יתרה (ראו בהרחבה: יורם רבין ויניב ואקי דיני עונשין 1496-1495 (מהדורה שלישית, 2014)).",דיון והכרעה
"ע""פ 6637∕17","בענייננו, בשים לב לנסיבות הקונקרטיות בעניינה של המערערת (להבדיל מתוצאות האירוע כולו ומידת החומרה הטמונה במעשיו של הקטין), אני נוטה לדעה כי לא מתקיימים התנאים הנדרשים לתחולתו של סעיף 40ד(ב) לחוק העונשין. יחד עם זאת, אינני רואה צורך להכריע בכך באופן מחייב בשים לב לכך שמכל מקום מתקיימות במקרה דנן ""נסיבות מיוחדות ויוצאות דופן"" אשר היו מצדיקות את החריגה ממתחם העונש אפילו היה המעשה נכנס בגדרו של סעיף 40ד(ב), כמפורט להלן.",דיון והכרעה
"ע""פ 6637∕17","אכן, את סעיף 40ד(א) לחוק העונשין יש ליישם בזהירות. עם זאת, יש לתת לו משמעות מעשית. חשוב לשים לב כי המחוקק הקנה שיקול דעת רחב לבית המשפט ביישומו של הסעיף וכי נקודת המוצא בהפעלתו היא העדפתם של שיקולי שיקום (ראו: אורן גזל-אייל ""חריגה ממתחם העונש ההולם"" ספר דורית ביניש 539, 546 (קרן אזולאי ואחרים עורכים, 2018) (להלן: גזל-אייל)). אכן, לא מתפוגגים מאליהם שיקולי ההלימה גם כאשר חלים שיקולי השיקום. אולם, יש להקפיד על כך שהבחירה בעונש לא תפגע באופן ממשי בסיכויי השיקום (שם, בעמ' 551-550).",דיון והכרעה
"ע""פ 6637∕17","על מנת לעמוד בתנאי זה על הנאשם להציג עובדות וראיות לסיכויי השיקום, להבדיל מטענות בעלמא (יניב ואקי ויורם רבין ""הבניית שיקול הדעת השיפוטי  בענישה: תמונת מצב והרהורים על העתיד לבוא"" הפרקליט נב 413, 446 (התשע""ג); גזל-אייל, בעמ' 546). את התשתית העובדתית להוכחת סיכויי השיקום ניתן לגבש באמצעים ראייתיים שונים, ובראשם התסקיר של שירות המבחן.",דיון והכרעה
"ע""פ 6637∕17","באילו נסיבות יכיר בית המשפט בקיומו של סיכוי של ממש לשיקום באופן שיצדיק חריגה ממתחם העונש? עד כה לא ניתנה בפסיקה תשובה מחייבת וכוללת לשאלה זו, ומטבע הדברים יש להתחשב בכל מקרה על נסיבותיו. בקווים כלליים ניתן להצביע על כך שהפעלת הסמכות בסעיף 40ד אינה מוגבלת לעבירות קלות בלבד (ראו למשל: ע""פ 779/15 פלוני נ' מדינת ישראל [פורסם בנבו] (12.4.2015) (להלן: ע""פ 779/15); ע""פ 3381/16 אלקרינאוי נ' מדינת ישראל [פורסם בנבו] (10.7.2016) (להלן: עניין אלקרינאוי); ע""פ 5611/16 סלב נ' מדינת ישראל [פורסם בנבו] (14.9.2017) (להלן: עניין סלב); ע""פ 1288/17 מדינת ישראל נ' שנהר [פורסם בנבו] (3.10.2017) (להלן: עניין שנהר)). במקרים קודמים שבהם נדרש בית המשפט להעריך את סיכויי השיקום במסגרת סעיף 40ד לחוק העונשין הובאו בחשבון, בין היתר, השיקולים המרכזיים הבאים: המוטיבציה שהפגין האדם שהורשע להשתקם; הליך של גמילה מהתמכרות שהוא עובר; השתלבות מוצלחת בהליכים טיפוליים שונים; אינדיקציות לשינוי עמוק בהתנהגות ובדרך החשיבה; הבעת חרטה כנה על המעשים והפגנת אמפתיה כלפי נפגעי העבירה (ע""פ 7459/12 שיבר נ' מדינת ישראל, [פורסם בנבו] פסקה 6 (20.6.2013); ע""פ 779/15, בפסקה 11; עניין אלקרינאוי, בפסקה 12; עניין סלב, בפסקאות 17-16; עניין שנהר, בפסקה 24).",דיון והכרעה
"ע""פ 6637∕17","חשוב להבהיר: אין מדובר ברשימה ממצה של שיקולים, והתקיימותו של שיקול זה או אחר אינה מצדיקה בהכרח חריגה ממתחם העונש משיקולי שיקום. טעם עיקרי לכך הוא שחלק מהשיקולים שהוזכרו לעיל מובאים ברגיל בחשבון במסגרת קביעת העונש בתוך המתחם (ראו: סעיף 40יא לחוק העונשין). עם זאת, ומבלי לקבוע מסמרות, ניתן לציין ששילוב בין שינוי מהותי בהתייחסות הרגשית לאירוע העבירה המתבטא בנטילת אחריות, כפרה והבעת אמפתיה לנפגעי העבירה לבין אינדיקציות אובייקטיביות לקיומו של תהליך שיקומי-טיפולי מוצלח וחזרה לדרך הישר, עשוי להצביע על ""סיכוי של ממש לשיקום"" כלשונו של סעיף 40ד(א). דברים אלה זוכים למשנה חיזוק מקום בו מדובר באדם צעיר נעדר עבר פלילי (עניין סלב, בפסקה 16).",דיון והכרעה
"ע""פ 6637∕17","בענייננו, תסקירי שירות המבחן מלמדים על כך שהמערערת עברה תהליך שיקום עקבי ומשמעותי. בכל תסקיר מתואר נדבך נוסף של התקדמות בהתנהלותה, תפיסתה וגישתה. למעשה, השיקולים שצוינו לעיל – רובם ככולם – מתקיימים בעניינה של המערערת, למעט אולי שיקול הגמילה שאינו רלוונטי בעניינה.",דיון והכרעה
"ע""פ 6637∕17","כפי שעולה מתסקירי המבחן, ההתקדמות והשינוי שחלו אצל המערערת באים לביטוי במספר מישורים. במישור הרגשי-פנימי, המערערת למדה להתמודד עם הקשיים הרגשיים שליוו אותה עובר לביצוע העבירות וביתר שאת לאחריהן. בהמשך לכך, המערערת הפגינה גילויי חרטה כנים ואף הביעה צער בפני משפחת המנוח בדיון שהתקיים בבית המשפט המחוזי. ההליך הפלילי והתקופה שבה שהתה במעצר היוו גורם מרתיע עבורה. בהתאם לכך, גם הסיכוי להישנות עבירות מצידה פחת באופן משמעותי. במישור הטיפולי, המערערת לקחה חלק במספר מסגרות שבהן הפגינה מחויבות ומוטיבציה גבוהה לעבור שינוי. במהלך הדיון למדנו כי היא מגיעה למקום שבו מתקיימת תכנית ה""מנטורינג"" באופן סדיר, הגם שהדבר כרוך בשעות של נסיעה בתחבורה ציבורית לכל כיוון, בהתחשב במקום מגוריה. יתרה מכך, התהליך הטיפולי אף הוביל את המערערת לרצות לפעול לטובת החברה ולסייע לנערות הנמצאות במצוקה. לבסוף, במישור האישי-משפחתי המערערת חיזקה את קשריה עם משפחתה וממצב של נתק ביחסים עמם הפכו הוריה לעוגן תומך בחייה. במבט רחב יותר ניתן לציין כי במועד ביצוע העבירות המערערת הייתה נערה השקועה בסחרור של הידרדרות, ומסחרור זה היא נחלצת כעת.",דיון והכרעה
"ע""פ 6637∕17","הנה כי כן, תסקירי שירות המבחן והעובדות שאינן שנויות במחלוקת מלמדים על נסיבות מיוחדות ויוצאות דופן. בחייה של המערערת מתחולל שינוי אמיתי, גם ביחס לתקופה שקדמה לביצוע העבירות. שינוי זה עולה אף ביתר שאת מן המידע שנוסף מאז שניתן גזר הדין של בית המשפט המחוזי, בפרט בתסקירי שירות המבחן המשלימים שניתנו בעניינה של המערערת (ראו: ע""פ 779/15, [פורסם בנבו] בפסקה 12; עניין סלב, בפסקאות 15 ו-17). להשקפתי, קיימת סכנה של ממש שריצוי של עונש מאסר בפועל ייחבל בהמשך התהליך החיובי שעוברת המערערת (ראו והשוו: ע""פ 4154/07 טאהא נ' מדינת ישראל, [פורסם בנבו] בפסקה 5 (10.9.2007)).",דיון והכרעה
"ע""פ 6637∕17","עונש המאסר שהטיל בית המשפט המחוזי על המערערת, באורך של 15 חודשים, עומד בפועל על כ-11 וחצי חודשי מאסר לאחר ניכוי התקופה שבה הייתה המערערת במעצר מאחורי סורג ובריח. כל ההתפתחויות שתוארו לעיל, ובכללן השינוי וההתקדמות שביצעה המערערת לאחר שניתן גזר דינו של בית המשפט המחוזי, מובילות לדעתי למסקנה שיש להקל בעונשה של המערערת מטעמי שיקום. במכלול הנסיבות, אני סבורה כי יש להעמיד את עונש המאסר בפועל של המערערת על ששה חודשי מאסר, שירוצו על דרך של עבודות שירות. בנוסף על כך, בנסיבות המיוחדות של מקרה זה יש ללוות זאת בצו מבחן.",דיון והכרעה
"ע""פ 6637∕17","להשלמת התמונה ייאמר כי אין בעובדה שהקטין נשלח לריצויו של עונש מאסר ארוך כדי לשנות מהמסקנה שאליה הגעתי ביחס למערערת. העבירות שיוחסו לשניים שונות בעיקרן, ולכן מלכתחילה עונשיהם היו שונים במובהק. ממילא ברור שהחלתם של שיקולי שיקום בעניינה של המערערת אינה אמורה להיחסם בשל כך.",דיון והכרעה
"ע""פ 6637∕17","את יובל ז""ל לא ניתן להשיב. מי שהורשע בהריגתו נשלח למאסר ממושך, חרף קטינותו, ובדין כך נעשה. הוקעת המעשים והצער נותרים בעינם.",דיון והכרעה
"ע""פ 6637∕17","סוף דבר: אם תישמע דעתי, נקבל את הערעור במובן זה שיופחת עונשה של המערערת לששה חודשי מאסר שירוצו בדרך של עבודות שירות, ככל שהמערערת תימצא מתאימה לכך, וכן יינתן צו מבחן לתקופה של שנה וחצי. למען הסר ספק, הימים שבהם שהתה המערערת במעצר מאחורי סורג ובריח לא ינוכו מהעונש שנקבע כאן. שאר מרכיבי העונש, כמפורט בפסקה 10 לעיל, יישארו בעינם. בהתאם לכך, הממונה על עבודות שירות יגיש את חוות דעתו בעניינה של המערערת עד ליום 7.5.2018. עד להחלטה אחרת לא יהא שינוי בתנאים המגבילים שבהם נתונה המערערת.",דיון והכרעה
"ע""פ 6637∕17",								          		ש ו פ ט ת,דיון והכרעה
"ע""פ 6637∕17",עיינתי בחוות דעתה של חברתי השופטת ד' ברק-ארז ואיני מסכים עמה.,השופט י' אלרון:
"ע""פ 6637∕17","טענתה העיקרית של המערערת הינה כי יש לסטות לקולא ממתחם העונש שנקבע בעניינה בשל שיקולי שיקום, שכן היא משתתפת בהצלחה בהליך טיפולי, השתלבה במעגל העבודה וחידשה את הקשרים עם בני משפחתה, באופן המפחית סיכון להישנות התנהגות עבריינית מצידה. בהקשר זה הדגישה המערערת במיוחד את המלצותיו של שירות המבחן בעניינה – כפי שבאו לידי ביטוי הן בתסקיר שהוגש בהליך בבית משפט קמא הן בתסקירים שהוגשו בהליך הערעור – לפיהן יש סיכוי גבוה לשיקומה של המערערת ועל כן מומלץ שלא להורות על מאסרה מאחורי סורג ובריח.",השופט י' אלרון:
"ע""פ 6637∕17","חברתי השופטת ד' ברק-ארז סבורה כי יש לקבל טענה זו, ולקבוע כי נסיבותיה של המערערת, ובפרט הליך השיקום בו היא מצויה, מצדיקות חריגה ממתחם הענישה, וזאת בהתאם להוראותיו של סעיף 40ד(א) לחוק העונשין, התשל""ז-1977 (להלן: החוק).",השופט י' אלרון:
"ע""פ 6637∕17","אני חולק על שתי קביעותיה אלו של חברתי. לטעמי, בענייננו מתקיימים התנאים לתחולתו של סעיף 40ד(ב) לחוק, ולא מתקיים החריג להחלתו, ומשכך, בדין נהג בית משפט קמא כשלא חרג ממתחם העונש שנקבע למעשיה של המערערת.",השופט י' אלרון:
"ע""פ 6637∕17","יתירה מזאת, אני סבור כי אף אם לא חל בענייננו סעיף 40ד(ב) לחוק – המורה על נסיבות שבהן אין לחרוג לקולא ממתחם הענישה – הרי שלא מתקיימות בעניינה של המערערת נסיבות המצדיקות הקלה בעונשה לפי הוראותיו של סעיף 40ד(א).",השופט י' אלרון:
"ע""פ 6637∕17","מטעמים אלו, איני סבור כי יש להקל בעונשה של המערערת, מעבר להקלה שכבר הקל עמה בית משפט קמא בעת גזירת עונשה. להלן אבאר שני טעמים אלו כסדרם.",השופט י' אלרון:
"ע""פ 6637∕17","סעיף 40ד לחוק, שכותרתו ""שיקום"", מאפשר חריגה לקולא ממתחם הענישה שנקבע בעניינו של נאשם, בהתקיים התנאים המנויים בו, וקובע כדלקמן:",השופט י' אלרון:
"ע""פ 6637∕17","לשון הסעיפים מלמדת כי סעיף קטן (ב) מהווה סייג לתחולתו של סעיף קטן (א), כלומר בהתקיים האמור בסעיף קטן (ב), ובהיעדר החריג המנוי בו, לא ניתן לעשות שימוש בסעיף קטן (א). לנוכח זאת, אפנה תחילה לבחון האם חלות בענייננו הנסיבות המנויות בסעיף קטן (ב).",השופט י' אלרון:
"ע""פ 6637∕17","סעיף 40ד(ב) קובע, על פי לשונו, כי על אף שיקומו של נאשם, או קיומו של סיכוי לשיקומו, לא יחרוג בית המשפט ממתחם הענישה ההולם מקום בו מעשה העבירה ומידת אשמו של הנאשם הם בעלי חומרה יתרה. כאמור בפסקה 20 לחוות דעתה של חברתי, ההלכה הפסוקה טרם גיבשה אמות מידה כוללות ומחייבות המעידות על קיומה של ""חומרה יתרה"", מעבר להתייחסות ספציפית לסוג מסוים של עבירות, כגון עבירות מין (ראה: רע""פ 2341/18 פלוני נ' מדינת ישראל, [פורסם בנבו] בפסקה 14 (27.3.2018)).",השופט י' אלרון:
"ע""פ 6637∕17","	לשיטתה של חברתי, מדובר בשני תנאים מצטברים, קרי, כדי להיכנס לגדריו של הסעיף נדרש שהן ""מעשה העבירה"" הן ""מידת האשם"" יהיו בעלי חומרה יתרה (ראה לענין זה גם יניב ואקי ויורם רבין ""הבניית שיקול הדעת השיפוטי  בענישה: תמונת מצב והרהורים על העתיד לבוא"" הפרקליט נב 413, 447 (2013); יורם רבין ויניב ואקי דיני עונשין 1495-1496 (מהדורה שלישית, 2014)). ",השופט י' אלרון:
"ע""פ 6637∕17","לטעמי, אין מדובר בשני תנאים מצטברים השווים במשקלם, אלא יש לבחון את קיומם של תנאים אלו – מעשה העבירה ומידת האשם של הנאשם – כמכלול אחד, באופן שבו מתקיים יחס של מקבילית כוחות בין שני התנאים: ככל שיש לייחס חומרה רבה יותר ליסוד של מעשה העבירה, כך נדרוש חומרה יתרה בדרגה פחותה יותר ליסוד של מידת האשם, ואילו ככל שמידת האשם חמורה יותר, כך נדרוש חומרה יתירה בדרגה פחותה יותר למעשה העבירה כשלעצמו.",השופט י' אלרון:
"ע""פ 6637∕17","לא מן המותר לציין בהקשר זה, כי גם בשלב קביעת מתחם הענישה אין הפרדה בין שיקולים הקשורים לחומרת מעשה העבירה לבין שיקולים הקשורים במידת אשמו של הנאשם, אלא גורמים אלו משוקללים יחד, בין היתר משום שלעיתים קשה להפריד ביניהם (ראה אורן גזל אייל ""חריגה ממתחם העונש ההולם"" ספר דורית ביניש 539, 549).",השופט י' אלרון:
"ע""פ 6637∕17","ועוד, לדידי אין לקבוע קריטריונים חד משמעיים להגדרת מידת ""החומרה היתרה"" הנדרשת, וזאת כדי להותיר שיקול דעת לבית המשפט לקבוע האם זו התקיימה בכל מקרה לפי נסיבותיו (ראו והשוו: ע""פ 8622/14 רז ג'רבי נ' מדינת ישראל, [פורסם בנבו] בפסקה 10 (16.07.2015); רע""פ 2569/14 גורפינקל נ' מדינת ישראל, [פורסם בנבו] בפסקה 10 (24.06.2014)). כך, למשל, מקום בו העבירה גרמה לפגיעה חמורה מאוד בערכים המוגנים, כגון אדם שגנב סכום כסף משמעותי ממוסד ציבורי, או מקום בו העבירה גרמה לתוצאות חמורות מאוד, כגון שהעבירה הביאה לתוצאה הקשה של מותו של אחר, כבמקרה דנן, ניתן לקבוע כי מכלול נסיבות העבירה מקיימות חומרה יתרה, וזאת מבלי לשקול באופן נקודתי רק את סעיף החוק בו הורשע הנאשם או את מידת אשמו.",השופט י' אלרון:
"ע""פ 6637∕17","בענייננו, אני סבור כי מתקיימת חומרה יתרה במכלול השלם של מעשה העבירה ומידת אשמתה של המערערת.",השופט י' אלרון:
"ע""פ 6637∕17","המערערת יצרה קשר עם המנוח ושידלה אותו באופן אינטנסיבי, החל משעות הבוקר ועד לשעות הלילה, להיפגש עמה, תוך שידעה שבכוונתו של אחר לפגוע בו. מעשה זה של המערערת הביא בסופה של שרשרת האירועים למותו של המנוח. אף שהמערערת עצמה לא הורשעה בהריגתו של המנוח, ואף שלא ידעה על כוונתו של הקטין להמיתו, תרמו מעשיה של המערערת לתוצאה המצערת של מותו של המנוח. משכך, יש לייחס חומרה יתרה למעשיה של המערערת ולמידת אשמתה, וזאת אף אם העבירות שהורשעה בהן אינן דומות בחומרתן לעבירות שהוכרו בפסיקה כעבירות בעלות חומרה יתרה, ואינן מצויות ברף הגבוה של הענישה הפלילית.",השופט י' אלרון:
"ע""פ 6637∕17",אף על מסקנה זו אני חולק.,השופט י' אלרון:
"ע""פ 6637∕17","כאמור בסעיף הנזכר, על נסיבות אלו להיחשב חריגות באופן הגובר על הצורך לקבוע את העונש במתחם העונש ההולם בהתאם לעיקרון המנחה, הוא עקרון ההלימה. לטעמי, לא הרימה המערערת את נטל ההוכחה להוכיח כי נסיבותיה האישיות נחשבות כה מיוחדות ויוצאות דופן עד כדי החלת החריג לכלל, ואין די בהמלצת שירות המבחן בלבד כדי לקיים נטל זה במלואו.",השופט י' אלרון:
"ע""פ 6637∕17","משנכנס המקרה שבפנינו בנסיבותיו של סעיף 40ד(ב), ולא מתקיים החריג הקבוע בסעיף זה, אני סבור כי לא ניתן להחיל את סעיף 40ד(א) ולאפשר חריגה לקולא ממתחם העונש שנקבע למעשים שהורשעה בהם המערערת.",השופט י' אלרון:
"ע""פ 6637∕17","אף אם הייתי סבור, כחברתי השופטת ד' ברק-ארז, שבנסיבות הענין לא מתקיימים התנאים הנדרשים לתחולתו של סעיף 40ד(ב) לחוק, שכן מעשיה של המערערת או מידת אשמה אינם מבטאים ""חומרה יתרה"", או שתנאים אלו מתקיימים, אך לצידם מתקיים גם החריג של ""נסיבות מיוחדות ויוצאות דופן"", עדיין לטעמי אין לאפשר הקלה נוספת בעונשה של המערערת, לפי סעיף 40ד(א), מעבר להקלה שכבר הקל עמה בית משפט קמא בגזר דינו.",השופט י' אלרון:
"ע""פ 6637∕17","על פי לשונו של סעיף 40ד(א) לחוק, שצוטט לעיל, רשאי בית המשפט לחרוג ממתחם העונש אם מצא שהנאשם השתקם או כי יש סיכוי של ממש שישתקם. לשון הסעיף – ""רשאי"" – מלמדת כי סמכות זו של בית המשפט היא סמכות שבשיקול דעת ואין בית המשפט מחויב לפעול על פיה גם אם התקיים התנאי הקבוע בסעיף (ע""פ 3102/14 פלוני נ' מדינת ישראל, [פורסם בנבו] בפסקה 21 (17.11.2014); ע""פ 5936/13 פלוני נ' מדינת ישראל, [פורסם בנבו] בפסקאות 5-4 (14.1.2015)).",השופט י' אלרון:
"ע""פ 6637∕17","	מנעד הנסיבות שרשאי בית המשפט להתחשב בהן לצורך הקביעה בדבר שיקומו של הנאשם הוא רחב, ובין היתר יילקחו בחשבון עברו של הנאשם; שיתוף פעולה מצידו עם רשויות החוק; קיומה של תמיכה והתגייסות משפחתית; הבעת חרטה כנה על מעשיו ועוד (ראו: רע""פ 7683/13 פרלמן נ' מדינת ישראל, [פורסם בנבו] בפסקה 10 (‏23.2.2014); וראו גם ההפניות בפסקה 24 לחוות דעתה של חברתי). תסקיר המבחן עשוי לשמש אף הוא ראיה חשובה להוכחת שיקומו של הנאשם, כפי שביקשה לטעון המערערת במקרה זה. ",השופט י' אלרון:
"ע""פ 6637∕17","אולם, בענייננו, הליך השיקום שבו מצויה המערערת, אינו מצדיק לטעמי חריגה לקולא ממתחם הענישה. זאת, מכיוון שבית משפט קמא כבר התחשב במפורש בשיקולי השיקום בעת שגזר את דינה, ומטעם זה השית עליה עונש המצוי ברף הנמוך של מתחם הענישה שנקבע לעבירות שהורשעה בהן. אמנם, שני התסקירים המשלימים שהוגשו לנו במהלך הערעור, המתארים את התמדתה של המערערת בהליך השיקום ומחויבותה אליו, לא עמדו לפני בית המשפט קמא, אך גם בתסקיר שהוגש לבית משפט קמא ניתן דגש רב להליך השיקום המשמעותי של המערערת, ולמוטיבציה הגבוהה שהפגינה. יתירה מזאת, המלצת שירות המבחן, כפי שהובאה בפנינו בתסקירים המשלימים, להימנע משליחתה של המערערת למאסר מאחורי סורג ובריח, נכללה גם בתסקיר הראשון שהוגש לבית משפט קמא.",השופט י' אלרון:
"ע""פ 6637∕17","בית משפט קמא שקל את המלצתו של שירות המבחן ואת הערכתו החיובית ביחס להליך השיקום של המערערת והביא זאת בחשבון במנין השיקולים, באופן שהביא להפחתת העונש שהשית על המערערת. כך עולה במפורש מגזר הדין:",השופט י' אלרון:
"ע""פ 6637∕17","מששקל בית המשפט את הנסיבות הקשורות להליך השיקום של המערערת, וקבע כי יש בהן כדי להקל בעונשה של המערערת, איני סבור כי יש מקום להקלה נוספת בעונשה בהליך הערעור.",השופט י' אלרון:
"ע""פ 6637∕17","ועוד זאת. תסקיר שירות המבחן אינו חזות הכל. על אף המקצועיות הרבה של שירות המבחן, אין לראות בהמלצתו קביעה חד משמעית (ראו: ע""פ 6341/14 בן אישטי נ' מדינת ישראל, [פורסם בנבו] בפסקה 13 (8.7.2015)). על בית המשפט היושב בדין לשקול שיקולים נוספים בנוסף להמלצתו של שירות המבחן, בהתחשב במכלול נסיבות הענין המובא בפניו ותוך ראיית התמונה הרחבה.",השופט י' אלרון:
"ע""פ 6637∕17","שיקול השיקום אינו השיקול היחיד שיש להביא במנין השיקולים לצורך גזירת דינו של נאשם. הקלה בעונשו של נאשם בשל שיקולי שיקום מהווה חריג לכלל העומד ביסוד תיקון 113 לחוק העונשין, שעל פיו ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב לחוק).",השופט י' אלרון:
"ע""פ 6637∕17","בחינת מכלול השיקולים בענייננו, מביאה למסקנה כי בדין קבע בית משפט קמא שאין לאמץ את המלצתו של שירות המבחן במלואה.",השופט י' אלרון:
"ע""פ 6637∕17","המערערת נקטה פעולות אקטיביות כדי לפתות את המנוח להיפגש עמה, תוך שימוש ""ברמיזות מיניות ברורות"", כלשון כתב האישום המתוקן, כל זאת תוך עדכון רציף של הקטין בהתכתבויות בינה לבין המנוח ותוך שיתוף פעולה הדוק עם הקטין לצורך הוצאה לפועל של תכניתו, אף שלא היתה מודעת לפרטיה. בעובדות כתב האישום המתוקן בהן הודתה המערערת, נכתב במפורש כי המערערת ידעה שהקטין ""עומד לתקוף את המנוח"", ועל אף זאת, פעלה תוך אדישות לגורלו, והשקיעה מאמצים רבים כדי להביאו בעורמה למקום המפגש עם הקטין, תוך מודעות לסכנה המרחפת מעל ראשו. לאחר מכן, פעלה על פי הוראותיו של הקטין ומחקה בצוותא עמו את כל ההתכתבויות בינה לבין המנוח, תוך שיבוש מהלכי משפט. נסיבות אלו מלמדות על החומרה שיש לייחס למעשיה של המערערת, אף במנותק מן התוצאה הטרגית של מות המנוח.",השופט י' אלרון:
"ע""פ 6637∕17","בנסיבות אלו, איני סבור כי מקרה זה מצדיק הפעלתה של סמכות הרשות המוקנית לבית המשפט על מנת להקל עוד בעונשה של המערערת.",השופט י' אלרון:
"ע""פ 6637∕17","מסקנה זו מתחזקת לנוכח העובדה שהמערערת לא הוכיחה כי מתחם הענישה והעונש שנגזר עליה סוטים באופן מהותי ממדיניות הענישה הנוהגת, כאמור בפסקה 17 לחוות דעתה של חברתי. ההיפך הוא הנכון, כאמור לעיל, חסד עשה עמה בית משפט קמא משהטיל על המערערת עונש המצוי ברף הנמוך של מתחם הענישה שנקבע בעניינה, וגם בשל כך אין מקום להתערב בעונשה.",השופט י' אלרון:
"ע""פ 6637∕17","לנוכח כל האמור, דעתי היא כי אין הצדקה להקלה בעונשה של המערערת מעבר להקלה שכבר הקל עמה בית משפט קמא. לו תשמע דעתי, יידחה אפוא הערעור.",השופט י' אלרון:
"ע""פ 6637∕17",										ש ו פ ט,השופט י' אלרון:
"ע""פ 6637∕17",	מצטרף אני לחוות דעתה של חברתי השופטת ד' ברק-ארז.,השופט ע' פוגלמן:
"ע""פ 6637∕17","בין חבריי נפלה מחלוקת בשני עניינים מרכזיים. האחד, אם יש להקל בעונשה של המערערת נוכח קיומו של ""סיכוי של ממש"" לשיקומה כאמור בסעיף 40ד(א) לחוק העונשין.",השופט ע' פוגלמן:
"ע""פ 6637∕17","בשאלה הראשונה שותף אני לדעתה של חברתי השופטת ד' ברק-ארז. כמפורט בחוות דעתה, המערערת מצויה בעיצומו של תהליך שיקומי משמעותי ומקיף הנותן אותותיו בכל תחומי חייה. ניכר כי המערערת מישירה מבט אל אירועי הפרשה המצערת שלפנינו, מביעה חרטה כנה על חלקה בה ומבקשת לתקן את דרכיה. מאז החל ההליך הפלילי בעניינה השתתפה המערערת בכמה מסגרות טיפוליות שבכולן הפגינה רצינות, מחויבות ועקביות, זאת גם כאשר הדבר חייבה למאמץ משמעותי. זאת ועוד, כחלק מהתהליך השיקומי חידשה המערערת את קשריה עם משפחתה המשמשת לה כיום גורם תומך ומחזק. נראה אפוא כי המערערת מצויה בצומת דרכים משמעותי בחייה, והיא עושה כל שבידה כדי לשקמם ולהשתלב בחברה. לכך יש לצרף את גילה הצעיר של המערערת; את עברה הנקי; את נסיבות חייה עובר לביצוע העבירות; ואת העובדה ששהותה מאחורי סורג ובריח מהווה עבורה גורם מרתיע. נוכח כל אלה, סבורני קיים ""סיכוי של ממש"" לשיקומה של המערערת כאמור בסעיף 40ד(א); וכי במכלול נסיבות העניין מוצדק לסטות לקולה ממתחם הענישה שנקבע בעניינה ולקבוע את עונשה כמפורט בסעיף 32 לחוות דעתה של חברתי, השופטת ד' ברק-ארז.",השופט ע' פוגלמן:
"ע""פ 6637∕17","עתה לשאלה השנייה – היא תחולתו של סעיף 40ד(ב) הנזכר לעיל. חברתי, השופטת ד' ברק-ארז נוטה לדעה כי הסעיף אינו חל בענייננו; וכי גם אם חל וישנה חומרה יתרה במעשי המערערת, הרי שמתקיים האמור בסיפא שלפיו ישנן ""נסיבות מיוחדות ויוצאות דופן"" המצדיקות הקלה בעונשה של המערערת על אף האמור. לעומתה, חברי השופט י' אלרון סבור כי הסעיף מתקיים שכן יש במעשי המערערת חומרה יתרה; וכי לא ניתן לראות בהליך השיקומי שהיא עוברת כמקים ""נסיבות מיוחדות ויוצאות דופן"" המצדיקות הקלה בעונשה אף מעבר לגבולו התחתון של המתחם שנקבע בעניינה.",השופט ע' פוגלמן:
"ע""פ 6637∕17","כשלעצמי, לא שוכנעתי כי יש במעשה העבירה שביצעה המערערת או במידת אשמה חומרה יתרה ולכן איני סבור כי חל סעיף 40ד(ב). להשקפתי, שאלת החומרה היתרה צריכה להיבחן בהתחשב בעבירות הקונקרטיות שבהן הורשעה המערערת במסגרת הסדר הטיעון שהושג עמה. כך, המערערת הורשעה בעבירות של סיוע לחטיפה לפי סעיף 369 בצירוף סעיף 31 לחוק העונשין, התשל""ז- 1977 (להלן: חוק העונשין או החוק); ובסיוע לתקיפה הגורמת חבלה של ממש לפי סעיפים 380 ו-31 לחוק זה (בצד הרשעתה בעבירות נוספות שפורטו בפסקה 6 לחוות דעתה של חברתי, השופטת ד' ברק-ארז). בסופו של יום, לא יוחס למערערת סיוע לאילו מעבירות גרימת המוות המנויות בחוק ומתחם הענישה כמו גם העונש בתוכו נקבעו בהתאם לכך. לפיכך, איני סבור כי ניתן לייחס למעשי המערערת – שאין חולק כי הם חמורים כשלעצמם – חומרה יתרה הנובעת מהיותם חלק ""משרשרת האירועים שהביאו למותו של המנוח""; או בכך שבמעשיה תרמה ""לתוצאה המצערת של מותו"" כפי שציין חברי השופט י' אלרון בפסקה 7 לחוות דעתו. משכך, ומשלא מצאתי כי ישנו טעם אחר לקבוע כך, דעתי היא כי אין תחולה לסעיף 40ד(2) בענייננו.",השופט ע' פוגלמן:
"ע""פ 6637∕17","נוכח עמדתי זו, איני רואה להידרש למחלוקת שנפלה בין חבריי בשאלת היחס בין החומרה הנדרשת בנוגע לשני מרכיבי רישת סעיף 40ד(ב) – מעשה העבירה ומידת האשם; או לשאלה אם גם בהינתן חומרה יתרה כאמור, בעניינו מתקיימות ""נסיבות מיוחדות ויוצאות דופן"" המתירות הקלה בעונשה של המערערת.",השופט ע' פוגלמן:
"ע""פ 6637∕17","סיכומם של דברים. גם לדידי יש להשית על המערערת 6 חודשי מאסר בפועל (שמהם לא ינוכו ימי המעצר) שירוצו בדרך של עבודות שירות, בצד קביעת צו מבחן בן שנה וחצי. כל יתר מרכיבי העונש יוותרו על כנם כמפורט בפסקה 32 לחוות דעתה של חברתי.",השופט ע' פוגלמן:
"ע""פ 6637∕17","אירוע הרה אסון, אכזרי ואלים שבגינו קיפח המנוח את חייו בדמי ימיו הוא העומד במוקד הפרשה שלפנינו ובגין כך מי שהורשע בהריגה נושא עונש מאסר ממושך מאחורי סורג ובריח. את כאבה של המשפחה לא יוכל איש לרפא. אין לי אלא להצטרף לדבריה הנכוחים של חברתי בכל האמור בהוקעת המעשים והבעת צער עמוקה על אשר אירע.",השופט ע' פוגלמן:
"ע""פ 6637∕17",									          	ש ו פ ט,השופט ע' פוגלמן:
"ע""פ 6637∕17","אשר על כן, הוחלט כאמור בפסק דינה של השופטת ד' ברק-ארז, כנגד דעתו החולקת של השופט י' אלרון.",השופט ע' פוגלמן:
"ע""פ 6637∕17","5129371 ניתן היום, ‏ג' באייר התשע""ח (‏18.4.2018). ",השופט ע' פוגלמן:
"ע""פ 6637∕17",54678313ש ו פ ט					ש ו פ ט ת			 	ש ו פ ט,השופט ע' פוגלמן:
"ע""פ 6637∕17",העותק כפוף לשינויי עריכה וניסוח.   17066370_A12.doc   ,_________________________
"ע""פ 6637∕17","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 6637∕17",ע' פוגלמן 54678313-6637/17,_________________________
"ע""פ 6637∕17",נוסח מסמך זה כפוף לשינויי ניסוח ועריכה,_________________________
"ע""פ 6637∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
