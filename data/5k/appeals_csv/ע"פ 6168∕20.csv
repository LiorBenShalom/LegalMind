verdict,text,part
"ע""פ 6168∕20",בבית המשפט העליון בשבתו כבית משפט לערעורים פליליים,nothing
"ע""פ 6168∕20",בבית המשפט העליון בשבתו כבית משפט לערעורים פליליים,nothing
"ע""פ 6168∕20","ע""פ  6168/20",nothing
"ע""פ 6168∕20","ע""פ  6168/20",nothing
"ע""פ 6168∕20",כבוד השופט י' אלרון,לפני:	
"ע""פ 6168∕20",כבוד השופט א' שטיין,לפני:	
"ע""פ 6168∕20",כבוד השופטת ג' כנפי-שטייניץ,לפני:	
"ע""פ 6168∕20",יעקב עמיחי שמבה,המשיבים:
"ע""פ 6168∕20",רונן כהן,המשיבים:
"ע""פ 6168∕20","ערעור על פסק דינו של בית המשפט המחוזי באר-שבע ב-ת""פ 23020-01-16 [פורסם בנבו] שניתן ביום 20.7.2020 על ידי השופט א' משניות",המשיבים:
"ע""פ 6168∕20","א' באייר התשפ""ב       ",תאריך הישיבה:
"ע""פ 6168∕20",(2. 5.2022) ,תאריך הישיבה:
"ע""פ 6168∕20",בשם המערערת:,תאריך הישיבה:
"ע""פ 6168∕20","עו""ד עומרי כהן",תאריך הישיבה:
"ע""פ 6168∕20",בשם המשיב 1:,תאריך הישיבה:
"ע""פ 6168∕20","עו""ד איתמר ברקאי ",תאריך הישיבה:
"ע""פ 6168∕20",בשם המשיב 2:,תאריך הישיבה:
"ע""פ 6168∕20","עו""ד ציון אמיר",תאריך הישיבה:
"ע""פ 6168∕20","יוסף אלרון, ""קבלת ראיות שלא על פי סדר הדין"", המשפט, יב, ספר עדי אזר ז""ל (תשס""ז) 15",כתבי עת:
"ע""פ 6168∕20",יעקב קדמי   על סדר הדין בפלילים ,ספרות:
"ע""פ 6168∕20","חוק העונשין, תשל""ז-1977: סע'  34ה, 34י, 329.א.1., 329.א.2, 34יח(א), 34כב(ב)",חקיקה שאוזכרה: 
"ע""פ 6168∕20","חוק סדר הדין הפלילי [נוסח משולב], תשמ""ב-1982: סע'  92(א)",חקיקה שאוזכרה: 
"ע""פ 6168∕20",מיני-רציו:,חקיקה שאוזכרה: 
"ע""פ 6168∕20","* נדחה ערעור על פסק דין במסגרתו זוכו המשיבים מעבירת גרימת חבלה בכוונה מחמירה נוכח מעשיהם שבוצעו בעיצומו של פיגוע טרור. נפסק כי בעת שבוצעו המעשים, סברו הכל כי המנוח הוא המחבל, כי המשיבים פעלו מתוך תחושה מוטעית כי נשקפת מן המנוח סכנה מוחשית ומיידית, וכי הם הצליחו לעורר ספק סביר בדבר כנות טעותם ובאשר להתקיימות סייג ההגנה העצמית המדומה.",חקיקה שאוזכרה: 
"ע""פ 6168∕20",* עונשין – הגנות – הגנה עצמית מדומה,חקיקה שאוזכרה: 
"ע""פ 6168∕20",* עונשין – הגנות – הגנה עצמית,חקיקה שאוזכרה: 
"ע""פ 6168∕20",* דיון פלילי – בירור האשמה – הבאת ראיות נוספות,חקיקה שאוזכרה: 
"ע""פ 6168∕20",* דיון פלילי – הרשעה – ספק סביר,חקיקה שאוזכרה: 
"ע""פ 6168∕20",* דיון פלילי – כתב-אישום – תיקונו,חקיקה שאוזכרה: 
"ע""פ 6168∕20",* ראיות – נטל ההוכחה – במשפט פלילי,חקיקה שאוזכרה: 
"ע""פ 6168∕20","המחבל מהנד אלעוקבי רצח את החייל עומרי לוי ז""ל בתחנה המרכזית בבאר-שבע, ופצע אחרים. קצין הביטחון של התחנה סבר בטעות כי אבטום זרהום (המנוח) הוא המחבל, וירה לעברו. המעשים המיוחסים למשיבים התרחשו לאחר שהמנוח נורה ונפצע ובעודו שרוע על רצפת התחנה ובגינם יוחסו להם עבירות של גרימת חבלה בכוונה מחמירה. בימ""ש המחוזי זיכה את המשיבים, מחמת הספק. ערעור המדינה הינו על דחיית בקשת המדינה לתקן את כתב האישום ולהוסיף עד תביעה, אדם שצילם סרטון המתעד את האירועים. המדינה טוענת כי יש לבטל החלטה זו, להשיב את הדיון לבימ""ש קמא על מנת שישוב ויכריע את דינו של משיב 1, ולחלופין להרשיעו לפי הראיות הקיימות; עוד טוענת המדינה כי יש לבטל את החלטת בימ""ש המחוזי ביחס למשיב 2, ולהרשיעו.",.
"ע""פ 6168∕20",בית המשפט העליון (מפי השופט אלרון ובהסכמת השופטים שטיין וכנפי-שטייניץ) דחה את הערעור ופסק כי:,.
"ע""פ 6168∕20","הערעור על החלטת בימ""ש המחוזי לדחות את בקשת המדינה לתיקון כתב האישום וקבלת ראייה חדשה נדחה. לאחר הקראת כתב האישום הסמכות להורות על תיקונו נתונה לבימ""ש, ובימ""ש יתיר תיקון, בתנאי שלא יהיה בכך כדי לקפח את הנאשם בהגנתו. בענייננו, המדינה, טענה כי ב""שגגה"" לא התבקש תיקון כתב האישום בסמוך לאחר שנודע לה על קיומו של הסרטון החדש. אמנם מצב בו בירור האמת נפגע בשל טעות או רשלנות של תובע, אינו רצוי. אולם, במקרה זה מועד הגשת הבקשה לתיקון כתב האישום משמעותה פגיעה ממשית בהגנת המשיבים. בנוסף, קיים ספק אם ערך בירור האמת אכן נפגע נוכח היצמדות לכללים דיוניים, שכן לו אכן היה מדובר בראייה כה משמעותית, יש להניח כי לא הייתה ""נשכחת"" פעם אחר פעם על ידי המדינה ונראה כי המדינה לא ראתה, בזמן אמת, בסרטון חדש זה משום ""ראיית זהב""; כמו כן, התרת תיקון כתב האישום כעת, משמעותה השבת ההליך הפלילי לנקודת ההתחלה או סמוך לה וזימון עדים לא מעטים לחקירה מחדש. זאת, רק בשל רצף שגגות של באי כוח המדינה. בנסיבות הייחודיות של המקרה דנן, יש להקנות לשיקול זה משקל של ממש.",.
"ע""פ 6168∕20","אשר להגנה עצמית מדומה, אין חולק כי מעשי המשיבים הם לא אלו שהובילו למות המנוח, אלא פגיעות הירי בו. אין חולק כי המשיבים סברו באותה עת, באמת ובתמים, כי המנוח הוא מחבל מסוכן. לפיכך, יש לנהוג בזהירות רבה בבחינת פעולות המעורבים באירוע כזה, שנים אחרי המעשה. בנוסף, באותם ימים בהם התרחש הפיגוע, היו ימים מורכבים בהם פיגוע רדף פיגוע, ויש להניח הקשר זה בבחינת השאלה האם עומד למשיבים סייג לאחריות פלילית בדמותה של הגנה עצמית מדומה, הקמה משילוב סעיפים 34י ו-34יח(א) לחוק העונשין. נאשם הפועל מתוך אמונה כנה אך מוטעית כי מתקיימים תנאיה העובדתיים של הגנה עצמית, יישא באחריות פלילית רק ככל שהיה נושא בה אם היה המצב לאמיתו כפי שדימה אותו; ודוק, בעבירות של מחשבה פלילית די בכך שהנאשם טעה טעות כנה באשר להתקיימות התנאים לתחולת ההגנה, ולא נדרש כי הטעות תהיה גם סבירה.",.
"ע""פ 6168∕20","ששה תנאים נדרשים לשם תחולת סייג ההגנה העצמית, כאשר לב במחלוקת מצוי בתנאי השני - קיומה של סכנה מוחשית לפגיעה בחייו, בחירותו בגופו או ברכושו, של האדם המתגונן או של זולתו; אשר לנטל ההוכחה ביחס לקיומו של סייג ההגנה העצמית, מחד, המדינה אינה חייבת להוכיח בשלב הראשון כי סייג כזה או אחר אינו מתקיים. מאידך, משהתעורר ספק סביר, והסייג אינו ""רדום"", אי הסרתו פועלת לטובת הנאשם; מאחר שעסקינן בהגנה עצמית מדומה, אין חולק כי בפועל סכנה מוחשית כזו לא הייתה, ויש לבחון האם המשיבים אכן טעו טעות כנה לחשוב כי נשקפת סכנה כזו. במקרה זה אין להתערב בקביעה העובדתית של בימ""ש המחוזי כי לא ניתן לשלול את טענת המשיבים כי הבעיטה הבודדת שבעט כל אחד מהם במנוח נעשתה בשל תחושת סכנה מידית להמשך הפיגוע שהשניים חשו באותה העת. ההקשר בו נעשו המעשים - תוך כדי פיגוע רצחני, הוביל את המשיבים לפעול כפי שפעלו תחת לחץ ותחושת החשש מהעתיד להתרחש. ההתרחשות בזמן אמת עוררה פאניקה ובהלה רבה בקרב הנוכחים, והמשיבים סברו, כיתר הנוכחים, כי המנוח הוא אכן מחבל. בחינת התנהלות המשיבים מעלה לפחות אפשרות סבירה שפעולותיהם לא נעשו כנקמה, אלא כניסיון לסייע במסגרת האירוע שלתוכו נקלעו, משראו עצמם מחויבים לעשות כן מתוקף תפקידם. אחרי שנותר ספק סביר בדבר התקיימות סייג ההגנה עצמית המדומה, הרי שהמשיבים זוכו כדת וכדין.",.
"ע""פ 6168∕20","לפנינו ערעור על פסק דינו של בית המשפט המחוזי בבאר-שבע ב-ת""פ 23020-01-16 [פורסם בנבו] (השופט א' משניות) מיום 20.7.2020, במסגרתו זוכו המשיבים מעבירת גרימת חבלה בכוונה מחמירה שיוחסה להם.",השופט י' אלרון:
"ע""פ 6168∕20","ביום 18.10.2015 רצח המחבל מהנד אלעוקבי (להלן: המחבל) באמצעות יריות אקדח את החייל עומרי לוי ז""ל בתחנה המרכזית בבאר-שבע (להלן: התחנה), ופצע אחרים.",עיקרי כתב האישום
"ע""פ 6168∕20","כמתואר בכתב האישום, משנשמעו יריות האקדח, התפזרו הנוכחים בתחנה לכל עבר. בשלב זה, קצין הביטחון של התחנה המרכזית בבאר-שבע (להלן: קצין הביטחון) סבר בטעות כי אבטום זרהום ז""ל (להלן: המנוח) שעורר את חשדו, הוא המחבל, וירה לעברו. אחרים מכוחות הביטחון שנכחו במקום, סברו גם הם כי המנוח הוא המחבל, וירו בו. המנוח פונה לבסוף לקבלת טיפול רפואי, אך נפטר מפצעיו בבית החולים סורוקה.",עיקרי כתב האישום
"ע""פ 6168∕20","המעשים המיוחסים למשיבים התרחשו לאחר שהמנוח נורה ונפצע ובעודו שרוע על רצפת התחנה. בשלב זה, סברו בטעות הנוכחים במקום כי המנוח הוא המחבל. קהל רב התאסף סביבו והרוחות התלהטו. חלק מהנוכחים פגעו במנוח, אחרים ניסו להגן עליו.",עיקרי כתב האישום
"ע""פ 6168∕20","למשיב 1 יוחסה בעיטה חזקה בפלג גופו העליון של המנוח, ולמשיב 2 שני מקרים של ""הטחת"" ספסל לעברו ובעיטה חזקה בראשו. בגין מעשים אלו, יוחסו למשיבים כאמור עבירות של גרימת חבלה בכוונה מחמירה, לפי סעיף 329(א)(1)-(2) לחוק העונשין, התשל""ז-1977 (להלן: החוק).",עיקרי כתב האישום
"ע""פ 6168∕20","לאחר שמיעת ראיות, בית המשפט המחוזי זיכה את המשיבים, מחמת הספק, מהעבירות שיוחסו להם בכתב האישום.",פסק הדין של בית המשפט המחוזי
"ע""פ 6168∕20","בפסק דינו, פרש תחילה את ראיות התביעה – ובכלל זה עדויותיהם של עדי התביעה; הודעות שהוגשו בהסכמה; עדותה של ד""ר מאיה פורמן רזניק מהמרכז הלאומי לרפואה משפטית; וכן תיעוד האירוע במצלמות האבטחה השונות, ובפרט הסרטון שנקלט במצלמת אבטחה מספר 13 (ת/22) – סרטון זה ניצב במוקד התשתית הראייתית.",פסק הדין של בית המשפט המחוזי
"ע""פ 6168∕20",בית המשפט הוסיף ובחן את גרסאות המשיבים כפי שבאו לידי ביטוי בחקירתם במשטרה ובעדותם בבית המשפט.,פסק הדין של בית המשפט המחוזי
"ע""פ 6168∕20",	אפרט להלן את עיקרי גרסאות אלו.,פסק הדין של בית המשפט המחוזי
"ע""פ 6168∕20","	המשיב 1 מסר בחקירתו במשטרה (ת/6; ת/11) כי הוא משרת כלוחם בגדוד 51 של חטיבת גולני וביום האירוע היה בדרך לביתו מבסיס באזור ירוחם שבו עבר הכשרה. לאחר שירד מהאוטובוס בתחנה המרכזית בבאר-שבע שמע קולות ירי ממבנה התחנה, ומשהבין כי מדובר בפיגוע דרך את נשקו ורץ לכיוון ממנו נשמע הירי (ת/11, עמ' 10-8). כאשר נכנס למבנה התחנה הבחין במנוח שרוע על הרצפה בעודו בחיים כאשר להבנתו המנוח הוא המחבל (שם, עמ' 11-10). לדבריו, בשלב זה לא היה ברור לו מה ""סטטוס"" האירוע, והאם המחבל חמוש או מנוטרל, אך החליט שלא לירות בו. עוד אישר שצעק לעבר המנוח לפני שבעט בו.",פסק הדין של בית המשפט המחוזי
"ע""פ 6168∕20","	בעדותו בבית המשפט, המשיב 1 חזר על גרסתו והרחיב – לדבריו לאחר שנכנס לתחנה המרכזית היה ""בלאגן"" רציני, וכל אחד פעל על דעת עצמו. בשלב מסוים בו חשש שהסובבים אינם משגיחים על ה""מחבל"", הבחין שהמנוח שינה את תנוחתו ולכן רץ ובעט בו כדי להסיר את הסיכון, על ידי כך שידיו של המנוח ייחשפו בפניו (פרו' מיום 22.4.2018, עמ' 154, ש' 38-29).",פסק הדין של בית המשפט המחוזי
"ע""פ 6168∕20","	כך תמצת המשיב 1 את התנהלותו באירוע: ""...באתי כלוחם, באתי במטרה אחת. עם אותה מטרה גם יצאתי מהאירוע. מההתחלה ועד הסוף תפקדתי כלוחם. עשיתי את התפקיד שלי בצורה הכי טובה שהצלחתי לעשות"" (שם, עמ' 159, ש' 8-6). ",פסק הדין של בית המשפט המחוזי
"ע""פ 6168∕20","המשיב 2 מסר שתי אמרות במשטרה – הראשונה (ת/14) נגבתה מספר שעות לאחר האירוע, ובה מסר כי הוא קצין בשירות בתי הסוהר, וכי במהלך נסיעתו לכיוון בית החולים סורוקה יחד עם סוהר נוסף – חנניה שבת (להלן: הסוהר הנוסף), שמע יריות מכיוון התחנה והבחין באנשים רבים נמלטים ממנה. לדבריו רץ לכיוון התחנה, סייע בפינוי והרחקת אנשים מהזירה, ובשלב מסוים עזב את המקום.",פסק הדין של בית המשפט המחוזי
"ע""פ 6168∕20","	כעבור מספר ימים המשיב 2 נחקר (ת/5) והפעם בחשד לעבירה של ""פציעה או חבלה זדונית שלא כדין"", בגין תקיפת המנוח. המשיב 2 תיאר בשנית כיצד רץ לתוך התחנה המרכזית, טען שמרגע שנשמע צרור יריות נוסף היה לו ""נתק מוחלט במוח"" (שם, ש' 21-20); כי אינו זוכר שתקף אזרח כלשהו; וכי לא עשה דבר למנוח.",פסק הדין של בית המשפט המחוזי
"ע""פ 6168∕20","כאשר עומת עם סרטון ממצלמת האבטחה, פרץ בבכי והסביר כי לאחר שנורה צרור יריות המחבל נותר ללא אבטחה, ולכן פעל באופן זה. עוד הוסיף כי הוא מצטער, אך לא ידע שהמנוח חף מפשע.",פסק הדין של בית המשפט המחוזי
"ע""פ 6168∕20","בעדותו בבית המשפט, המשיב 2 הסביר כי שירת בצה""ל כלוחם ביחידת דוכיפת, עבר קורס לוחמה בטרור ועבד בעבר כמאבטח במקומות שונים עד שהתגייס לשירות בתי הסוהר. לדבריו, כאשר נכנס לתחנה הבחין באנשים צועקים ובוכים ובמחבל המוקף אנשי ביטחון ואזרחים עם נשקים מופנים כלפיו. באותה שעה, סבר שהאירוע הסתיים, וכך מסר לאשתו בטלפון. אז, נשמע לפתע ירי מאזור אחר בתחנה שבעקבותיו החלה בהלה גדולה בקהל, כך שהמנוח נותר ללא אבטחה. בשלב זה הוא והסוהר הנוסף השליכו לעבר המנוח ספסל על מנת להגביל את תנועותיו, ומשהלה הזיז את ידיו, החליט לבעוט בעיטה אחת בצווארו.",פסק הדין של בית המשפט המחוזי
"ע""פ 6168∕20","נוסף על עדויות אלו, בית המשפט סקר חוות דעת שהוגשו במסגרת פרשת ההגנה של המשיב 1, אותן ערכו שני אלופים במילואים – גרשון הכהן ודן ביטון (נ/14 ו-נ/15); הודעות מעורבים נוספים שהוגשו בהסכמה במסגרת פרשת ההגנה – בכלל זה הודעותיו במשטרה של קצין הביטחון (נ/22, נ/23, נ/24); והודעתה במשטרה של קצינת צה""ל (נ/46) שנכחה באירוע וירתה אף היא לעבר המנוח.",פסק הדין של בית המשפט המחוזי
"ע""פ 6168∕20","לאחר ניתוח מכלול ראיות אלו, בית המשפט בחן את נסיבותיו הייחודיות של האירוע – העובדה שהוא התרחש בתקופה שבה כהגדרתו של בית המשפט ""אירוע דמים אחד רדף אירוע דמים אחר"" (עמ' 41 לפסק הדין), כאשר במהלך חודש אוקטובר 2015 התרחשו עשרות פיגועי דקירה, דריסה וירי.",פסק הדין של בית המשפט המחוזי
"ע""פ 6168∕20",כך תיאר בית המשפט את מצב הדברים המורכב בזירת האירוע:,פסק הדין של בית המשפט המחוזי
"ע""פ 6168∕20","הוסיף וציין בית המשפט, כי אין ספק שהמשיבים היו משוכנעים שהמנוח הוא אחד מכמה מחבלים במתחם התחנה, וכי גם כוחות הביטחון סברו כך בדקות שלאחר מכן, ובהתאם מנעו מכוחות ההצלה לטפל במנוח עד אשר גורם מוסמך וידא כי הוא אינו נושא אמצעי לחימה.",פסק הדין של בית המשפט המחוזי
"ע""פ 6168∕20","בהינתן זאת, בית המשפט פנה לבחון את משמעות היות המשיבים לובשי מדים שלגרסתם פעלו באירוע כחלק מכוחות הביטחון במקום.",פסק הדין של בית המשפט המחוזי
"ע""פ 6168∕20","בית המשפט הגיע לכלל מסקנה כי יש מקום להבחין בין מי שמשרת שירות פעיל בצה""ל, בפרט כלוחם, לבין מי שאינו כזה. זאת, נוכח ערך ה""חתירה למגע"" עליו מתחנכים לוחמים. משכך, מצופה מחייל שנקלע לאירוע שנחזה להיות פיגוע לפעול כפי שהוכשר, ו""לחתור למגע"" כמיטב יכולתו.",פסק הדין של בית המשפט המחוזי
"ע""פ 6168∕20","על רקע דברים אלו, בית המשפט המחוזי בחן את הפעולות הקונקרטיות שביצע כל אחד מהמשיבים.",פסק הדין של בית המשפט המחוזי
"ע""פ 6168∕20","בעניינו של המשיב 1 – צוין כי בעיטתו במנוח נעשתה לאחר שהמנוח נורה ולפני שהמחבל ביצע ירי נוסף באזור אחר של התחנה – ""3 דקות לאחר ירי אחד, ודקה אחת לפני אירוע ירי נוסף"" (עמ' 46 לפסק הדין).",פסק הדין של בית המשפט המחוזי
"ע""פ 6168∕20","ביחס לטענת המשיב 1 כי בעט במנוח בשל שינוי בתנוחת ידיו שהגביר את תחושת הסכנה אותה חש, נקבע כי לא ניתן לראות בסרטון (ת/22) את מצבו של המנוח במהלך הבעיטה, ולכן הסרטון אינו תומך בטענה כי המשיב 1 חש בסכנה ממשית בשל תנועה כזאת או אחרת. עם זאת, נקבע כי לא ניתן לשלול את טענתו לפיה חש סכנה באותה העת בשל השינוי בו הבחין בתנוחת ידיו של המנוח שבעקבותיו החליט לבעוט בו.",פסק הדין של בית המשפט המחוזי
"ע""פ 6168∕20","בית המשפט נימק קביעה זו כדלקמן: ""הדברים אמורים ביתר שאת, בהינתן העובדה שמדובר בלוחם בשירות סדיר, שהיה מצופה ממנו לחתור למגע ולסייע בהסרת האיום, ולא ניתן לשלול את טענתו כי המעשה שעשה אכן נועד למטרה זו"" (עמ' 47 לפסק הדין).",פסק הדין של בית המשפט המחוזי
"ע""פ 6168∕20","אשר למשיב 2 – בית המשפט ציין תחילה כי הלה אישר שדבריו בחקירתו במשטרה, לפיהם אינו זוכר חלק מהעובדות, לא היו אמת, וטען כי כך נהג בשל לחץ ובהלה. נקבע, כי מדובר בהתנהגות שאינה ראויה, אולם הודאתו כי שיקר תחילה אינה מוליכה למסקנה כי אין לתת כל אמון בדבריו בהתחשב בכך שבהמשך החקירה שינה את גרסתו.",פסק הדין של בית המשפט המחוזי
"ע""פ 6168∕20","צוין, כי יש ממש בביקורתה של באת כוח המדינה על התנהלות המשיב 2 במהלך האירוע, אשר תחילה לא סייע להרחיק אנשים מהזירה אלא התקשר לרעייתו, באופן שאינו מתיישב עם טענתו כי חשש שהמנוח נושא חגורת נפץ. עם זאת, לאחר אירוע הירי השני – בחלקה האחר של התחנה, המשיב 2 התנהל כמי שנתון בסכנה באופן שבא לידי ביטוי בהליכתו השפופה ובדריכותו, ובמסגרת זאת ניסה לצמצם את הסכנה שסבר כי נשקפת מהמנוח באמצעות השלכת ספסל לעברו יחד עם הסוהר הנוסף.",פסק הדין של בית המשפט המחוזי
"ע""פ 6168∕20","בית המשפט אף הסתייג מאופן ניסוח כתב האישום, לפיו המשיב 2 והסוהר הנוסף ""הטיחו"" במנוח את הספסל, וקבע כי ההסבר להשלכת הספסל על ידי המשיב 2 אינו מופרך נוכח הנסיבות בהן בעקבות הירי הנוסף רצו הסובבים לעבר זירה אחרת באופן שהקים את חששו כי ה""מחבל"" נותר ללא השגחה. יצוין, כי במסגרת הערעור המדינה לא השיגה על קביעת בית המשפט המחוזי לפיה היה טעם סביר להשלכת הספסל לעבר המנוח כדי להגביל את תנועותיו.",פסק הדין של בית המשפט המחוזי
"ע""פ 6168∕20","ביחס לבעיטת המשיב 2 במנוח, בית המשפט ""התלבט"" ביחס לסיבתה, מאחר שאמנם המנוח הזיז את ידיו ושינה את תנוחתן, אולם קשה לראות בכך את הסכנה הרבה לה טען המשיב 2. לצד זאת, נקבע כי אין ספק כי המשיב 2 פעל תחת לחץ, וכי הבעיטה במנוח נעשתה לאחר אירוע הירי השני שבוצע שניות אחדות קודם לכן. על כן, נקבע כי: ""לא ניתן לשלול את טענתו כי בעט בעיטה אחת במנוח, בכדי למנוע את הסכנה המידית שחש באותו זמן בעקבות תנועות ידיו של המנוח, גם אם מדובר בתחושה סובייקטיבית שהתעצמה בשל הנסיבות שהתרחשו בזירה באותו הזמן..."" (עמ' 49 לפסק הדין).",פסק הדין של בית המשפט המחוזי
"ע""פ 6168∕20","מטעמים אלו, קבע בית המשפט כי נותר ספק סביר באשר להתקיימותו של סייג ""ההגנה העצמית המדומה"" ביחס לכל אחד מהמשיבים: ומשכך – זיכה אותם מחמת הספק מן העבירות שיוחסו להם. בנוסף, קבע בית המשפט כי אין מקום להרשיע את המשיבים בעבירה חלופית של התעללות בחסר ישע.",פסק הדין של בית המשפט המחוזי
"ע""פ 6168∕20",ערעור המדינה נחלק לשני חלקים:,טענות הצדדים בערעור
"ע""פ 6168∕20","הראשון – מתייחס רק למשיב 1, ומופנה כלפי החלטת בית המשפט המחוזי מיום 6.7.2017, במסגרתה נדחתה בקשת המדינה לתקן את כתב האישום. בבקשתה זו נתבקשה הוספת עד תביעה, חוסני קומבז (להלן: קומבז), אדם שצילם סרטון המתעד את האירועים שבכתב האישום. המדינה טוענת כי יש לבטל החלטה זו, להשיב את הדיון לבית המשפט המחוזי על מנת שישוב ויכריע את דינו של המשיב 1, ולחלופין – להרשיע את המשיב 1 לפי הראיות הקיימות;",טענות הצדדים בערעור
"ע""פ 6168∕20","השני – כי יש לבטל את החלטת בית המשפט המחוזי ביחס למשיב 2, ולהרשיעו בעבירה שיוחסה לו בכתב האישום.",טענות הצדדים בערעור
"ע""פ 6168∕20","אפרוש תחילה את טענות הצדדים במסגרת ערעור המדינה על ההחלטה לדחות את בקשתה לתיקון כתב האישום, ולאחר מכן אפנה לטענות לעניין זיכויים של המשיבים.",טענות הצדדים בערעור
"ע""פ 6168∕20","בקשת המדינה לתיקון כתב האישום הוגשה בשלהי פרשת התביעה, ומספר חודשים לאחר הגשת בקשה קודמת לתיקון כתב האישום בעניין אחר, עת התבקשה הוספת עדי תביעה – אשר התקבלה. במסגרת הבקשה המאוחרת התבקש בית המשפט להוסיף לכתב האישום כעד תביעה את קומבז, אשר תיעד חלק מהאירוע בסרטון שצולם באמצעות הטלפון הסלולרי (להלן: הסרטון החדש). הוסבר, כי עד לשידורו של סרט טלוויזיוני בערוץ 8 ביחס לאירוע, המדינה לא ידעה על קיומו של הסרטון החדש. משנודע לה עליו, בוצעה השלמת חקירה במסגרתה נגבתה הודעה מקומבז והוא מסר את הסרטון החדש למשטרה.",טענות הצדדים בערעור
"ע""פ 6168∕20","המשיבים טענו מנגד, כי תיקון כתב האישום בשלב זה יפגע קשות בהגנתם ובזכותם להליך הוגן, מאחר שכעת נחשף קו ההגנה אותו גיבשו על בסיס חומר הראיות שהיה בפניהם, ובהתאם לו הכינו את חקירות העדים במסגרת פרשת התביעה.",טענות הצדדים בערעור
"ע""פ 6168∕20","בית המשפט המחוזי דחה את הבקשה. נקבע, כי בהגשתה במועד כה מאוחר, ""לאחר שהסתיימה פרשת התביעה"" כלשונו של בית המשפט, יש כדי לפגוע באופן ממשי בהגנת הנאשמים; לגרום להימשכות ההליכים הפליליים זמן רב; וכי קיים אינטרס ציבורי בסיום ההליכים בהקדם כדי לצמצם את עינוי הדין שנגרם למשיבים, שאף הוא תומך בדחיית הבקשה. עוד הודגש, כי למדינה היו לפחות שתי הזדמנויות קודמות לבקש את הוספת הסרטון החדש, וכי העובדה שהזדמנויות אלו לא נוצלו חיזקה את הנחת הסנגורים כי המדינה החליטה לוותר על הכללת הסרטון החדש בין ראיותיה.",טענות הצדדים בערעור
"ע""פ 6168∕20","לשיטת המדינה, בית המשפט המחוזי שגה בהחלטתו זו, שאינה מתיישבת עם ההלכה הנוהגת. לטענתה, מרכזיות הסרטון החדש נעוצה בכך שבשונה מסרטון מצלמות האבטחה (ת/22) ניתן לראות בו את בעיטת המשיב 1 במנוח ואת גופו באופן שמלמד כי המנוח לא הזיז את ידיו עובר לבעיטה, ולכן, לטענת המדינה, החלטת בית המשפט המחוזי הובילה לעיוות דין מאחר שהיא נסמכת על ממצא עובדתי שגוי.",טענות הצדדים בערעור
"ע""פ 6168∕20","כן נטען, כי בית המשפט המחוזי שגה ברמה העובדתית מאחר שהמשיב 1 לא בחר קו הגנה בהסתמך על הנחה שהסרטון לא יוגש, וטענתו כי בעט במנוח בשל תזוזת ידיו היא תולדה של החלטת בית המשפט שלא לקבל את הסרטון הנוסף.",טענות הצדדים בערעור
"ע""פ 6168∕20","המשיב 1, מנגד, שב והתנגד לקבלת הבקשה, ופירט את לוח הזמנים הבא:",טענות הצדדים בערעור
"ע""פ 6168∕20","ביום 12.1.2016 הוגש כתב האישום מושא ההליך לבית המשפט המחוזי, וביום 19.6.2016 בוצעה השלמת החקירה במסגרתה נגבתה עדות מקומבז.",טענות הצדדים בערעור
"ע""פ 6168∕20","ביום 14.2.2017, לאחר תחילת שלב ההוכחות, הגישה המדינה בקשה לתקן את כתב האישום ולהוסיף עדי תביעה. מספר ימים לאחר מכן בית המשפט נעתר לבקשתה, ואפשר את תיקון כתב האישום. בבקשה ראשונה זו לא ביקשה להוסיף את עדותו של קומבז.",טענות הצדדים בערעור
"ע""פ 6168∕20","רק ביום 23.6.2017, ולמעלה משנה אחרי ביצוע השלמת החקירה האמורה, הוגשה בקשה נוספת לתיקון כתב האישום שעניינה הוספת עדותו של קומבז.",טענות הצדדים בערעור
"ע""פ 6168∕20","יוער כי, בא כוח המדינה הבהיר במסגרת הדיון בערעור ובמענה לשאלתנו, כי לוח זמנים זה הוא מדויק.",טענות הצדדים בערעור
"ע""פ 6168∕20","בהתבסס על ציר זמנים זה, המשיב 1 טען כי הסרטון החדש היה בידי המדינה למשך כל ההליך והיא נמנעה במכוון מהגשתו. כן עמד המשיב 1 על כך שקשה להלום טענה לפיה ראייה כה מהותית, לשיטת המדינה, לא הוגשה מחמת ""שגגה"" ותו לא.",טענות הצדדים בערעור
"ע""פ 6168∕20","עוד נטען, כי גרסת המדינה לפיה המשיב 1 בעט במנוח בשל מנח ידיו נטענה כבר בחקירתו במשטרה, ולא בעקבות ההחלטה שדחתה את בקשת המדינה לתיקון כתב האישום; וכי במכלול הראיות הסרטון שצירופו מבוקש לא יוביל לשינוי בפסק הדין.",טענות הצדדים בערעור
"ע""פ 6168∕20","המשיב 1 הוסיף וטען, כי בית המשפט המחוזי נדרש למעשה פעמיים נוספות לסוגיית הסרטון החדש – במהלך חקירתו הנגדית של המשיב 1 (החלטה מיום 7.6.2018), ובדיון נוסף שהתקיים ביום 17.6.2018. בכל אותן פעמים, נדחתה בקשת המדינה להציג את הסרטון.",טענות הצדדים בערעור
"ע""פ 6168∕20","בנוסף, נטען כי מועד הגשת הבקשה לתיקון כתב האישום ונסיבותיה יצרו היתכנות ברורה לפגיעה ממשית ביכולתו של המשיב 1 להתגונן מפני האישומים נגדו ולגרימת עיוות דין. בפרט, נטען כי הסתמכותו על כך שהמדינה ויתרה על הצגת סרטון זה, גרמה לו לוותר על העדת עדים מסוימים בהליך ועל ביצוען של פעולות אחרות.",טענות הצדדים בערעור
"ע""פ 6168∕20","אשר להחלטת בית המשפט המחוזי לזכות את המשיבים – לשיטת המדינה, מסקנת בית המשפט המחוזי בעניינו של המשיב 1, כי פעל מתוך הגנה עצמית מדומה, שגויה. זאת מאחר שסרטון האבטחה מלמד כי המשיב 1 פעל מתוך נקמה וכלל לא חש סכנה מהמנוח.",טענות הצדדים בערעור
"ע""פ 6168∕20","בעניינו של המשיב 2 – נטען כי הנמקת בית המשפט המחוזי ביחס לזיכויו לוקה בחסר, בלתי מבוססת, ואינה מתיישבת עם העובדות. המדינה מדגישה, כי המשיב 2 הכחיש תחילה בהודעתו הראשונה במשטרה כל מגע בינו לבין המנוח, וטען שאין לו זיכרון מהאירוע בכללותו. כאשר נשאל מפורשות בחקירתו תחת אזהרה האם תקף את המנוח, הכחיש, ושינה את גרסתו רק כאשר עומת עם סרטון מצלמות האבטחה.",טענות הצדדים בערעור
"ע""פ 6168∕20","נטען, כי טענת המשיב 2 בדבר קיומו של חשש כי המנוח נושא מטען אינה עולה בקנה אחד עם התנהלותו, וממילא חשש שכזה אינו מצדיק בעיטה במנוח; כי ישנה סתירה בין קביעת בית המשפט המחוזי לפיה אין זה סביר שתנועת היד שהמנוח ביצע גרמה לתחושת סכנה, לבין קביעתו שלא ניתן לשלול תחושה סובייקטיבית של המשיב 2 כי קיימת סכנה המצדיקה בעיטה במנוח; התנהגות המשיב 2 לאחר הבעיטה מראה כי הוא כלל לא חשש מפני הפעלת מטען, וכי מדובר בטענה שקרית וכבושה.",טענות הצדדים בערעור
"ע""פ 6168∕20","עוד טענה המדינה, כי הראייה המרכזית מהווה סרטון מצלמות האבטחה (ת/22), ומשכך אין לערכאה הדיונית כל עדיפות בניתוחה של ראייה זו על פני ערכאת הערעור.",טענות הצדדים בערעור
"ע""פ 6168∕20","מנגד, לטענת המשיב 1, טענת המדינה כי גם ללא הסרטון החדש בית המשפט המחוזי שגה בזיכויו, נטענה ללא הנמקה של ממש. לשיטתו, הכרעת דינו של בית המשפט מנומקת ומעוגנת היטב בחומר הראיות, ובהתרשמותו מהעובדות שהוצגו לו, וכן מהעדויות ומהימנותן.",טענות הצדדים בערעור
"ע""פ 6168∕20","עוד צוין, כי נוכח תוצאת הכרעת הדין, בית המשפט המחוזי לא נדרש לטענתו המקדמית בדבר אכיפה בררנית, שדי בה כשלעצמה כדי להצדיק את זיכויו. המשיב 1 הוסיף וטען, כי יש לדחות את הערעור מטעמים שכונו על ידו פגיעה בעקרונות הצדק והאינטרס הציבורי, והדגיש, כי במשך התקופה בה נוהל ההליך הוא המשיך בשירותו הצבאי כלוחם, עד לסיום שירותו בצה""ל.",טענות הצדדים בערעור
"ע""פ 6168∕20","נטען, כי בית המשפט המחוזי בחן כראוי כל טענה וראייה רלוונטית וקבע ממצאים עובדתיים מובהקים וברורים בהתאם למידת האמון שרכש למשיב 2 ונתן דעתו גם לגרסתו הראשונית בחקירתו במשטרה. בנוסף הדגיש את הימשכות ההליכים עד כה, שגרמה לו עינוי דין וטען גם לאכיפה בררנית. נוכח כל זאת, לטעמו של המשיב 2 לא נפל כל דופי בפסק הדין המצדיק התערבות בו, ויש להותיר את זיכויו על כנו.",טענות הצדדים בערעור
"ע""פ 6168∕20","אקדים אחרית לראשית – אני סבור כי יש לדחות את הערעור, על שני חלקיו, וכך אמליץ לחברי ולחברתי כי נעשה.",דיון והכרעה
"ע""פ 6168∕20","יצוין, כי עוד במסגרת הדיון בערעור, לאחר ששמענו בקשב רב את טענות הצדדים, המלצנו למדינה למשוך את ערעורה, אולם באי כוחה לא ראו לנכון לעשות כן; וזאת, כמובן, זכותם.",דיון והכרעה
"ע""פ 6168∕20",אפנה תחילה לערעור על החלטת בית המשפט המחוזי לדחות את בקשתה השניה של המדינה לתיקון כתב האישום – אקדים ואומר כי איני סבור שיש מקום להתערב בהחלטת בית המשפט המחוזי.,דיון והכרעה
"ע""פ 6168∕20",החלטת בית המשפט המחוזי שלא להתיר את תיקון כתב האישום,דיון והכרעה
"ע""פ 6168∕20","לאחר הקראת כתב האישום הסמכות להורות על תיקונו נתונה לבית המשפט, ובית המשפט יתיר תיקון, בתנאי שלא יהיה בכך כדי לקפח את הנאשם בהגנתו (ראו: סעיף 92(א) לחוק סדר הדין הפלילי [נוסח משולב], התשמ""ב-1982; יעקב קדמי על סדר הדין בפלילים חלק שני 948 (מהדורה מעודכנת 2009)).",דיון והכרעה
"ע""פ 6168∕20","	לעניין אופן הפעלת שיקול דעתו של בית המשפט בזימון עדים וקבלת ראיות שלא על פי סדרי הדין הרגילים נפסק: ""בצד הכלל, כי הראיות צריכות להיות מובאות בזמנן הרגיל והמקובל, יש להכיר בשיקול-דעת בית המשפט לסטות מהכלל, במקרה שהוא ימצא זאת לנחוץ. הפעלת שיקול-דעת זה אינה צריכה להיות עניין שבשגרה"" (ע""פ 951/80 קניר נ' מדינת ישראל, פ""ד לה(3) 505, 515 (1981) (להלן: הלכת קניר)). ",דיון והכרעה
"ע""פ 6168∕20","	בהקשר זה נקבע, כי על בית המשפט להעמיד בראש מעייניו את השיקול שלא ייגרם עיוות דין לנאשם, כאשר עיוות דין משמעותו פגיעה ביכולתו של הנאשם להתגונן כראוי (שם, עמ' 516; ראו גם: ע""פ 8507/18 פלוני נ' מדינת ישראל, פסקה 76 לחוות דעתי [פורסם בנבו] (9.9.2020)). ",דיון והכרעה
"ע""פ 6168∕20","בענייננו, שאלנו לא אחת במהלך הדיון בערעור את בא כוח המדינה, מדוע לא התבקש תיקון כתב האישום בסמוך לאחר שנודע למדינה על קיומו של הסרטון החדש, ומדוע לא התבקש בית המשפט המחוזי לקבל את הסרטון החדש כראייה גם באותן הזדמנויות מתאימות לכך לאחר מכן.",דיון והכרעה
"ע""פ 6168∕20","בבקשה לתיקון כתב האישום, הוסבר כי ""[ו]בשל שגגה, לא התבקש תיקון זה קודם לכן, ואף לא במסגרת הבקשה לתיקון כתב האישום הקודמת"" (סעיף 6 לבקשה מיום 23.6.2017 לתיקון כתב האישום).",דיון והכרעה
"ע""פ 6168∕20","למרבה הצער, לאחרונה נעשה במילה ""שגגה"" שימוש באופן חוזר ונשנה, כמילת קסם המחפה על אי קבלת אחריות להתנהלות שאינה תקינה. בנסיבות שלפנינו, המדינה אינה נכונה לשאת בהשלכותיה של ""שגגה"" זו, ומבקשת כי המשיב 1 יישא במחירה הכבד – באופן המחזיר את ההליך הפלילי נגדו כ-5 שנים לאחור, מאחר שהדבר יחייב את שמיעת מכלול הראיות מבראשית.",דיון והכרעה
"ע""פ 6168∕20","	בעניין זה כבר הבעתי את עמדתי, כי יש להיזהר מתיקון שגגות התביעה על חשבון זכויות הנאשם (בש""פ 7364/21 פלוני נ' מדינת ישראל, פסקה 27 [פורסם בנבו] (11.11.2021)). אמנם אל לנו להיאחז בכללים דיוניים בנוקשות, אך כאשר זכויות נאשם מונחות על הכף, אין לרופף מסגרות דיוניות יתר על המידה עד כדי פגיעה בהליך הוגן ועיוות דין. בעבר ציינתי:",דיון והכרעה
"ע""פ 6168∕20","""הבאת ראיות, על פי סדרן ושמירת המסגרת הדיונית של הבאת ראיות, מהוות את אחד הנדבכים החשובים ביותר בקיומו של ההליך המתקיים בבית המשפט. לא בכדי, מתבסס סדר הדיון של ההליך הפלילי על שלבי דיון קבועים וידועים, כאשר כל צד מודע היטב לזכויותיו על פי דין, כמו גם לחובותיו של הצד האחר. הבאת הראיות על ידי הצדדים כזכות מוקנית על פי דין מחד גיסא, וכחובה חקוקה בסדר הדין הפלילי, מאידך גיסא, הינה מאבני היסוד של ניהול הדיון הפלילי"" (יוסף אלרון ""קבלת ראיות שלא על   פי סדר הדין"" המשפט כרך יב 15, 35-34 (תשס""ז)). ",דיון והכרעה
"ע""פ 6168∕20","אין חולק, כי מצב בו בירור האמת נפגע בשל טעות או רשלנות של תובע, אינו רצוי. אולם, במקרה זה מקובלת עלי קביעת בית המשפט המחוזי ומסקנתו כי מועד הגשת הבקשה לתיקון כתב האישום משמעותה פגיעה ממשית בהגנת המשיבים, כך שבית המשפט המחוזי יישם כראוי בנסיבות העניין את הלכת קניר.",דיון והכרעה
"ע""פ 6168∕20","עוד אני סבור, כי במקרה שלפנינו קיים ספק רב אם ערך בירור האמת אכן נפגע נוכח היצמדות לכללים דיוניים, כנטען על ידי המדינה. לעניין זה, הניגוד שבין המשמעות הרבה שהמדינה מייחסת כעת לסרטון החדש, לבין דרך התנהלותה בערכאה קמא, מדבר בעד עצמו. במילים אחרות, לו אכן היה מדובר בראייה כה משמעותית, שהיא-היא במוקד הדיון, יש להניח כי לא הייתה ""נשכחת"" פעם אחר פעם על ידי באי כוח המדינה ובקשה לקבלתה הייתה מוגשת בהזדמנויות השונות שעמדו לרשותם לעשות כן.",דיון והכרעה
"ע""פ 6168∕20","איני מקבל בהקשר זה את הטענה כי גרסת המשיב 1 ""התפתחה"" דווקא נוכח ההחלטה לדחות את הבקשה לתיקון כתב האישום. הטענה לפיה גרסתו על תזוזת המנוח טרם בעט בו היא גרסה כבושה, נדחתה בפסק הדין (שם, עמ' 46). נימוקיו של בית המשפט המחוזי בהקשר זה מקובלים עליי. סביר יותר מצב דברים שבו המדינה לא ראתה, בזמן אמת, בסרטון חדש זה משום ""ראיית זהב"", ונוכח פסק הדין ונימוקיו – עלתה חשיבותו מנקודת מבטה רק לאחר מעשה.",דיון והכרעה
"ע""פ 6168∕20","כמו כן, לא ניתן להתעלם מכך שההליך המשפטי בבית המשפט המחוזי התארך עד מאוד. האירועים מושא כתב האישום התרחשו כאמור ביום 18.10.2015, ופסק הדין ניתן ביום 20.7.2020. זאת, למרות שדומה כי לא קיימת בתיק זה מורכבות ראייתית מיוחדת.",דיון והכרעה
"ע""פ 6168∕20","התרת תיקון כתב האישום כעת, משמעותה מבחינת המשיב 1 השבת ההליך הפלילי לנקודת ההתחלה או סמוך לה וזימון עדים לא מעטים לחקירה מחדש. זאת, רק בשל שגגה של מי מבאי כוח המדינה, וליתר דיוק, בשל רצף שגגות. בנסיבות הייחודיות של המקרה דנן, יש להקנות לשיקול זה משקל של ממש.",דיון והכרעה
"ע""פ 6168∕20","על כן, אציע לחברי ולחברתי כי ערעור המדינה על החלטת בית המשפט המחוזי מיום 6.7.2017 בדבר אי קבלת בקשת המדינה לתיקון כתב האישום וקבלת הראיה החדשה (הסרטון החדש) – יידחה.",דיון והכרעה
"ע""פ 6168∕20","המחלוקת בין הצדדים בהקשר זה, בפן העובדתי, הייתה ונותרה מצומצמת – אין חולק כי מעשיהם של המשיבים הם לא אלו שהובילו למות המנוח, אלא פגיעות הירי בו. אין חולק כי המשיבים סברו באותה העת, באמת ובתמים, כי המנוח הוא מחבל מסוכן.",הגנה עצמית מדומה
"ע""פ 6168∕20","כמו כן, המחלוקת המשפטית צומצמה גם היא בגדרי הערעור, מאחר שהמדינה אינה מבקשת להשיג כאמור על קביעת בית המשפט המחוזי לפיה השלכת הספסל על ידי המשיב 2 הייתה מעשה סביר. יוצא אפוא, שענייננו בבעיטה אחת של המשיב 1 במנוח ובעיטה נוספת של המשיב 2.",הגנה עצמית מדומה
"ע""פ 6168∕20","המדינה טוענת כי המשיבים חבלו במנוח כנקמה בעודו שוכב חסר אונים על רצפת התחנה, זאת משסברו כי המנוח הוא מחבל. מנקודת מבטם של המשיבים הדברים נראים באור שונה עד מאוד – לטענתם, בעודם מחוץ למבנה התחנה, שמעו כי מתרחש פיגוע בתוך התחנה ורצו לתוך המבנה על מנת לסייע. באותה עת, על אף מצבו של המנוח, חשו תחושת סכנה ופעלו כמיטב יכולתם ובהתאם להכשרתם כדי לנטרל את הסיכון אשר סברו כי נשקף ממנו.",הגנה עצמית מדומה
"ע""פ 6168∕20","לצרכי ההכרעה בטענות הצדדים בחלק זה, אעמוד בקצרה על נקודות משמעותיות בציר הזמן:",הגנה עצמית מדומה
"ע""פ 6168∕20","בערב האירוע, מעט לפני השעה 19:30, המחבל האמיתי ירה בחייל עומרי לוי ז""ל באזור השירותים שבתחנה המרכזית. לאחר ירי זה, נמלטו אנשים רבים בבהלה מהתחנה.",הגנה עצמית מדומה
"ע""פ 6168∕20","בשעה 19:29:43 קצין הביטחון של התחנה יורה לעבר המנוח, ומיד לאחר מכן נורות יריות נוספות לעברו. בשלב זה מתקבץ ציבור רב סביב המנוח, אזרחים שנכחו בקהל השליכו כסאות וספסל לעבר המנוח.",הגנה עצמית מדומה
"ע""פ 6168∕20","בשעה 19:32:46, המשיב 1 רץ לפתע ממקום עומדו לעבר המנוח ובעט בו.",הגנה עצמית מדומה
"ע""פ 6168∕20","כדקה לאחר מכן, בעקבות אירוע ירי נוסף מכיוון השירותים, התפזר ההמון סביב המנוח. כ-15 שניות לאחר מכן, המשיב 2 והסוהר הנוסף השליכו ספסל מתכת לכיוון המנוח.",הגנה עצמית מדומה
"ע""פ 6168∕20","בחלוף כ-10 שניות, המנוח נראה מזיז את ידיו תוך שהוא מניחם מתחת לראשו. המשיב 2 התקרב אליו בהליכה שפופה, ובעט בחוזקה בידו הימנית בעודה מונחת מתחת לראשו.",הגנה עצמית מדומה
"ע""פ 6168∕20",לכך יש להקנות משמעות רבה ביותר.,הגנה עצמית מדומה
"ע""פ 6168∕20","בחינה מדוקדקת שנעשית בדיעבד של אירועים מסוג זה, בבחינת חכמה לאחר מעשה, היא בעייתית. אותם פרקי זמן קצרים שאנו נדרשים לבחון כעת ב""זכוכית מגדלת"" ומשלל זוויות מבט, נעשו בעיצומו של פיגוע טרור רצחני. כאשר הלב פועם בעוצמה, הפחד נוכח והמחשבה אינה בהירה כפי שהיא ברגעי שגרה.",הגנה עצמית מדומה
"ע""פ 6168∕20","משמעות הדברים אינה כי באירועים מסוג זה קו הגבול שבין המותר והאסור, מתאייד. רחוק מכך. משמעות הדברים היא שעלינו לנהוג בזהירות רבה, עת שאנו נדרשים כעת, שנים לאחר המעשים, לבחון את פעולותיהם של המעורבים באירוע שכזה. במקרה אחר קבעתי:",הגנה עצמית מדומה
"ע""פ 6168∕20","""[...]עלינו לנהוג בזהירות יתירה שעה שאנו בוחנים את פעולותיהם של אנשי כוחות הביטחון סביב פעילות מבצעית או במצבי לחימה. בחינה זו אינה יכולה להיות ""סטרילית"", בתנאי מעבדה, תוך הפעלת חכמה שלאחר מעשה, אלא עליה לקחת בחשבון את נסיבות האירוע, תנאי השטח ותחושות הנפשות הפועלות בזמן אמת"" (ע""פ 4497/18 מדינת ישראל נ' דרי, פסקה 7 לחוות דעתי [פורסם בנבו] (19.8.2018)‏‏).",הגנה עצמית מדומה
"ע""פ 6168∕20","לטעמי, דברים אלו חלים, גם אם בהתאמות מסוימות, על מעשים שמתרחשים תוך כדי פיגוע טרור בסביבה אזרחית. זאת בפרט, כאשר נבחן תפקודם של אנשי כוחות הביטחון במסגרת האירוע.",הגנה עצמית מדומה
"ע""פ 6168∕20","לכך יש להוסיף, כי אותם הימים בהם התרחש הפיגוע מושא הערעור, היו ימים מורכבים בהם פיגוע רדף פיגוע (ראו הנתונים המפורטים בעמ' 41 לפסק הדין). הקשר זה יש להניח לנגד עינינו מקום בו אנו פונים לבחון האם עומד למשיבים סייג לאחריות פלילית בדמותה של הגנה עצמית מדומה.",הגנה עצמית מדומה
"ע""פ 6168∕20","סייג לאחריות פלילית המכונה ""הגנה עצמית מדומה"", קם משילובם של סעיפים 34י ו- 34יח(א) לחוק. להלן לשון הסעיפים:",הגנה עצמית מדומה – מסגרת נורמטיבית
"ע""פ 6168∕20","לא יישא אדם באחריות פלילית למעשה שהיה דרוש באופן מיידי כדי להדוף תקיפה שלא כדין שנשקפה ממנה סכנה מוחשית של פגיעה בחייו, בחירותו, בגופו או ברכושו, שלו או של זולתו; ואולם, אין אדם פועל תוך הגנה עצמית מקום שהביא בהתנהגותו הפסולה לתקיפה תוך שהוא צופה מראש את אפשרות התפתחות הדברים.",הגנה עצמית מדומה – מסגרת נורמטיבית
"ע""פ 6168∕20","(א)  העושה מעשה בדמותו מצב דברים שאינו קיים, לא יישא באחריות פלילית אלא במידה שהיה נושא בה אילו היה המצב לאמיתו כפי שדימה אותו.",הגנה עצמית מדומה – מסגרת נורמטיבית
"ע""פ 6168∕20","על כן, נאשם הפועל מתוך אמונה כנה אך מוטעית כי מתקיימים תנאיה העובדתיים של הגנה עצמית, יישא באחריות פלילית רק ככל שהיה נושא בה אם היה המצב לאמיתו כפי שדימה אותו (ע""פ 746/14 ימר נ' מדינת ישראל, פסקה 50 [פורסם בנבו] (31.5.2016); ע""פ 735/12 פלוני נ' מדינת ישראל, פסקה 9 [פורסם בנבו] (29.8.2013)‏‏). ",הגנה עצמית מדומה – מסגרת נורמטיבית
"ע""פ 6168∕20","	עוד נקבע, כי בעבירות של מחשבה פלילית די בכך שהנאשם טעה טעות כנה באשר להתקיימות התנאים לתחולת ההגנה, ולא נדרש כי הטעות תהיה גם סבירה (ע""פ 4191/05 אלטגאוז נ' מדינת ישראל, פסקה 16 [פורסם בנבו] (25.10.2006)‏‏(להלן: עניין אלטגאוז); ע""פ 5184/14 פלוני נ' מדינת ישראל, פסקה 84 [פורסם בנבו] (3.8.2016); ע""פ 6162/10 כבאז נ' מדינת ישראל, פסקה לא' [פורסם בנבו] (11.6.2013)). ",הגנה עצמית מדומה – מסגרת נורמטיבית
"ע""פ 6168∕20","ששה תנאים נדרשים לשם תחולת סייג ההגנה העצמית: הראשון, קיומה של תקיפה שלא כדין; השני, קיומה של סכנה מוחשית לפגיעה בחייו, בחירותו בגופו או ברכושו, של האדם המתגונן או של זולתו; השלישי, מיידיות; הרביעי, שהאדם המתגונן לא הביא בהתנהגותו הפסולה לתקיפה תוך שהוא צופה מראש את אפשרות התפתחות הדברים; החמישי, פרופורציונליות/מידתיות – שקילות בין הנזק הצפוי מפעולת המגן לנזק הצפוי מן התקיפה; השישי, נחיצות, במובן שלא היתה אפשרות להדוף את התקיפה בדרך אחרת, פחות פוגענית (ע""פ 4784/13 סומך נ' מדינת ישראל, פסקה 162 [פורסם בנבו] (18.2.2016)). כן נקבע, כי אל מול יתר התנאים – שהם יסודות עובדתיים מובהקים, תנאי הפרופורציונליות הוא תנאי נורמטיבי, הנקבע על ידי בית המשפט (עניין אלטגאוז, פסקה 15). ",הגנה עצמית מדומה – מסגרת נורמטיבית
"ע""פ 6168∕20","נטל ההוכחה ביחס לקיומו של סייג ההגנה העצמית, מעוגן בסעיפים 34ה ו-34כב(ב) לחוק. סעיף 34ה לחוק מורה: ""מלבד אם נאמר בחיקוק אחרת, חזקה על מעשה שנעשה בתנאים שאין בהם סייג לאחריות פלילית""; וסעיף 34כב(ב) לחוק קובע: ""התעורר ספק סביר שמא קיים סייג לאחריות פלילית, והספק לא הוסר, יחול הסייג.",הגנה עצמית מדומה – מסגרת נורמטיבית
"ע""פ 6168∕20","	על משמעותן של הוראות אלו, נכתב:",הגנה עצמית מדומה – מסגרת נורמטיבית
"ע""פ 6168∕20","במובנים מסוימים, יצר סעיף 34כב(ב) מעין ""ייצור כלאיים"". מחד גיסא, המדינה אינה חייבת להוכיח בשלב הראשון כי סייג כזה או אחר אינו מתקיים. מאידך גיסא, משהתעורר ספק סביר, והסייג אינו ""רדום"", אי הסרתו פועלת לטובת הנאשם..."" (ע""פ 7535/17 הרב אליהו בקשי דורון נ' מדינת ישראל, פסקה 13 לחוות דעתו של השופט (כתוארו אז) נ' הנדל [פורסם בנבו] (25.5.2021)‏)‏.",הגנה עצמית מדומה – מסגרת נורמטיבית
"ע""פ 6168∕20","משסקרתי זאת, אפנה כעת להחלת האמור לעיל בענייננו. ",הגנה עצמית מדומה – מסגרת נורמטיבית
"ע""פ 6168∕20","המדינה, בערעורה, אמנם טענה כי בית המשפט המחוזי שגה בקביעתו כי התקיים סייג ההגנה העצמית המדומה, אולם לא פירטה במפורש מהו התנאי או התנאים מבין ששת התנאים האמורים שאינם מתקיימים לשיטתה.",מן הכלל אל הפרט
"ע""פ 6168∕20","על רקע טענות המדינה המופנות כלפי קביעת בית המשפט המחוזי כי לא ניתן לשלול את טענות המשיבים שבעטו במנוח כדי למנוע סכנה מידית שנשקפה ממנו, דומה כי עיקר המחלוקת נוגעת להתקיימות התנאי השני – קיומה של סכנה מוחשית לפגיעה בחייו, בחירותו בגופו או ברכושו, של האדם המתגונן או של זולתו.",מן הכלל אל הפרט
"ע""פ 6168∕20","כאמור, עסקינן בהגנה עצמית מדומה. על כן, אין חולק כי בפועל סכנה מוחשית שכזו לא הייתה, ועלינו לבחון האם המשיבים אכן טעו טעות כנה לחשוב כי נשקפת סכנה כזו. לעניין זה אעיר, כי דומה שטענת המדינה ""גולשת"", במידה מסוימת, למישור סבירות טעותם של המשיבים (בין היתר, בסעיף 54 להודעת הערעור המנומקת). ואולם, בעוד סבירות הטעות עשויה לשמש כאבן בוחן להערכת כנותה (עניין אלטגאוז, פסקה 16) – די לנאשם להראות כאמור כי טעה טעות כנה.",מן הכלל אל הפרט
"ע""פ 6168∕20","היבט זה, שהוא יסוד עובדתי מובהק, מוליך אותנו לכלל הידוע לפיו ערכאת הערעור אינה מתערבת בממצאי עובדה ומהימנות אשר נקבעו על ידי הערכאה הדיונית, אלא במקרים חריגים בלבד (ע""פ 5462/18 זועבי נ' מדינת ישראל, פסקה 10 [פורסם בנבו] (16.12.2019)‏‏). נקבע במקרה אחר:",מן הכלל אל הפרט
"ע""פ 6168∕20","""השאלה האם הנאשם במקרה מסוים טעה טעות כנה בנוגע להתקיימות התנאים המפורטים לעיל (כולם או חלקם) [ששת התנאים לקיומה של טענת הגנה עצמית – י' א'], כפי שטוען המערער בערעור שלפנינו, היא שאלה עובדתית מובהקת, שמטבע הדברים ההכרעה בה מסורה לערכאה הדיונית (זאת, למעט תנאי הפרופורציה שהוא תנאי נורמטיבי הנקבע על ידי בית המשפט...)"" (ע""פ 8133/09 מזרחי נ' מדינת ישראל, פסקה 10 [פורסם בנבו] (21.7.2010)‏‏; ההדגשה הוספה). ",מן הכלל אל הפרט
"ע""פ 6168∕20","כוחו של כלל זה יפה גם בענייננו: המשיבים נחקרו ארוכות במסגרת ההליך בבית משפט המחוזי. בית המשפט סקר בהרחבה את עדויותיהם ובחן את גרסאותיהם בחקירותיהם במשטרה. כמו כן, עמד בית המשפט על הפערים, הנטענים והקיימים, בין הגרסאות השונות.",מן הכלל אל הפרט
"ע""פ 6168∕20","	המשיב 1 העיד ביחס להתרחשויות טרם הבעיטה במנוח, כך: ""... ובאותו זמן אני מזהה שהוא משנה את התנוחה שלו ותוך כדי היד שלו נכנסת מתחת לבטן, באותה שנייה אני מבין שקיימת כאן סכנה מידית וממשית ואני פועל בבעיטה אחת וממוקדת בפלג גופו העליון על מנת להסיר את אותו סיכון מידי"" (פרו' מיום 22.4.2018, עמ' 154, ש' 33-29).",מן הכלל אל הפרט
"ע""פ 6168∕20","	עוד הוסיף, כי בזמן זה חלפה במוחו מחשבה על פיגוע שארע זמן קצר טרם האירועים: ""...[ו]מספר ימים לפני זה היה גם את הפיגוע של עובד בזק בירושלים [...] שיורים בו והוא נופל ואחרי זה הוא קם וממשיך לפגע..."" (פרו' מיום 29.4.2018, עמ' 257, ש' 9-7). ",מן הכלל אל הפרט
"ע""פ 6168∕20","	המשיב 2, העיד על תוכנו של תדריך שהעביר בבוקר האירוע לסוהרים: ""...התדריך שהעברתי לסוהרים נגע ברובו באירועים שחווה מדינת ישראל בשלב של אוקטובר, אירועי פיגועי דקירה, פיגועי דריסה, אינתיפאדת היחידים, אנחנו, כלובשי מדים, היו עלינו המון התראות של פיגוע, פיגוע, חטיפה, היו המון חרדות בציבור, חרדה גם בקרב הסוהרים..."" (פרו' מיום 16.1.2019, עמ' 243, ש' 7-4). ",מן הכלל אל הפרט
"ע""פ 6168∕20","	המשיב 2 נפצע מוקדם יותר ביום הפיגוע במסגרת ניסיון השתלטות על אסיר, ובמהלך נסיעה ברכב בדרכו לחדר המיון בבית החולים סורוקה, יחד עם הסוהר הנוסף – ארע הפיגוע. כך תיאר את השתלשלות הדברים: ""שמענו את הירייה, עצרנו את הרכב, אמרתי לו תקשיב, תחנה את הרכב, אני רץ פנימה, אני רץ פנימה..."" (שם, עמ' 245, ש' 2-1). ",מן הכלל אל הפרט
"ע""פ 6168∕20","	על אותם רגעי מתח טרם הבעיטה במנוח, העיד כי ""התחיל ירי מסיבי"" (שם, עמ' 247, ש' 23), ו-""היו צרחות, צעקות, צרחות, בהלה, חלק מהאנשים רצו כדי לברוח, חלק התחבאו וחלק רצו לזירת האירוע שנפתחה כרגע והמנוח, שהוא נשאר ללא אבטחה, ללא אף אחד ש... למעשה, הפקירו את הזירה הנוכחית"" (שם, עמ' 248, ש' 31-29). ",מן הכלל אל הפרט
"ע""פ 6168∕20","על כך הוסיף: "".. . זה מחבל ששוכב לי על הקרקע ומזיז את הידיים, הוא מזיז חלק מהגוף שלו, יש ירי, הכל תוך כדי ירי, כל מה שאני עושה זה תוך כדי ירי, יורים עליי, אני גם מפחד לקבל כדור בראש..."" (שם, עמ' 254 ש' 30 – עמ' 255, ש' 1). על רקע זה העיד כי בעט במנוח כדי ""לנטרל אותו"" (שם, עמ' 256, ש' 2).",מן הכלל אל הפרט
"ע""פ 6168∕20","התמונה, אפוא, אינה פשוטה כלל ועיקר ואף מורכבת. בית המשפט המחוזי שמע עדויות אלו לפניו, בנוסף לעדויותיהם של עדים נוספים, ובסופו של יום קבע כי לא ניתן לשלול את טענת המשיבים כי הבעיטה הבודדת שבעט כל אחד מהם במנוח נעשתה בשל תחושת סכנה מידית להמשך הפיגוע שהשניים חשו באותה העת. בקביעות עובדתיות אלו, איני מוצא להתערב.",מן הכלל אל הפרט
"ע""פ 6168∕20","גם אם הצופה מן הצד בסרטון יכול לתהות מה בדיוק גרם לתחושת סכנה באותה נקודת זמן, דומה כי ההקשר בו נעשו המעשים, עליו עמדתי בהרחבה לעיל – תוך כדי פיגוע רצחני, הוביל את המשיבים, כל אחד וטעמיו שלו, לפעול כפי שפעלו תחת לחץ ותחושת החשש מהעתיד להתרחש. כפי שנקבע בעניין אלטגאוז: ""... יש לזכור כי המבחן לטעותו של הנאשם הוא לעולם אינדיבידואלי, ואם יש יסוד להניח כי הנאשם האמין בקיומה של סכנה מסוימת, אף אם אמונתו זו אינה סבירה, יש לקבל זאת"" (שם, פסקה 39).",מן הכלל אל הפרט
"ע""פ 6168∕20","ההתרחשות במבנה התחנה המרכזית בזמן אמת עוררה פאניקה ובהלה רבה בקרב הנוכחים, והמשיבים סברו, כיתר הנוכחים, כי המנוח הוא אכן מחבל.",מן הכלל אל הפרט
"ע""פ 6168∕20","לעניין זה, הסרטון שהוצג (ת/22) אמנם משמעותי עד מאוד, ואף אני צפיתי בו לא אחת. הוא הוקרן גם במסגרת הדיון בערעור, תוך מתן פרשנותו של בא כוח המדינה שאחריה באה פרשנות סנגורו של המשיב 2 לאירועים. על אף חשיבותו, אין בסרטון כדי להציג את התמונה בשלמותה, היות שלב-ליבה של המחלוקת נוגע לתחושות המשיבים באותם רגעים קצרים שבהם פעלו תחת לחץ עצום.",מן הכלל אל הפרט
"ע""פ 6168∕20","אוסיף, כי בחינת התנהלות המשיבים בכללותה מעלה מספר סממנים נוספים המצביעים לשיטתי על כך שלא תאוות נקם היא שהניעה אותם במעשיהם – המשיבים, שניהם, שהו מחוץ למבנה התחנה בעת תחילת הפיגוע. למרות שהם יכלו לנוס לכיוון השני, רצו לתוך התחנה. המשיב 1 היה חמוש ולא עשה שימוש בנשקו, כך נהג גם המשיב 2, במצב של חוסר ודאות מובהק ובידיים חשופות.",מן הכלל אל הפרט
"ע""פ 6168∕20","מיד בעקבות הירי הנוסף שבוצע על ידי המחבל, ולאחר בעיטת המשיב 1 במנוח, הוא ניסה לזהות את מקור הירי כשנשקו בידו, באחיזה מבצעית, ורץ לכיוון אותה הזירה (עמ' 20 לפסק הדין). בשלב זה המשיב 2 נותר ליד מי שסבר כי הוא מחבל אשר נשאר ללא השגחה בעקבות מנוסת ההמון בשל הירי.",מן הכלל אל הפרט
"ע""פ 6168∕20","	המשיב 1 אף פעל במסגרת האירוע לטיפול בפצועים, ניסה לתת טיפול רפואי ראשוני לעומרי לוי ז""ל, וסייע לכוחות הרפואה (פרו' מיום 22.4.2018, עמ' 156, ש' 37-18; עמ' 158, ש' 22-16). כל זאת, אחרי שבעט במנוח. ",מן הכלל אל הפרט
"ע""פ 6168∕20","כמו כן המשיב 1 העיד על דרך התנהלותו לאחר ששב לזירה בה שכב המנוח, תוך שהוא מתייחס לטענת המדינה כי בעט קודם לכן במנוח מתוך כעס ומשיקולי נקם:",מן הכלל אל הפרט
"ע""פ 6168∕20","""אחרי הירי השני, כשלדעתי אותו מחבל אמיתי יצא כבר מתחומי התחנה, אני מגיע לידו [ליד המנוח – י' א'], אני שוב מנסה להבין [...] כל טענה, אם קיימת וקיימת, שעשיתי את זה מאילו רגשות כאלה ואחרים, אז באותה נקודת זמן, אחרי שסחבתי שני חברים ואני מלא בדם שלהם, אז אם יש לכם אילו טענות לכעס, אז זהו הרגע שאם בן אדם כועס, זה הרגע שהכעס אמור להתעורר בו, אחרי שהוא סחב את שני החברים שלו, שחשבתי ששניהם הולכים למות [...] ובאותה נקודת זמן אני לא עושה לו [למנוח – י' א'] כלום"" (שם, עמ' 164, ש' 9-1). ",מן הכלל אל הפרט
"ע""פ 6168∕20","אני סבור כי בחינת מכלול התנהלות המשיבים, ולא רק בחינה מצומצמת של אותן שניות בהן בעט כל אחד מהם במנוח, מעלה לפחות אפשרות סבירה שפעולותיהם לא נעשו כחלק מהמון המבקש לנקום, אלא כניסיון לסייע כמיטב יכולתם ועל פי הכשרתם במסגרת האירוע המורכב והטראגי שלתוכו נקלעו. זאת, משראו עצמם מחויבים לעשות כן מתוקף תפקידם ושירותם.",מן הכלל אל הפרט
"ע""פ 6168∕20","בהקשר זה אבהיר, כי בית משפט זה אינו נדרש להעניק ""ציונים"" לדרך בה סברו המשיבים כי נכון לתפעל את האירוע מבחינה מקצועית – לשבט או לחסד. אף לא לנו להכריע האם המשיבים פעלו כלוחמים עזי נפש כנטען על ידי הסנגורים. די לנו בכך שקיים ספק סביר לגבי אשמתם שמחייבנו לזכותם.",מן הכלל אל הפרט
"ע""פ 6168∕20","כאן המקום לדון בסוגיה נוספת שהועלתה במסגרת הדיון בערעור – טענת הסניגורים לאכיפה בררנית. כתב האישום מושא הליך זה הוגש תחילה נגד ארבעה נאשמים. שני הנאשמים מלבד המשיבים הורשעו על פי הודאתם בעבירה של התעללות בחסר ישע במסגרת הסדר טיעון. נגד הסוהר הנוסף, שסייע בהשלכת הספסל כאמור, לא ננקטו הליכים פליליים, והוא הועמד לדין משמעתי, וזוכה בהכרעת דין מיום 28.6.2016 (נ/30).",מן הכלל אל הפרט
"ע""פ 6168∕20","	כמו כן, מה שהוביל למותו של המנוח, ועל כך אין חולק, הן היריות שפגעו בו על לא עוול בכפו. בגין זאת לא הועמד איש לדין פלילי. זאת על אף שגרסת קצין הביטחון שירה במנוח העלתה סימני שאלה בהיותה ""גרסה מתפתחת"" (ראו הסקירה בעמ' 36-35 לפסק הדין). ",מן הכלל אל הפרט
"ע""פ 6168∕20","השורה התחתונה היא, שהמשיבים נותרו אלו שלהם יוחסה העבירה החמורה ביותר בגין האירוע – חבלה בכוונה מחמירה, עבירה שהעונש המרבי בגינה עומד על 20 שנות מאסר. אף שהתמונה המלאה לא נפרשה לפנינו, דומה כי תוצאה זו אינה עולה בקנה אחד עם הגיונם של דברים והכלל נגד אכיפה בררנית של הדין הפלילי.",מן הכלל אל הפרט
"ע""פ 6168∕20","יש להדגיש, כי אין בקביעותיי שבפסק דין זה כדי להפחית, ולו במאומה, מחומרתה של התוצאה הטראגית של האירוע. לצד רציחת החייל עומרי לוי ז""ל על ידי המחבל, שרשרת הטעויות שארעה הובילה לכך שחייו של אבטום זרהום ז""ל, אדם חף מפשע, קופחו באופן אכזרי ביותר. האירוע קשה עד מאוד והתמונות והסרטים שמתעדים אותו, היו עבורי קשים מאוד לצפייה. כך הוא במיוחד כאשר אנו יודעים כעת כי המנוח לא היה חמוש, כי לא נשקפה ממנו שום סכנה וכי הוא אדם חף מפשע.",מן הכלל אל הפרט
"ע""פ 6168∕20","אולם, אין להניח את כובד משקלה של תוצאה קשה זו על כתפי המשיבים. אשמתם או חפותם אינה נבחנת לפי מעשיהם של אחרים, אלא לפי מעשיהם שלהם. אחרי שנותר ספק סביר בדבר התקיימות סייג ההגנה עצמית המדומה, אין לנו אלא להגיע למסקנה כי השנים זוכו כדת וכדין.",מן הכלל אל הפרט
"ע""פ 6168∕20","סוף דבר: אציע לחברי ולחברתי כי נדחה את הערעור, על שני חלקיו.",מן הכלל אל הפרט
"ע""פ 6168∕20",ש ו פ ט ,מן הכלל אל הפרט
"ע""פ 6168∕20",ש ו פ ט,	אני מסכים. 
"ע""פ 6168∕20","טרגדיה נוראה הובילה לקיפוח חייו של אדם חף מפשע. בשל טעות בזיהויו כמחבל שזה עתה ביצע פיגוע רצחני, ניטלו חייו של המנוח בנסיבות מזעזעות. המשיבים, אשר נקלעו לזירת הפיגוע תוך כדי התרחשותו, הוסיפו משלהם לסבלו של המנוח בשעות חייו האחרונות, והתמונות קשות לצפייה.",השופטת ג' כנפי-שטייניץ:
"ע""פ 6168∕20","אין חולק שבעת שבוצעו המעשים, סברו הכל כי מדובר במחבל. אין חולק שהמעשים נעשו בעיצומו של פיגוע טרור, ועוד בטרם ניתן היה לקבוע שהאירוע הסתיים. במוקד המחלוקת עמדה השאלה האם פעלו המשיבים מתוך הגנה עצמית מדומה, ובעיקרו של דבר, האם פעלו מתוך תחושה מוטעית כי נשקפת מן המנוח סכנה מוחשית ומיידית.",השופטת ג' כנפי-שטייניץ:
"ע""פ 6168∕20","המשיבים טענו כי ביצעו את המעשים מתוך תחושת סכנה ממשית, כפי שחשו אותה בעת האירוע. המדינה טענה כי מניעים אחרים עמדו ביסוד מעשיהם. בית המשפט המחוזי, לאחר שבחן את מכלול הראיות, לרבות סרטון האבטחה, לפני ולפנים, ולאחר שהתרשם גם מעדויותיהם של המשיבים באופן בלתי אמצעי, הגיע למסקנה שהמשיבים הצליחו לעורר ספק סביר בדבר כנות טעותם ובאשר להתקיימותו של סייג ההגנה העצמית המדומה. במסקנה זו, ומן הטעמים שפורטו בחוות דעתו של חברי השופט י' אלרון, לא ראיתי להתערב.",השופטת ג' כנפי-שטייניץ:
"ע""פ 6168∕20","לאור האמור, אני מצרפת דעתי לדעת חבריי כי דין הערעור להידחות.",השופטת ג' כנפי-שטייניץ:
"ע""פ 6168∕20",ש ו פ ט ת,השופטת ג' כנפי-שטייניץ:
"ע""פ 6168∕20",	הוחלט כאמור בפסק דינו של השופט י' אלרון. ,השופטת ג' כנפי-שטייניץ:
"ע""פ 6168∕20"," ניתן היום, ‏י' בסיון התשפ""ב (‏9.6.2022). ",השופטת ג' כנפי-שטייניץ:
"ע""פ 6168∕20",54678313ש ו פ ט ,5129371
"ע""פ 6168∕20",ש ו פ ט,5129371
"ע""פ 6168∕20",ש ו פ ט ת,5129371
"ע""פ 6168∕20",   20061680_J11.docx   עע,_________________________
"ע""פ 6168∕20","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 6168∕20",י' אלרון 54678313-6168/20,_________________________
"ע""פ 6168∕20",נוסח מסמך זה כפוף לשינויי ניסוח ועריכה,_________________________
"ע""פ 6168∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
