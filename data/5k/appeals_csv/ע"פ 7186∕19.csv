verdict,text,part
"ע""פ 7186∕19",בבית המשפט העליון בשבתו כבית משפט לערעורים פליליים,nothing
"ע""פ 7186∕19","ע""פ  7186/19",nothing
"ע""פ 7186∕19",כבוד הנשיאה א' חיות,לפני:	
"ע""פ 7186∕19",כבוד השופט נ' סולברג,לפני:	
"ע""פ 7186∕19",כבוד השופט ג' קרא,לפני:	
"ע""פ 7186∕19",מדינת ישראל,המשיבים:
"ע""פ 7186∕19",אשר מסעוד טובי,המשיבים:
"ע""פ 7186∕19","ערעור על גזר הדין של בית המשפט המחוזי בבאר שבע מיום 15.9.2019 בת""פ 53803-07-18 שניתן על ידי כבוד השופט י' עדן",המשיבים:
"ע""פ 7186∕19","ב' בטבת התש""פ       ",תאריך הישיבה:
"ע""פ 7186∕19",בשם המערערת:,(30.12.2019)
"ע""פ 7186∕19","עו""ד נתנאל לאגמי; עו""ד אלכסי גלפגט",(30.12.2019)
"ע""פ 7186∕19","עו""ד רוני זלושינסקי",בשם המשיבים:
"ע""פ 7186∕19",בשם שירות המבחן למבוגרים:,בשם המשיבים:
"ע""פ 7186∕19",גב' ברכה וייס,בשם המשיבים:
"ע""פ 7186∕19","חוק העונשין, תשל""ז-1977: סע'  34ח, 77, 77(א), 333",חקיקה שאוזכרה: 
"ע""פ 7186∕19",מיני-רציו:,חקיקה שאוזכרה: 
"ע""פ 7186∕19","* נוכח דרך חישובו (אומדן) ותקרת שיעורו, הפיצוי במסגרת ההליך הפלילי, מכח סעיף 77(א) לחוק העונשין אינו ממצה בהכרח את הסעדים האזרחיים אשר ייתכן והנפגע זכאי להם. מדובר ב'עזרה ראשונה', בצידה עומדת לנפגע האפשרות להגיש בנפרד תביעה אזרחית נגד העבריין, בגין מלוא נזקיו. בנסיבות העניין, לא היה מקום להשית על המערערת פיצוי בשיעור הגבוה שנקבע (150,000 ₪), החורג במידה משמעותית מן הפיצויים שנפסקו על-ידי בתי משפט בנסיבות דומות. ובנסיבות ביהמ""ש מוצא להפחיתו ל-65,000 ₪.",חקיקה שאוזכרה: 
"ע""פ 7186∕19",* עונשין – פיצויים והוצאות – פיצויים לקורבן,חקיקה שאוזכרה: 
"ע""פ 7186∕19","ערעור על גז""ד מחוזי, בגדרו נגזרו על המערערת – בעקבות הרשעתה במסגרת הסדר טיעון בעבירה של חבלה חמורה שלא כדין, לאחר ששפכה שמן רותח על בעלה – 9 חודשי מאסר לריצוי בדרך של עבודות שירות, ו-9 חודשי מאסר על-תנאי. כמו כן, חוייבה המערערת בתשלום פיצוי למתלונן, בסך של 150,000 ₪. ביהמ""ש קבע כי מדובר באירוע חמור ביותר שתוצאותיו קשות, אולם מנגד, הקרבה לסייג לאחריות פלילית הקבוע בסעיף 34ח לחוק העונשין, משמעותית. עוד הדגיש ביהמ""ש, כי מהעובדות עליהם הסכימו הצדדים עולה שלמערערת לא היתה כוונה לבצע את מעשה העבירה. הערעור מתמקד בשיעור הפיצוי שהושת על המערערת.",.
"ע""פ 7186∕19","ביהמ""ש העליון (מפי השופט נ' סולברג) קיבל את הערעור בחלקו מהטעמים הבאים:",.
"ע""פ 7186∕19","עוד במסגרת ההליך הפלילי, רשאי ביהמ""ש להטיל על נאשם פיצוי בעל אופי אזרחי, מכח סעיף 77(א) לחוק העונשין.",.
"ע""פ 7186∕19","על אף שקיימת קרבה בין הפיצוי הנפסק בהליך הפלילי, לזה הנפסק במסגרת דיני הנזיקין, הם נבדלים זה מזה בשתיים: בדרך חישובם, ובגובה הפיצוי המרבי. כך, בעוד שבהליך האזרחי ידרש כימות מדויק של שיעור הנזק, בהליך הפלילי יחושבו הפיצויים על דרך האומדן. ובכל הנוגע לשיעורו של הפיצוי, הוא מוגבל לתקרה הקבועה בחוק (258,000 ש""ח). על כן אין הפיצוי ממצה בהכרח את הסעדים האזרחיים אשר ייתכן והנפגע זכאי להם. פיצוי זה הריהו 'עזרה ראשונה' הניתנת לנפגע העבירה בתום ההתדיינות בפלילים. בצד אותה 'עזרה ראשונה' עומדת האפשרות להגיש בנפרד תביעה אזרחית נגד העבריין, בגין מלוא נזקי קרבן העבירה.",.
"ע""פ 7186∕19","בעניין דנן פסק ביהמ""ש המחוזי פיצוי למתלונן, מבלי שחישב את שיעור הנזק המדויק שנגרם לו. כאמור, הוא גם לא נדרש לעשות כן. יחד עם זאת, בנסיבות העניין וכשהפיצוי לא חושב באופן מדויק, לא היה מקום להשית על המערערת פיצוי בשיעור גבוה שכזה, החורג במידה משמעותית מן הפיצויים שנפסקו על-ידי בתי משפט בנסיבות דומות, כפי שהראו באי-כוחה בטיעוניהם. המתלונן, אם ירצה בכך, יוכל לנקוט בהליך אזרחי מתאים, במסגרתו יבחנו ויחושבו נזקיו, ובהתאם יפסקו הפיצויים המגיעים לו.",.
"ע""פ 7186∕19","לפיכך, הוחלט לקבל את הערעור בחלקו ולהפחית את סכום הפיצוי ל- 65,000 ₪.",.
"ע""פ 7186∕19","ערעור על גזר הדין של בית המשפט המחוזי בבאר שבע מיום 15.9.2019 בת""פ 53803-07-18 (השופט י' עדן), בגדרו נגזרו על המערערת, קטמור טובי, 9 חודשי מאסר לריצוי בדרך של עבודות שירות, ו-9 חודשי מאסר על-תנאי. כמו כן, חוייבה קטמור בתשלום פיצוי למתלונן, בסך של 150,000 ₪. הערעור מתמקד בשיעור הפיצוי שהושת על קטמור.",השופט נ' סולברג:
"ע""פ 7186∕19","על-פי המתואר בכתב האישום המתוקן, בין קטמור לבין א.ט. – בעלה ואבי ילדיה (להלן: המתלונן), שררו יחסים מתוחים. בליל ה-7.7.2018 טיגנה קטמור בצק במטבח, ובסיום הטיגון ניגשה לרוקן את השמן הרותח בחדר השירותים שממוקם בחדר השינה של בני הזוג. כשנכנסה לחדר השינה, רצתה להביט בטלפון הסלולרי של המתלונן, אשר לן באותה עת במיטתם. במהלך ניסיונה להסתכל במכשיר הטלפון, קרבה קטמור אל המתלונן כשהמחבת בידה, בשוויון נפש לכך שהשמן הרותח עלול להישפך עליו. או אז, נשפך השמן הרותח על ראשו, פניו, צווארו, חזהו וגפיו העליונות של המתלונן ונגרמו לו חבלות חמורות. המתלונן התעורר משנתו כשהוא זועק מכאבים, ולמשמע זעקותיו יצאו ילדיהם מן החדרים וצעקו גם הם בבהלה. שכנים שעברו בסמוך נכנסו אל הדירה, ומיהרו להזעיק את כוחות ההצלה. המתלונן הובהל אל חדר הטראומה בבית החולים, שם התברר כי הוא סובל מכוויות באזורים שונים בגופו, בדרגות שונות.",רקע ועיקרי כתב האישום המתוקן
"ע""פ 7186∕19","במסגרת הסדר טיעון, סיכמו הצדדים כי קטמור תודה בכתב האישום המתוקן, והמדינה מצדה תטען לעונש שלא יעלה על 24 חודשי מאסר בפועל, מאסר על תנאי, ופיצוי למתלונן. קטמור הודתה במיוחס לה בכתב האישום המתוקן, וביום 2.12.2018 הורשעה בעבירה של חבלה חמורה שלא כדין, לפי סעיף 333 לחוק העונשין, התשל""ז-1977 (להלן: החוק או חוק העונשין).",רקע ועיקרי כתב האישום המתוקן
"ע""פ 7186∕19","בשלב הטיעונים לעונש הגישה המדינה שתי תמונות של המתלונן שצולמו בבית החולים, מסמכים רפואיים, תסקיר נפגע עבירה, וכן חוות דעת פסיכיאטרית בעניינה של קטמור. ב""כ של קטמור הגיש מצדו מכתבי המלצה ממקומות שבהם עבדה, מכתבים ממקומות טיפוליים שאליהם פנתה, תמונות החבלות שנגרמו לה במהלך האירוע, וחוות דעת קרימינולוגיות.",רקע ועיקרי כתב האישום המתוקן
"ע""פ 7186∕19","בטיעוניה לעונש, הסכימה ב""כ המדינה, כי ישנה קרבה מסוימת לסייג לאחריות פלילית הקבוע בסעיף 34ח לחוק העונשין, אך לדבריה עובדה זו מצאה ביטוי בהסדר הטיעון שאליו הגיעו הצדדים. נטען, כי חייו של המתלונן השתנו מן הקצה אל הקצה, וכי מעשיה של קטמור פגעו לא רק בו אלא בתא המשפחתי כולו. בסיכומו של דבר ובהתאם להסכמה שבין הצדדים, טענה ב""כ המדינה למאסר בן שנתיים ימים, מאסר על תנאי, פיצוי למתלונן והתחייבות כספית. מנגד ציין ב""כ של קטמור את הסכמת הצדדים לכך שהיתה קרובה לסייג לאחריות פלילית, וכן את העובדה שהיא כלל לא התכוונה להשליך את השמן הרותח על המתלונן, וסמוך לאחר קרות האירוע התקשרה מיוזמתה למגן דוד אדום. עוד הדגיש, כי מדובר באישה נעדרת עבר פלילי, אשר הודתה במעשים בחקירתה במשטרה ובדיון בבית המשפט. בסיכומו של עניין, עתר ב""כ של קטמור למתחם שמתחיל בחודשי מאסר ספורים, ומסתיים ב-18 חודשי מאסר בפועל. לעמדתו, נכון יהיה למקם את קטמור בתחתית המתחם.",רקע ועיקרי כתב האישום המתוקן
"ע""פ 7186∕19","לאחר שסקר את עיקרי כתב האישום המתוקן, בחן בית המשפט המחוזי את חוות הדעת הפסיכיאטרית בעניינה של קטמור. בחוות הדעת תוארו הקשיים שחוותה בעקבות אירוע טראומטי שאירע לה בהיותה בת 14, והשלכותיו על המשך חייה. אמנם, בבדיקות השונות שנעשו סמוך לאחר מעצרה, לא אובחן אצל קטמור מצב פסיכוטי, אך צוין כי התנהגותה במהלך האירוע, אופן חשיבתה והסקת מסקנותיה, מצביעים על כך שהיתה במצב פסיכוטי המתבטא במחשבות שווא ובקנאה. יחד עם זאת נקבע בחוות הדעת, כי קטמור כשירה לעמוד לדין, וכי אינה עומדת בסייג הקבוע בסעיף 34ח לחוק.",עיקרי גזר הדין של בית המשפט המחוזי 
"ע""פ 7186∕19","בית המשפט בחן גם את תסקירי שירות המבחן שהוגשו בעניינה של קטמור וסקרו את מהלך חייה, את הקשיים שחוותה, ואת המניעים שעמדו בבסיס ביצוע העבירה. צוין, כי שירות המבחן התרשם מכך שקטמור מתקשה לקחת אחריות על מעשיה, ותופסת עצמה כקרבן העיקרי באירוע. בשל האמור, לא בא התסקיר הראשון בהמלצה טיפולית, והמליץ להטיל על קטמור ענישה קונקרטית המציבה גבול ברור. גם בתסקיר המשלים, חזר שירות המבחן והדגיש, כי נשקף סיכון רב מקטמור בשל קשייה להכיר במעשיה ולקחת עליהם אחריות, והותיר את המלצתו הראשונית על כנה.",עיקרי גזר הדין של בית המשפט המחוזי 
"ע""פ 7186∕19","בית המשפט המחוזי קבע, כי אינו רואה טעם לשנות מן המתחם שסוכם בין הצדדים במסגרת הסדר הטיעון.",עיקרי גזר הדין של בית המשפט המחוזי 
"ע""פ 7186∕19",	מכאן הערעור שלפנינו.,עיקרי גזר הדין של בית המשפט המחוזי 
"ע""פ 7186∕19","ערעורה של קטמור התמקד בשיעור הפיצוי שהושת עליה, אשר חורג לטענתה באופן קיצוני מסכומי הפיצוי שנפסקו במצבים דומים. עוד נטען, כי חרף היות הפיצוי בשיעור חריג, בית המשפט כלל לא נימק מדוע נקבע סכום שכזה, ולא פירט את אומדן הנזק והסבל שנגרם למתלונן.",עיקרי טענות הצדדים בערעור
"ע""פ 7186∕19","בדיון לפנינו חזרה קטמור על טענותיה, תוך שהדגישה כי הסכום שנפסק מופרז, וכי אין לה דרך לעמוד בתשלומו. מנגד טען ב""כ המדינה, כי בעקבות מעשיה של קטמור נהרסו חייו של המתלונן. לדבריו, בגזירת העונש נתן בית המשפט משקל רב לקרבה לסייג, והקל בעונשה של קטמור, חרף נסיבות ביצוע העבירה והמלצות שירות המבחן. לצד זאת, הביע בית המשפט זעזוע ממעשיה של קטמור באמצעות הטלת פיצוי בשיעור גבוה. בנסיבות אלו, טוען ב""כ המדינה, אין מקום להפחית מן הפיצוי שנקבע.",עיקרי טענות הצדדים בערעור
"ע""פ 7186∕19","לאחר שעיינו בגזר הדין, בחנו את נימוקי הערעור, ושמענו את טיעוניהם של ב""כ הצדדים, באנו לכלל מסקנה כי נכון יהיה לקבל את הערעור בחלקו, להפחית מסכום הפיצוי, ולהעמידו על סך של 65,000 ₪.",דיון והכרעה
"ע""פ 7186∕19","סעיף 77(א) לחוק העונשין משמיענו: ""הורשע אדם, רשאי בית המשפט לחייבו, בשל כל אחת מן העבירות שהורשע בהן, לשלם לאדם שניזוק על ידי העבירה סכום שלא יעלה על 258,000 שקלים חדשים לפיצוי הנזק או הסבל שנגרם לו"". הנה כי כן, עוד במסגרת ההליך הפלילי, רשאי בית המשפט להטיל על נאשם פיצוי בעל אופי אזרחי: ""התכלית המרכזית שנועד סעיף 77 להגשים היא מתן סעד מהיר ויעיל לאדם שניזוק מן העבירה בגין הנזק והסבל שנגרמו לו כתוצאה ממנה"" (דברי הנשיאה א' חיות בדנ""פ 5625/16 קארין נ' בוקובזה, [פורסם בנבו] פסקה 17 (13.9.2017)). אולם על אף שקיימת קרבה בין הפיצוי הנפסק בהליך הפלילי, לזה הנפסק במסגרת דיני הנזיקין, הם נבדלים זה מזה בשתיים: בדרך חישובם, ובגובה הפיצוי המרבי. אשר לדרך חישובם של הפיצויים, בעוד שבהליך האזרחי ידרש כימות מדויק של שיעור הנזק, בהליך הפלילי יחושבו הפיצויים על דרך האומדן: ""מדובר בפיצוי בעל אופי ראשוני שאותו פוסק בית המשפט, ככלל, על דרך האומדנא תוך הסתייעות בכלים הראייתיים המוגבלים העומדים לרשותו לצורך כך, ובהם, בין היתר, תסקיר נפגע העבירה"" (שם, פסקה31). בכל הנוגע לשיעורו של הפיצוי, נקבעה בהליך הפלילי תקרת פיצויים שאותה אין לעבור: ""הפיצוי לפי סעיף 77 לחוק הינו פיצוי מוגבל, הכפוף לתקרה הקבועה בחוק שאין לחרוג ממנה; על כן אין הפיצוי ממצה בהכרח את הסעדים האזרחיים אשר ייתכן והנפגע זכאי להם"" (רע""פ 9727/05 גליקסמן נ' מדינת ישראל, [פורסם בנבו] פסקה 21 (8.8.2007)).",דיון והכרעה
"ע""פ 7186∕19","במידה רבה שתי ההבחנות בין פיצוי בהליך הפלילי לבין פיצוי במסגרת דיני הנזיקין, כרוכות זו בזו. בשל העובדה שפיצוי בהליך הפלילי אינו מחייב הליך של הוכחת נזק מדויק, ונקבע בהתאם להתרשמותו של בית המשפט, הרי שאין למצות במסגרתו את הנזק הכולל שנגרם לנפגע העבירה, ויש לתחמו. פיצוי זה הריהו 'עזרה ראשונה' הניתנת לנפגע העבירה בתום ההתדיינות בפלילים. בצד אותה 'עזרה ראשונה' עומדת האפשרות להגיש בנפרד תביעה אזרחית נגד העבריין, בגין מלוא נזקי קרבן העבירה.",דיון והכרעה
"ע""פ 7186∕19","בעניין דנן פסק בית המשפט המחוזי פיצוי למתלונן, מבלי שחישב את שיעור הנזק המדויק שנגרם לו. כאמור, הוא גם לא נדרש לעשות כן. יחד עם זאת, בנסיבות העניין כמתואר לעיל, וכשהפיצוי לא חושב באופן מדויק, לא היה מקום להשית על קטמור פיצוי בשיעור גבוה שכזה, החורג במידה משמעותית מן הפיצויים שנפסקו על-ידי בתי משפט בנסיבות דומות, כפי שהראו באי-כוחה של קטמור בטיעוניהם. המתלונן, אם ירצה בכך, יוכל לנקוט בהליך אזרחי מתאים, במסגרתו יבחנו ויחושבו נזקיו, ובהתאם יפסקו הפיצויים המגיעים לו.",דיון והכרעה
"ע""פ 7186∕19","אשר על כן, החלטנו לקבל את הערעור בחלקו, להפחית את סכום הפיצוי שבו חוייבה קטמור, ולהעמידו על סך של 65,000 ₪.",דיון והכרעה
"ע""פ 7186∕19"," ניתן היום, ‏י""א בטבת התש""פ (‏8.1.2020). ",דיון והכרעה
"ע""פ 7186∕19",54678313 ה נ ש י א ה,5129371
"ע""פ 7186∕19",    ש ו פ ט,5129371
"ע""פ 7186∕19",ש ו פ ט,5129371
"ע""פ 7186∕19",   19071860_O01.docx   שצ,_________________________
"ע""פ 7186∕19","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 7186∕19",נ' סולברג 54678313-7186/19,_________________________
"ע""פ 7186∕19",נוסח מסמך זה כפוף לשינויי ניסוח ועריכה,_________________________
"ע""פ 7186∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
