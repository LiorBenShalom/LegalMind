verdict,text,part
"ע""פ 3791∕18",בבית המשפט העליון בשבתו כבית משפט לערעורים פליליים,nothing
"ע""פ 3791∕18","ע""פ  3791/18",nothing
"ע""פ 3791∕18",כבוד המשנה לנשיאה ח' מלצר,לפני:	
"ע""פ 3791∕18",כבוד השופטת ע' ברון,לפני:	
"ע""פ 3791∕18",כבוד השופטת י' וילנר,לפני:	
"ע""פ 3791∕18",שי לוי,המערערים:
"ע""פ 3791∕18",ליאור שלמה,המערערים:
"ע""פ 3791∕18","ערעור על גזר דינו של בית המשפט המחוזי נצרת (כב' השופט ח' סבאג) בת""פ 29779-05-17 [פורסם בנבו] מיום 29.3.2018",מדינת ישראל
"ע""פ 3791∕18","ד' באב התשע""ח       ",תאריך הישיבה:
"ע""פ 3791∕18","עו""ד אבי חימי",בשם המערערים:
"ע""פ 3791∕18",בשם המשיבה:,בשם המערערים:
"ע""פ 3791∕18","עו""ד קובי מושקוביץ",בשם המערערים:
"ע""פ 3791∕18","חוק העונשין, תשל""ז-1977: סע'  29, 428",חקיקה שאוזכרה: 
"ע""פ 3791∕18",מיני-רציו:,חקיקה שאוזכרה: 
"ע""פ 3791∕18","* גם אם נפלה שגגה באופן הפעלת מנגנון הבניית שיקול הדעת שעוגן בתיקון 113 – אין בכך כדי להצדיק קבלת ערעור כאשר התוצאה העונשית אינה מצדיקה התערבות; הרשעה בעבירה של סחיטה באיומים מחייבת ענישה מחמירה, שתעביר מסר ברור לפיו העובר עבירה זו מסתכן בשלילת חירותו לתקופה ארוכה ובאופן שיעודד את קורבנות העבירה לשבור את קשר-השתיקה.",חקיקה שאוזכרה: 
"ע""פ 3791∕18",* דיון פלילי – ערעור – עונש,חקיקה שאוזכרה: 
"ע""פ 3791∕18",* דיון פלילי – ערעור – אי-התערבות במידת העונש,חקיקה שאוזכרה: 
"ע""פ 3791∕18",* עונשין – ענישה – מדיניות ענישה: סחיטה באיומים,חקיקה שאוזכרה: 
"ע""פ 3791∕18","ערעור על גזר דינו של ביהמ""ש המחוזי בגדרו נגזרו על כל אחד מהמערערים 28 חודשי מאסר בפועל, מאסר על תנאי, פיצויים וקנס, וזאת בגין הרשעתם (ע""פ הודאתם) בעבירה של סחיטה באיומים.",.
"ע""פ 3791∕18","ביהמ""ש העליון דחה את הערעור בקבעו:",.
"ע""פ 3791∕18","ערכאת הערעור תמעט להתערב בגזר הדין שקבעה הערכאה הדיונית, ותעשה כן רק מקום בו נפלה בגזר הדין טעות מהותית בדין או כשהעונש שנגזר על-ידה חורג באופן ניכר מרמת הענישה הראויה או המקובלת בנסיבות דומות. המקרה דנן אינו נופל בגדר אותם מקרים חריגים המצדיקים התערבות.",.
"ע""פ 3791∕18","טענתם העיקרית של המערערים היא כי מתחם הענישה שקבע ביהמ""ש המחוזי בעניינם גבוה מהמתחם הנוהג במקרים דומים. ואולם, בימ""ש זה עמד לא פעם על כך שערכאת הערעור בוחנת בראש ובראשונה את התוצאה העונשית הסופית, וגם אם נפלה שגגה באופן הפעלת מנגנון הבניית שיקול הדעת שעוגן בהוראות תיקון 113 – אין בכך כדי להצדיק קבלת ערעור כאשר התוצאה העונשית אינה מצדיקה התערבות. בענייננו, העונש שנגזר על המערערים הולם את נסיבות ביצוע העבירה ואת נסיבותיהם האישיות, והתוצאה העונשית הסופית אליה הגיע ביהמ""ש המחוזי אינה מצדיקה התערבות.",.
"ע""פ 3791∕18","המעשים בגינם הורשעו המערערים חמורים ביותר. עבירת הסחיטה באיומים מהווה עשיית דין עצמי הפוגעת ביסודות הסדר החברתי, ובמרקם חייהם ובחירותם של הנסחטים במישור האישי והכלכלי. משכך, הרשעה בעבירה של סחיטה באיומים מחייבת ענישה מחמירה, שתעביר מסר ברור לפיו העובר עבירה זו מסתכן בשלילת חירותו לתקופה ארוכה ובאופן שיעודד את קורבנות העבירה לשבור את קשר-השתיקה. הדברים נכונים שבעתיים בענייננו, בשים לב לעברם הפלילי המכביד של המערערים.",.
"ע""פ 3791∕18","ערעור על גזר דינו של בית המשפט המחוזי בנצרת מיום 29.3.2018 (כב' השופט ח' סבאג) בת""פ 29779-05-17, [פורסם בנבו] בגדרו נגזרו על כל אחד מהמערערים 28 חודשי מאסר לריצוי בפועל, מאסר על תנאי, פיצויים למתלונן בסך 25,000 ש""ח וקנס בסך של 5,000 ש""ח או שלושים ימי מאסר תמורתו.",השופטת י' וילנר:
"ע""פ 3791∕18","ביום 13.2.2018 הוגש כתב אישום מתוקן נגד המערערים במסגרת הסדר טיעון בינם לבין המשיבה. מעובדות כתב האישום המתוקן עולה כי המתלונן וקרוב משפחתו, אדם בשם תומר לוי (להלן: תומר), ניהלו במשותף בית עסק במשך תקופה ארוכה (להלן: בית העסק). בשנת 2013 נחתם לבקשתו של תומר הסכם לפירוק השותפות (להלן: ההסכם). לפי האמור בכתב האישום המתוקן, המתלונן עמד בתנאי ההסכם, ואולם במהלך שנת 2016, הובא לידיעת המערערים כי תומר אינו שבע רצון מההסכם. בהמשך לכך, בשני מועדים שונים במהלך חודש דצמבר 2016, הגיע המערער 2 סמוך לבית העסק, טען בפני המתלונן כי תומר סיפר לו שבמהלך עבודתם כשותפים המתלונן גנב מתומר כספים, ואף טען כי המערער 1, שאף הוא קרוב משפחה של המתלונן ושל תומר, ביקש כי המתלונן ייבדק במכונת אמת בעניין הטענות כלפיו. בשלב זה הסביר המתלונן למערער 2 כי ההסכם שבינו לבין תומר נערך על-ידי עורך דין, וכי במידה שיש לתומר טענות כלפיו, יכול הוא לפנות לבית המשפט.",רקע ועיקרי כתב האישום
"ע""פ 3791∕18","ימים ספורים לאחר מכן, במועדים שונים, פגשו המערערים את המתלונן במשרד הסמוך לבית העסק. במסגרת פגישות אלה הבהיר המערער 1 למתלונן כי יש ""לסיים את העניין"", הציע לו להיבדק במכונת אמת, וציין כי במידה שמכונת האמת תגלה כי המתלונן משקר, יהיה עליו לשלם מיליון ש""ח שיתחלקו באופן שווה בין המערערים לבין תומר. לאחר מכן, הציעו המערערים כי המתלונן יכניסם כשותפים לעסק, אך המתלונן הבהיר שבמצב זה יעדיף למכור את העסק. בתגובה לכך, קבעו המערערים כי הם ימכרו עבורו את בית העסק, כי הסכום שיתקבל תמורתו יתחלק באופן שווה בין המתלונן לבין תומר, וכי כל אחד מהם יעביר למערערים מחצית מהסכום שיקבל.",רקע ועיקרי כתב האישום
"ע""פ 3791∕18","המתלונן שאל בתגובה האם המערערים מתכוונים להרגו, והמערער 2 השיב כי הם פועלים ""בדרכים אחרות"", תוך שהוא רומז לשימוש באמצעים פוגעניים ממשיים. בסמוך לאחר שיחה זו, דרשו המערערים מהמתלונן כי יאשר לרואה החשבון שלו למסור להם דוחות כספיים של בית העסק, והמתלונן עשה כן מתוך חשש מפגיעת המערערים. לאחר אירוע זה, חדל המתלונן להישמע לדרישות המערערים ולענות לשיחות טלפון ממספרים לא מזוהים, וכעבור חודשיים, בגבור חששו מפני פגיעה בו ובמשפחתו, הגיש תלונה למשטרה בגין מעשי הסחיטה המתוארים.",רקע ועיקרי כתב האישום
"ע""פ 3791∕18","המערערים הודו במסגרת הסדר הטיעון בעובדות כתב האישום המתוקן, והורשעו על-פי הודאתם בעבירה של סחיטה באיומים, עבירה לפי סעיף 428 רישא וסעיף 29 לחוק העונשין, התשל""ז-1977. במסגרת הסדר הטיעון הוסכם כי הצדדים יטענו באופן חופשי בנוגע לעונש.",רקע ועיקרי כתב האישום
"ע""פ 3791∕18","בגזר הדין סקר בית המשפט המחוזי את עדות המתלונן, אשר תיאר איך חייו נהפכו בן לילה. המתלונן ציין כי מעשיהם של המערערים גרמו לו להפסיק להגיע לבית העסק וכי בעקבות כך הוא נקלע לקשיים כלכליים. המתלונן הוסיף כי עקב מעשיהם של המערערים הוא ובני משפחתו עברו משבר וכי חלקם נזקקים לטיפול פסיכולוגי עד היום.",גזר הדין
"ע""פ 3791∕18","בית המשפט המחוזי עמד על טענות הצדדים לעונש וציין כי המערערים הביעו חרטה וצער על מעשיהם. בהמשך לכך, עמד בית המשפט המחוזי גם על חומרת מעשיהם של המערערים ועל הערכים החברתיים המוגנים שנפגעו עקב מעשיהם. צוין כי מעשי המערערים הובילו לפגיעה קשה ביותר במתלונן, והסתיימו רק עת המערער פנה למשטרה.",גזר הדין
"ע""פ 3791∕18","	כמו כן, עמד בית המשפט המחוזי על מדיניות הענישה הראויה והנוהגת בעבירה של סחיטה באיומים, וציין כי במסגרתה יש לתת משקל בכורה להגנה על ביטחון הציבור כמו גם לשיקולים הרתעתיים. עוד ציין בית המשפט המחוזי את נסיבותיה החמורות של העבירה המיוחסת למערערים, ואת העובדה שמעשיהם האמורים נמשכו תקופה לא מבוטלת ובוצעו לאחר תכנון מוקדם. בהתאם לכל האמור, קבע בית המשפט המחוזי כי מתחם הענישה בעניינם של המערערים נע בין 48-18 חודשי מאסר בפועל.",גזר הדין
"ע""פ 3791∕18","בבואו לגזור את העונש בתוך המתחם שנקבע, ציין בית המשפט המחוזי במסגרת השיקולים לחומרה את השיקולים הבאים: עברם הפלילי המכביד של המערערים; חומרת הנסיבות הקשורות בביצוע העבירה; המעשים שהתלוו לעבירה; הענישה הנוהגת; והאינטרס הציבורי בהרתעה ובגמול. במסגרת השיקולים לקולא נזכרו תקופת המעצר הארוכה של המערערים עד למתן גזר הדין; הודאת המערערים; והבעת החרטה מצדם (על אף שבעניין זה הוער כי עברם מלמד שלאחר ביצוע עבירות קודמות לא השכילו לחזור למוטב).",גזר הדין
"ע""פ 3791∕18","לנוכח האמור, מיקם בית המשפט המחוזי את עונשם של המערערים באמצע מתחם הענישה ההולם שנקבע, וגזר עליהם את העונשים הבאים: 28 חודשי מאסר לריצוי בפועל, בניכוי ימי מעצרם (27.4.2017 עד 29.3.2018); מאסר על תנאי של 12 חודשים למשך 3 שנים לבל יעברו עבירת סחיטה באיומים או כל עבירת אלימות מסוג פשע; תשלום פיצוי למתלונן על סך 25,000 ש""ח לכל מערער; וקנס של 5,000 ש""ח לכל מערער או שלושים ימי מאסר תמורתו.",גזר הדין
"ע""פ 3791∕18","בערעוריהם טוענים המערערים כי בית המשפט המחוזי החמיר בעונשם יתר על המידה, ונראה, כך לטענתם, כי הביא בחשבון את העובדה שהמתלונן פנה למשטרה רק לאחר שהושלך רימון על ביתו, אף כי לא היה קשר בין המערערים לבין אירוע זה. עוד טוענים המערערים כי מתחם הענישה הנוהג והראוי בעניינם נמוך מזה שקבע בית המשפט המחוזי. לטענת המערערים, בית המשפט המחוזי התעלם מהפסיקה שהוצגה לו על-ידם, ממנה עולה כי בנסיבות דומות, ואף חמורות יותר, נגזרו עונשים קלים יותר מזה שנגזר עליהם. המערערים הוסיפו כי בנסיבות העניין – בהינתן שמעשיהם בוצעו בניסיון לגשר בין המתלונן לבין תומר, אשר שניהם קרובי משפחתו של המערער 1, וכן בשים לב לכך שמעשיהם נותרו במישור המילולי בלבד ופסקו כשלושה חודשים לפני מעצרם –  יש מקום להפחית באופן משמעותי מעונש המאסר שנגזר עליהם.",הערעור דנן
"ע""פ 3791∕18","בדיון שהתקיים לפנינו ביום 16.7.2018 סמכה המשיבה ידיה על גזר דינו של בית המשפט המחוזי, וטענה כי מתחם הענישה שנקבע הוא ראוי בנסיבות העניין, זאת בהסתמך על פסיקה שהוצגה על-ידה.",הערעור דנן
"ע""פ 3791∕18","לאחר ששקלתי את טיעוני הצדדים הגעתי לכלל מסקנה כי דין הערעור להידחות, מהטעמים המפורטים להלן.",דיון והכרעה
"ע""פ 3791∕18","	כלל ידוע הוא כי ערכאת הערעור תמעט להתערב בגזר הדין שקבעה הערכאה הדיונית, ותעשה כן רק מקום בו נפלה בגזר הדין טעות מהותית בדין או כאשר העונש שנגזר על-ידה חורג באופן ניכר מרמת הענישה הראויה או המקובלת בנסיבות דומות (ראו: ע""פ 5559/16 מדינת ישראל נ' פלוני [פורסם בנבו] (4.8.2016); ע""פ 1872/16 דז'לדטי נ' מדינת ישראל [פורסם בנבו] (18.5.2017); ע""פ 8479/16 פלוני נ' מדינת ישראל [פורסם בנבו] (30.5.2018)). לא מצאתי כי המקרה דנן נופל בגדר אותם מקרים חריגים המצדיקים התערבות. ",דיון והכרעה
"ע""פ 3791∕18","טענתם העיקרית של המערערים היא כי מתחם הענישה שקבע בית המשפט המחוזי בעניינם גבוה מהמתחם הנוהג במקרים דומים. ואולם, בית משפט זה עמד לא פעם על כך שערכאת הערעור בוחנת ""בראש ובראשונה, את התוצאה העונשית הסופית, וגם אם נפלה שגגה באופן הפעלת מנגנון הבניית שיקול הדעת שעוגן בהוראות תיקון 113, אין בכך כדי להצדיק קבלת ערעור כאשר התוצאה העונשית אינה מצדיקה התערבות"" (ע""פ 8109/15 אביטן נ' מדינת ישראל, [פורסם בנבו] פסקה 8 (9.6.2016)). בענייננו, העונש שנגזר על המערערים הולם את נסיבות ביצוע העבירה ואת נסיבותיהם האישיות, והתוצאה העונשית הסופית אליה הגיע בית המשפט המחוזי אינה מצדיקה את התערבותנו.",דיון והכרעה
"ע""פ 3791∕18","כפי שציין בית המשפט המחוזי, המעשים בגינם הורשעו המערערים הם חמורים ביותר. כבר נאמר לגבי עבירת הסחיטה באיומים כי היא מהווה עשיית דין עצמי הפוגעת ביסודות הסדר החברתי, ובמרקם חייהם ובחירותם של הנסחטים במישור האישי והכלכלי (ראו: ע""פ 1637/13 גולן נ' מדינת ישראל, [פורסם בנבו] פסקה 15 (15.7.2014); ע""פ 5769/14 אלרואי נ' מדינת ישראל, [פורסם בנבו] פסקה 15 (20.9.2015); ע""פ 2200/16 סויטאת נ' מדינת ישראל, [פורסם בנבו] פסקה  8 (21.07.2016)). משכך, הרשעה בעבירה של סחיטה באיומים מחייבת ענישה מחמירה, אשר תעביר מסר ברור לפיו העובר עבירה זו מסתכן בשלילת חירותו לתקופה ארוכה ובאופן אשר יעודד את קורבנות העבירה ""לשבור את קשר-השתיקה"" (ראו: ע""פ 6774/01 מדינת ישראל נ' אלעלווין [פורסם בנבו] (1.11.2001)).",דיון והכרעה
"ע""פ 3791∕18","הדברים האמורים נכונים שבעתיים בענייננו, בשים לב לעברם הפלילי המכביד של המערערים. לחובת המערער 1 עומדות 12 הרשעות קודמות, ביניהן, בין היתר, בגין עבירות של הריגה, אלימות וסחיטה באיומים, ולחובת המערער 2 עומדות 5 הרשעות קודמות, בין היתר בגין עבירות אלימות, איומים ושוד מזוין. חרף הרשעותיהם החוזרות ונשנות, המערערים שבים לסורם פעם אחר פעם, ומפילים חתתם על קורבנות תמימים.",דיון והכרעה
"ע""פ 3791∕18","כמו כן, ובניגוד לטענת המערערים, הקרבה המשפחתית בין המערער 1 לבין המתלונן ותומר מהווה שיקול נוסף דווקא להחמרה בעונשם. קרבה זו מעידה על כך שהמערער 1 אינו בוחל באמצעים, ואף מוכן לפגוע בקרוביו על-מנת להשיג את מבוקשו.",דיון והכרעה
"ע""פ 3791∕18","לבסוף, יש לדחות גם את טענת המערערים כי יש להקל בעונשם אף בשל כך שהסחיטה נותרה במישור המילולי בלבד והסתיימה זמן מה לפני מעצרם. בהקשר זה הדגיש בית המשפט המחוזי כי העובדה שהסחיטה לא מומשה בסופו של דבר לא נבעה מטוב לבם של המערערים, אלא מתושייתו של המתלונן שפנה למשטרה ובכך סיים את מסע ההפחדה והסחיטה.",דיון והכרעה
"ע""פ 3791∕18","לנוכח כל האמור לעיל, לא מצאתי להתערב בגזר הדין. משכך, אציע לחבריי לדחות את הערעור ולהותיר את גזר הדין על כנו.",דיון והכרעה
"ע""פ 3791∕18"," ניתן היום, ‏כ""ג בתשרי התשע""ט (‏2.10.2018). ",דיון והכרעה
"ע""פ 3791∕18",ש ו פ ט ת,54678313המשנה לנשיאה
"ע""פ 3791∕18",ש ו פ ט ת,54678313המשנה לנשיאה
"ע""פ 3791∕18",   18037910_R02.doc   אש,_________________________
"ע""פ 3791∕18","מרכז מידע, טל' 077-2703333 ; אתר אינטרנט,  supreme.court.gov.il",_________________________
"ע""פ 3791∕18",ע' ברון 54678313-3791/18,_________________________
"ע""פ 3791∕18",נוסח מסמך זה כפוף לשינויי ניסוח ועריכה,_________________________
"ע""פ 3791∕18","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
