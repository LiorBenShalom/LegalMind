verdict,text,part
"ע""פ 3332∕22",בבית המשפט העליון בשבתו כבית משפט לערעורים פליליים,nothing
"ע""פ 3332∕22","ע""פ  3332/22",nothing
"ע""פ 3332∕22","ע""פ  4074/22",nothing
"ע""פ 3332∕22",כבוד הנשיאה א' חיות,לפני:	
"ע""פ 3332∕22",כבוד השופט י' אלרון,לפני:	
"ע""פ 3332∕22",כבוד השופטת י' וילנר,לפני:	
"ע""פ 3332∕22","המערער בע""פ 3332/22:",לפני:	
"ע""פ 3332∕22","המערער בע""פ 4074/22:",סאבר קוואסמי
"ע""פ 3332∕22","המשיבה בע""פ 3332/22 ובע""פ 4074/22:",נ  ג  ד
"ע""פ 3332∕22","ערעורים על גזר דינו של בית המשפט המחוזי בירושלים מיום 7.4.2022 ב-ת""פ 43245-08-20 [פורסם בנבו] שניתן על ידי השופט א' רובין",מדינת ישראל
"ע""פ 3332∕22","י""ג בחשון התשפ""ג       ",תאריך הישיבה:
"ע""פ 3332∕22","בשם המערער בע""פ 3332/22:",(7.11.2022) 
"ע""פ 3332∕22","עו""ד ורד בירגר ",(7.11.2022) 
"ע""פ 3332∕22","בשם המערער בע""פ 4074/22:",(7.11.2022) 
"ע""פ 3332∕22","עו""ד רמי עותמאן",(7.11.2022) 
"ע""פ 3332∕22",בשם המשיבה:,(7.11.2022) 
"ע""פ 3332∕22","עו""ד עילית מידן",(7.11.2022) 
"ע""פ 3332∕22",בשם שירות המבחן:,(7.11.2022) 
"ע""פ 3332∕22","עו""ס ברכה וייס",(7.11.2022) 
"ע""פ 3332∕22","חוק העונשין, תשל""ז-1977: סע'  25, 29, 144(ב), 144(ג)(1), 329(א)(1), 333, 334, 335(א), 379",חקיקה שאוזכרה: 
"ע""פ 3332∕22",מיני-רציו:,חקיקה שאוזכרה: 
"ע""פ 3332∕22","* המערערים הורשעו בביצוע עבירות בצוותא על רקע סכסוך משפחות, כשאחד מהם ירה בנשק חם ופצע באמצעותו את המתלונן 1, ואף היכה את המתלונן 2. בשקלול חומרת המעשים, נסיבות ביצועם ונסיבותיהם האישיות של המערערים, יוצא כי העונשים שנגזרו על המערערים ראויים ואין מקום להתערב בהם.",חקיקה שאוזכרה: 
"ע""פ 3332∕22",* עונשין – ענישה – מדיניות ענישה: עבירות נשק,חקיקה שאוזכרה: 
"ע""פ 3332∕22",* עונשין – ענישה – מדיניות ענישה: התערבות ערכאת ערעור,חקיקה שאוזכרה: 
"ע""פ 3332∕22",* עונשין – ענישה – מדיניות ענישה: שיקולים לחומרה,חקיקה שאוזכרה: 
"ע""פ 3332∕22",* עונשין – שותפים לעבירה – מבצע בצוותא,חקיקה שאוזכרה: 
"ע""פ 3332∕22",* עונשין – ענישה – אחדות הענישה,חקיקה שאוזכרה: 
"ע""פ 3332∕22","שני ערעורים הנסובים על חומרת העונשים שהוטלו על המערערים (אחים) בעקבות הרשעתם במסגרת הסדר טיעון. המערער ב-ע""פ 3332/22 (סאבר) הורשע בעבירות של חבלה חמורה בנסיבות מחמירות בצוותא וניסיון לתקיפה סתם וכן פציעה בצוותא והוטל עליו עונש של 22 חודשי מאסר בפועל, לצד ענישה נלווית; והמערער ב-ע""פ 4074/22 (סברי) הורשע בעבירות של חבלה בכוונה מחמירה ונשיאת נשק ותחמושת וכן פציעה בצוותא והוטל עליו עונש של 5.5 שנות מאסר בפועל, לצד ענישה נלווית. העבירות בוצעו על רקע סכסוך משפחות.",.
"ע""פ 3332∕22","ביהמ""ש העליון (מפי השופט י' אלרון, בהסכמת הנשיאה א' חיות והשופטת י' וילנר) דחה את הערעור מהטעמים הבאים:",.
"ע""פ 3332∕22","הלכה היא, כי ערכאת ערעור לא תתערב בחומרת העונש שגזרה הערכאה הדיונית, מלבד במקרים חריגים שבהם גזר הדין מגלה סטייה בולטת מהענישה המקובלת במקרים דומים, או כאשר נפלה טעות מהותית בגזר הדין. הערעורים דנא אינם נמנים עם מקרים חריגים אלו.",.
"ע""פ 3332∕22","אשר על כן, נפסק כי אין להעניק לשיקולי שיקום משקל רב במסגרת הענישה בעבירות נשק. כך בפרט, כאשר השימוש בנשק גרם לפציעתם של אחרים, וכאשר הנשק נשוא העבירות לא הועבר לידי הרשויות כבענייננו, והוא עלול לשמש ככלי בידי פורעי חוק. גם בכך יש כדי ללמד על החומרה שבמעשיו.",.
"ע""פ 3332∕22","גם טענות סאבר, דינן לדחייה. כידוע, אחריות הפועלים בצוותא חדא לביצוע עבירה פלילית משותפת לא תלויה בחלקו האישי של כל אחד מהמבצעים, וזה יובא בחשבון רק בגזירת העונש. כפי שעולה מכתב האישום המתוקן, שני המערערים נסעו ברכב בעל לוחיות זיהוי מטושטשות, וסאבר החזיק במוט ברזל. כמו כן, סאבר היה זה שנהג ברכב בסוף האירוע, ולמעשה מילט את סברי מהזירה. בנסיבות אלה, קשה להניח שהאחד לא היה מודע לאקדח שנשא האחר. אם כן, ובניגוד לאחריות המצומצמת שסאבר מנסה לטעון לה, מהעובדות המתוארות נלמדת מעורבותו הבלתי מבוטלת באירועים.",.
"ע""פ 3332∕22","כן נדחו טענות סאבר בדבר פערי השפה שהתקיימו בינו לבין קצינת המבחן לעניין השתלבותו בטיפול. אכן, אין חולק בדבר חשיבותה של הזכות לתרגום בהליכים פליליים. אולם, אף אם התעורר קושי מסוים בהבנת דבריו של סאבר במסגרת עריכת התסקיר הראשון בעניינו, הרי שקושי זה נפתר בתסקיר המשלים שהוגש לקראת הדיון בערעור, אשר נערך באמצעות מתורגמן. גם בתסקיר העדכני שירות המבחן לא בא בהמלצה לענישה שיקומית בעניינו.",.
"ע""פ 3332∕22","אף בטענות בדבר עיקרון אחידות הענישה לא נמצא ממש. אמנם, המערערים פעלו בצוותא חדא, אולם ברי כי אין דינו של סברי, אשר ירה בנשק חם ופצע באמצעותו את המתלונן 1, ואף היכה את המתלונן 2, כדין סאבר אשר בסופו של דבר לא עלה בידו לגרום במו ידיו לנזק למי מהמתלוננים. נוכח האמור, עיקרון אחידות הענישה מחייב בענייננו דווקא להבחין בין המערערים.",.
"ע""פ 3332∕22","לבסוף, נדחתה טענת המערערים כי ראוי להקל בעונשם בגין הסכם ה""סולחה"" שנחתם בין המשפחות, ועדותו של המתלונן 1 כאמור. כפי שצוין בעבר לא אחת, אין בעצם ישוב הסכסוך בין הצדדים כדי למצות את האינטרס הציבורי שבהרתעת הרבים מפני ביצוע מעשים דומים.",.
"ע""פ 3332∕22","סיכומם של דברים: בשקלול חומרת המעשים, נסיבות ביצועם ונסיבותיהם האישיות של המערערים, יוצא כי העונשים שנגזרו על המערערים ראויים ואין מקום להתערב בהם.",.
"ע""פ 3332∕22","לפנינו ערעורים שהוגשו על ידי שני אחים. השניים הורשעו בהכרעת דינו של בית המשפט המחוזי בירושלים ב-ת""פ 43245-08-20 [פורסם בנבו] (השופט א' רובין) מיום 14.7.2021. המערער ב-ע""פ 3332/22 (להלן: סאבר) הורשע בעבירות של חבלה חמורה בנסיבות מחמירות בצוותא וניסיון לתקיפה סתם; והמערער ב-ע""פ 4074/22 (להלן: סברי) הורשע בעבירות של חבלה בכוונה מחמירה ונשיאת נשק ותחמושת. השניים אף הורשעו בנוסף בעבירה של פציעה בצוותא.",השופט י' אלרון:
"ע""פ 3332∕22","בגזר דין מיום 7.4.2022 נגזר על סאבר עונש של 22 חודשי מאסר בפועל, לצד ענישה נלווית; ועל סברי עונש של 5.5 שנות מאסר בפועל, לצד ענישה נלווית. הערעורים נסובים על חומרת העונשים.",השופט י' אלרון:
"ע""פ 3332∕22",תמצית כתב האישום המתוקן,השופט י' אלרון:
"ע""פ 3332∕22","נכון למועדים הרלבנטיים לכתב האישום, התגלע סכסוך בין משפחתם של המערערים לבין משפחתם של מ.ח. (להלן: מתלונן 1) ו-מ.ע. (להלן: מתלונן 2. להלן יחד: המתלוננים).",השופט י' אלרון:
"ע""פ 3332∕22","ביום 3.8.2020 בשעות אחר-הצהריים, המערערים הגיעו לביתם של המתלוננים בוואדי ג'וז בירושלים, ברכב עם לוחיות זיהוי מטושטשות. בהגיעם למקום, יצאו השניים מן הרכב כשבידו של סאבר מוט ברזל ובידו של סברי אקדח טעון במחסנית. סאבר ניסה להכות את המתלונן 2 בראשו, אולם אחד הנוכחים במקום מנע זאת ממנו. בינתיים, סברי דרך את האקדח שבידו וירה מספר יריות באוויר, ובתגובה לכך החלו להימלט מהמקום חלק מהנוכחים, בהם המתלוננים. סברי רדף אחרי המתלונן 1 וירה לעברו שתי יריות, שפגעו בירכיו העליונות וגרמו לו ליפול ארצה בעודו מדמם. סברי נמלט מהמקום תוך שהוא יורה שוב מספר יריות. במהלך בריחתו נתקל במתלונן 2 והכה אותו ברגלו. מיד לאחר מכן, סאבר נכנס לרכב, נסע לכיוון סברי ומילטו מהמקום.",השופט י' אלרון:
"ע""פ 3332∕22","כתוצאה ממעשי המערערים, המתלונן 1 פונה לבית החולים כשהוא מחוסר הכרה וסובל מפגיעה ורידית ועצבית ברגלו השמאלית. למתלונן 2 נגרמה המטומה קלה ונפיחות בשוק רגלו הימנית.",השופט י' אלרון:
"ע""פ 3332∕22","בגין מעשים אלו יוחסו לסאבר עבירה של חבלה חמורה בנסיבות מחמירות בצוותא לפי סעיפים 333 ו-335(א) לחוק העונשין, התשל""ז-1977 (להלן: החוק), יחד עם סעיף 29 לחוק, וכן עבירה של ניסיון לתקיפה סתם לפי סעיף 379 לחוק יחד עם סעיף 25 לחוק; ולסברי עבירה של חבלה בכוונה מחמירה לפי סעיף 329(א)(1) לחוק, וכן בעבירה של נשיאת נשק ותחמושת לפי הרישה והסיפה של סעיף 144(ב), יחד עם סעיף 144(ג)(1) לחוק. כמו כן, יוחסה לשני המערערים עבירה של פציעה בצוותא לפי סעיף 334 לחוק יחד עם סעיף 29 לחוק.",השופט י' אלרון:
"ע""פ 3332∕22","המערערים הורשעו במיוחס להם על פי הודאתם בעובדות כתב האישום המתוקן, במסגרת הסדר טיעון אשר לא כלל הסכמה לעניין העונש.",גזר הדין
"ע""פ 3332∕22","לקראת גזר הדין, הוגש מטעם המערערים מסמך ""סולחה"" שנערכה בין משפחות המערערים והמתלוננים (להלן: המשפחות). כמו כן, המתלונן 1 בעדותו בבית המשפט ציין כי ""הוא והנאשמים (המערערים – י' א') בני אותה משפחה"" וכן כי הוא סולח על הפגיעה בו.",גזר הדין
"ע""פ 3332∕22","בקביעת מתחמי העונש ההולמים, בית המשפט המחוזי עמד בגזר דינו על הערכים המוגנים שנפגעו כתוצאה ממעשי המערערים, שעניינם שלמות גופו של האדם וביטחונו האישי. כן עמד בית המשפט המחוזי על עונשי המאסר המרביים שנקבעו בצד העבירות שבהן הורשעו המערערים – עד 14 שנות מאסר לעבירה של חבלה חמורה בנסיבות מחמירות, ועד 20 שנות מאסר לעבירה של חבלה בכוונה מחמירה. בית המשפט המחוזי אף ציין את פסיקתו של בית משפט זה, במיוחד מהעת האחרונה, לפיה יש להחמיר את הענישה בעבירות נשק, ובפרט מקום שנעשה שימוש בנשק ליישוב סכסוכים. נקבע כי מידת הפגיעה בערכים המוגנים האמורים – גבוהה.",גזר הדין
"ע""פ 3332∕22","עוד נקבע כי נסיבות ביצוע העבירה ""מלמדות על חומרה בדרגה גבוהה"", נוכח התכנון שקדם למעשים; טשטוש לוחיות הזיהוי של הרכב; וההצטיידות במוט הברזל ובאקדח, אשר לא הוסגר לרשויות עד למועד זה.",גזר הדין
"ע""פ 3332∕22","בית המשפט המחוזי הוסיף וציין כי חלקו של סברי באירוע רב במידה רבה מחלקו של סאבר, וכי לחובתו ניתן לזקוף את השימוש בנשק חם; פציעת המתלונן 1; הכאת המתלונן 2; הנחישות שגילה לביצוע העבירות; והנזק הקשה שנגרם כתוצאה ממעשיו. לעניין זה בית המשפט המחוזי הפנה לתסקיר נפגע העבירה שנערך בעניינו של המתלונן 1, ממנו עלה כי הוא נותח פעמיים ואף נקבעו לו 50 אחוזי נכות. הודגש, כי על אף שסאבר לא אחז בנשק ולא הוציא לפועל את כוונתו לפגוע במתלונן 2, הרי שאחריותו לנזקיהם של המתלוננים קמה מכוח ביצוע העבירות בצוותא; וכי העובדה שהמניע לעבירות היה סכסוך משפחתי, אינה נסיבה מקילה בעניינם של המערערים.",גזר הדין
"ע""פ 3332∕22","מטעמים אלו, נקבע כי מתחם העונש ההולם את מעשיו של סאבר נע בין 20 ל-36 חודשי מאסר בפועל; וכי מתחם העונש ההולם את מעשיו של סברי נע בין 4 ל-7 שנות מאסר בפועל.",גזר הדין
"ע""פ 3332∕22","בקביעת עונשיהם של המערערים בתוך מתחמי ענישה אלו נשקלה הודאתם במיוחס להם והחיסכון בזמן השיפוטי שבכך. כמו כן הובאו בחשבון נסיבות חייהם המורכבות, ובכלל זה פטירת אביהם בצעירותם, כפי שמלמדים תסקירי שירות המבחן בעניינם (להלן: התסקירים). כן ניתן משקל מסוים לקולה להשפעתו האפשרית של העונש על משפחתם של המערערים, ובפרט על אשתו ושני ילדיו של סברי. עוד נקבע כי יש לתת להסכם ה""סולחה"" משקל לקולה, שאינו גבוה.",גזר הדין
"ע""פ 3332∕22","עוד צוין, כפי שעולה מהתסקירים, כי סאבר נוטה לצמצם מחומרת העבירות ומבטא עמדה מאשימה כלפי המתלוננים; וכי סברי נוטה להקל ראש בחומרת העבירות, ומנסה לצמצם את משמעות פגיעתו במתלוננים. כן צוינו הרשעותיהם הקודמות של המערערים, ובפרט אלו של סברי, אשר ריצה בגינן עונש של 43 חודשי מאסר בפועל ובמצטבר.",גזר הדין
"ע""פ 3332∕22","נוכח מכלול שיקולים אלו, ובשים לב לסכום ששולם במסגרת ה""סולחה"" ועמדת המתלונן 1, בית המשפט המחוזי גזר על המערערים עונשים כדלקמן:",גזר הדין
"ע""פ 3332∕22","על סאבר נגזרו 22 חודשי מאסר בפועל; 4 חודשי מאסר על תנאי לבל יעבור עבירת אלימות נגד הגוף מסוג פשע למשך 3 שנים; ופיצויים בסך של 5,000 ש""ח למתלונן 1, וסך של 2,000 ש""ח למתלונן 2.",גזר הדין
"ע""פ 3332∕22","על סברי נגזרו 5 וחצי שנות מאסר בפועל; 6 חודשי מאסר על תנאי לבל יעבור עבירת אלימות נגד הגוף מסוג פשע למשך 3 שנים; ופיצויים בסך של 10,000 ש""ח למתלונן 1, וסך של 3,000 ש""ח למתלונן 2.",גזר הדין
"ע""פ 3332∕22","טענתו המרכזית של סאבר היא כי בית המשפט המחוזי ייחס לו אחריות בגין הנשיאה והשימוש בנשק על ידי סברי, ובכך שגה. לעמדתו, כתב האישום תוקן במסגרת הסדר הטיעון כך שנמחק ""כל קשר"" בין סאבר לבין הנשק, וכי סאבר כלל לא היה מודע לכך שסברי הצטייד בנשק. באופן זה, נטען כי סברי הוא שהיה הדומיננטי באירוע, ואילו סאבר ""נגרר"" אחריו בביצוע המעשים.",טענות הצדדים בערעורים
"ע""פ 3332∕22","עוד טען סאבר כי היה על בית המשפט המחוזי להורות על עריכת תסקיר משלים לבחינת טיעוניו לעונש, מאחר שהתסקיר בעניינו התבסס על פגישה שהתקיימה עם קצינת מבחן שאינה דוברת ערבית, וללא מתורגמן. על פי הטענה, הלה הסכים להשתתף בכל טיפול שיוצע לו, אולם יתכן שהדברים לא הובנו נוכח פערי השפה. בנוסף, נטען כי המערער סובל מפגיעת ראש, וכי בית המשפט המחוזי שגה כשסירב להורות על בדיקת העניין, וכן לא נתן משקל ראוי בגזירת עונשו למשך שהותו בתנאי מעצר בית.",טענות הצדדים בערעורים
"ע""פ 3332∕22","לקראת הדיון בערעור הוגש תסקיר עדכני בעניינו של סאבר. בתסקיר זה, חזר שירות המבחן על הערכתו כי הוא מצמצם מחלקו בביצוע העבירות וכי הוא מתקשה להכיר בצורך בטיפול. לאור האמור, לא בא שירות המבחן בהמלצה על ענישה שיקומית בעניינו.",טענות הצדדים בערעורים
"ע""פ 3332∕22","סברי בערעורו טען כי בית המשפט המחוזי סטה מרף הענישה המקובל, והעדיף שיקולי גמול והרתעה על פני שיקולי שיקום. לטענתו, היה על בית המשפט המחוזי להקל בעונשו משיקולי שיקום, נוכח נסיבותיו האישיות, ובכלל זה היותו אב משפחה; נסיבות המקרה דנן; ה""סולחה"" שהתקיימה בין המשפחות; משך מעצרו הארוך; וכן חרטתו ורצונו הכן בשיקום.",טענות הצדדים בערעורים
"ע""פ 3332∕22","הוסיף וטען כי העונש שנגזר עליו עומד בניגוד לעיקרון אחידות הענישה, בהשוואה לעונש המקל שהוטל על סאבר.",טענות הצדדים בערעורים
"ע""פ 3332∕22","אף בעניינו של סברי הוגש לעיוננו תסקיר עדכני לקראת הדיון בערעור, בו צוין בין היתר כי הוא לא מעוניין להשתלב בטיפול ארוך טווח באלימות כללית מפאת המרחק מביתו.",טענות הצדדים בערעורים
"ע""פ 3332∕22","מנגד, המשיבה סומכת ידה על גזר דינו של בית המשפט המחוזי, ומבקשת לדחות את הערעורים נוכח חומרתם הרבה של המעשים, כעולה מעובדות כתב האישום המתוקן . כן נטען כי משמעות הרשעתם של המערערים בצוותא היא כי יש להתייחס לשניהם כמי שהיו מצוידים בנשק וכמי שפעלו על רקע הסכסוך המשפחתי. כמו כן, המשיבה מצביעה על התכנון שבמעשים, טשטוש לוחיות הזיהוי של הרכב ועברו הפלילי של סברי, המלמדים לגישתה על החומרה היתירה במקרה דנן.",טענות הצדדים בערעורים
"ע""פ 3332∕22","אשר ל""סולחה"" שנערכה ולעדותו של המתלונן 1, נטען כי הנזק שנגרם למתלונן 1 קשה במיוחד; כי אין לראות בעובדה שזה סלח, כמו גם בהסכם ה""סולחה"", תחליף להליך הפלילי ולתכליות הענישה; וכי יש צורך בהחמרה בענישה כאשר מדובר בסכסוכים אלימים שבהם נעשה שימוש בנשק.",טענות הצדדים בערעורים
"ע""פ 3332∕22",דין הערעורים להידחות.,דיון והכרעה
"ע""פ 3332∕22","	הלכה היא, כי ערכאת ערעור לא תתערב בחומרת העונש שגזרה הערכאה הדיונית, מלבד במקרים חריגים שבהם גזר הדין מגלה סטייה בולטת מהענישה המקובלת במקרים דומים, או כאשר נפלה טעות מהותית בגזר הדין (ע""פ 6245/22 מדינת ישראל נ' פלוני, פסקה 12 [פורסם בנבו] (8.11.2022); ע""פ 4423/22 אבו עמרה נ' מדינת ישראל, פסקה 9 [פורסם בנבו] (30.10.2022)).",דיון והכרעה
"ע""פ 3332∕22",	הערעורים שלפנינו אינם נמנים עם מקרים חריגים אלו.,דיון והכרעה
"ע""פ 3332∕22","אשר לסברי, בית משפט זה עמד לא אחת על הצורך במיגורן הנחרץ של עבירות הכוללות שימוש בנשק חם ליישוב סכסוכים (ע""פ 32/14 עמאש נ' מדינת ישראל, פסקה 20 [פורסם בנבו] (17.9.2015)). על עבירות אלה נקבע כי הן ""מכת מדינה"" (ע""פ 147/21 מדינת ישראל נ' ביטון, פסקה 7 [פורסם בנבו] (14.2.2021)), וכי יש לנקוט במדיניות ענישה מחמירה בעניינו של ""מי שעושה שימוש בלתי חוקי בנשק התקפי"" (ע""פ 4077/22 פלוני נ' מדינת ישראל, פסקה 13 לפסק דינו של השופט א' שטיין [פורסם בנבו] (28.7.2022) (להלן: עניין פלוני)). אשר על כן, נפסק כי אין להעניק לשיקולי שיקום משקל רב במסגרת הענישה בעבירות נשק:",דיון והכרעה
"ע""פ 3332∕22","כך בפרט, כאשר השימוש בנשק גרם לפציעתם של אחרים, וכאשר הנשק נשוא העבירות לא הועבר לידי הרשויות. אין לי אלא להפנות לדברים שנזדמן לי לכתוב זה מכבר בהקשר זה:",דיון והכרעה
"ע""פ 3332∕22","""הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור"" (ע""פ 4406/19 מדינת ישראל נ' סובח, פסקה 17 [פורסם בנבו] (5.11.2019) (להלן: עניין סובח); ע""פ 78/21 פלוני נ' מדינת ישראל, פסקה 9 [פורסם בנבו] (26.7.2022)).",דיון והכרעה
"ע""פ 3332∕22","הדברים יפים לענייננו. במהלך האירוע נשוא הליך זה, סברי ירה באקדחו כמה פעמים ואף פגע במתלונן 1 וגרם לו לנכות בשיעור של 50 אחוזים. בנוסף, נכון להיום, טרם נמסר על ידו הנשק שבו התבצע הירי לידי רשויות החוק, והוא עודנו ""מסתובב"" שלא כדין ואף עלול לשמש ככלי בידי פורעי חוק. גם בכך יש כדי ללמד על החומרה שבמעשיו.",דיון והכרעה
"ע""פ 3332∕22","גם טענות סאבר, דינן לדחייה, לאחר שהורשע בעבירות של חבלה חמורה בנסיבות מחמירות ושל פציעה בצוותא, מכוח סעיף 29 לחוק. כידוע, אחריות הפועלים בצוותא חדא לביצוע עבירה פלילית משותפת לא תלויה בחלקו האישי של כל אחד מהמבצעים, וזה יובא בחשבון רק בגזירת העונש (ע""פ 4791/20 מדינת ישראל נ' טאלב, פסקה 28 [פורסם בנבו] (26.11.2020)). ",דיון והכרעה
"ע""פ 3332∕22","כפי שעולה מכתב האישום המתוקן, שני המערערים נסעו ברכב בעל לוחיות זיהוי מטושטשות, וסאבר החזיק במוט ברזל. כמו כן, סאבר היה זה שנהג ברכב בסוף האירוע, ולמעשה מילט את סברי מהזירה. בנסיבות אלה, קשה להניח שהאחד לא היה מודע לאקדח שנשא האחר. אם כן, ובניגוד לאחריות המצומצמת שסאבר מנסה לטעון לה, מהעובדות המתוארות נלמדת מעורבותו הבלתי מבוטלת באירועים.",דיון והכרעה
"ע""פ 3332∕22","יש לדחות גם את טענת סאבר בדבר פערי השפה שהתקיימו בינו לבין קצינת המבחן לעניין השתלבותו בטיפול. אכן, אין חולק בדבר חשיבותה של הזכות לתרגום בהליכים פליליים (ע""פ 3250/10 מדינת ישראל נ' פלוני, פ""ד סה(2) 482, פסקה 74 לפסק דינה של השופטת ע' ארבל (2012)). אולם, אף אם התעורר קושי מסוים בהבנת דבריו של סאבר במסגרת עריכת התסקיר הראשון בעניינו, הרי שקושי זה נפתר בתסקיר המשלים שהוגש לקראת הדיון לפנינו, אשר נערך באמצעות מתורגמן. גם בתסקיר העדכני שירות המבחן לא בא בהמלצה לענישה שיקומית בעניינו.",דיון והכרעה
"ע""פ 3332∕22","אף בטענות בדבר עיקרון אחידות הענישה לא מצאתי ממש. כבר נקבע כי עיקרון אחידות הענישה דורש כי מדרג הענישה בין שותפים לאותה פרשיה עבריינית ""ישקף את החלק היחסי שלקח כל אחד מהם באותה פרשיה"" (ע""פ 8172/21 חג'אזי נ' מדינת ישראל, פסקה 18 לפסק דינה של חברתי הנשיאה א' חיות [פורסם בנבו] (15.5.2022); וראו גם ע""פ 4423/22 אבו עמרה נ' מדינת ישראל, פסקה 13 [פורסם בנבו] (30.10.2022); ע""פ 5590/16 נתשה נ' מדינת ישראל, פסקה 44 [פורסם בנבו] (17.1.2018)). אמנם, המערערים פעלו בצוותא חדא, אולם ברי כי אין דינו של סברי, אשר ירה בנשק חם ופצע באמצעותו את המתלונן 1, ואף היכה את המתלונן 2, כדין סאבר אשר בסופו של דבר לא עלה בידו לגרום במו ידיו לנזק למי מהמתלוננים. נוכח האמור, עיקרון אחידות הענישה מחייב בענייננו דווקא להבחין בין המערערים.",דיון והכרעה
"ע""פ 3332∕22","לבסוף, יש לדחות את טענת המערערים כי ראוי להקל בעונשם בגין הסכם ה""סולחה"" שנחתם בין המשפחות, ועדותו של המתלונן 1 כאמור. כפי שציינתי בעבר לא אחת, אין בעצם ישוב הסכסוך בין הצדדים כדי למצות את האינטרס הציבורי שבהרתעת הרבים מפני ביצוע מעשים דומים (עניין סובח, פסקה 22). וכפי שכתבתי שם:",דיון והכרעה
"ע""פ 3332∕22","""מתן גושפנקה ל'סולחות' כמעין 'מרכיב משלים' לדרכי הענישה הקבועים בדין, יש בו כדי להוות מעין הפרטה פסולה של ההליך הפלילי. לא זו בלבד שאין במערך ההסכמות בין משפחת העבריין לבין משפחת הקורבן כדי להוות חלופה לדין הפלילי, אלא שהשלמה עם מעגל אלימות הכולל שימוש בנשק חם בטרם הצדדים פועלים ליישוב מחלוקותיהם 'בדרכי שלום' חותר תחת יסודות הדין הפלילי. איתותה של מערכת המשפט כי 'סולחה' עשויה להביא להקלה משמעותית בעונשו של העבריין מחליש את ההרתעה מפני ביצוע עבירות וחושף את קורבן העבירה ואת משפחתו ללחצים פסולים."" (ראו גם ע""פ 8900/21 מחאג'נה נ' מדינת ישראל, פסקה 11 [פורסם בנבו] (14.8.2022); ע""פ 5407/21 דלאשי נ' מדינת ישראל, פסקה 10 [פורסם בנבו] (15.2.2022)).",דיון והכרעה
"ע""פ 3332∕22","סיכומם של דברים: בשקלול חומרת המעשים, נסיבות ביצועם ונסיבותיהם האישיות של המערערים, יוצא כי העונשים שנגזרו על המערערים ראויים ואין מקום להתערב בהם.",דיון והכרעה
"ע""פ 3332∕22","אשר על כן, אני סבור כי דין הערעור להידחות, וכך אציע לחברותיי לעשות.",דיון והכרעה
"ע""פ 3332∕22",ש ו פ ט,דיון והכרעה
"ע""פ 3332∕22",ה נ ש י א ה,	אני מסכימה. 
"ע""פ 3332∕22",ש ו פ ט ת,	אני מסכימה. 
"ע""פ 3332∕22",	הוחלט כאמור בפסק דינו של השופט י' אלרון. ,	אני מסכימה. 
"ע""פ 3332∕22","	המערער ב-ע""פ 3332/22 יתייצב לשאת בעונש המאסר בפועל שהוטל עליו ביום 18.12.2022 עד השעה 10:00 בימ""ר ניצן, או על פי החלטת שירות בתי הסוהר, כשברשותו תעודת זהות או דרכון. על המערער ב-ע""פ 3332/22 לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 074-7831077 או 074-7831078.",	אני מסכימה. 
"ע""פ 3332∕22"," ניתן היום, ‏ז' בכסלו התשפ""ג (‏1.12.2022). ",	אני מסכימה. 
"ע""פ 3332∕22",54678313ה נ ש י א ה,5129371
"ע""פ 3332∕22",ש ו פ ט,5129371
"ע""פ 3332∕22",ש ו פ ט ת,5129371
"ע""פ 3332∕22","מרכז מידע, טל' 077-2703333, 3852* ; אתר אינטרנט,  https://supreme.court.gov.il",   22033320_J07.docx   
"ע""פ 3332∕22",י' אלרון 54678313-3332/22,   22033320_J07.docx   
"ע""פ 3332∕22",נוסח מסמך זה כפוף לשינויי ניסוח ועריכה,   22033320_J07.docx   
"ע""פ 3332∕22","בעניין עריכה ושינויים במסמכי פסיקה, חקיקה ועוד באתר נבו – הקש כאן",   22033320_J07.docx   
