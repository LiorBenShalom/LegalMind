verdict,text,part
"ע""פ 6807∕17",בבית המשפט העליון בשבתו כבית משפט לערעורים פליליים,nothing
"ע""פ 6807∕17","ע""פ  6807/17",nothing
"ע""פ 6807∕17",כבוד המשנה לנשיאה ח' מלצר,לפני:	
"ע""פ 6807∕17",כבוד השופט ע' פוגלמן,לפני:	
"ע""פ 6807∕17",כבוד השופט י' אלרון,לפני:	
"ע""פ 6807∕17","ערעור על גזר דינו של בית המשפט המחוזי מרכז-לוד (סגן הנשיאה מ' פינקלשטיין, השופטת ל' ברודי והשופט ר' אמיר) בתפ""ח 51824-06-16 מיום 20.7.2017",מדינת ישראל
"ע""פ 6807∕17","י""ב בניסן התשע""ח       ",תאריך הישיבה:
"ע""פ 6807∕17","עו""ד מנדלמן שלומציון",בשם המערער:
"ע""פ 6807∕17",בשם המשיבה:,בשם המערער:
"ע""פ 6807∕17","עו""ד מורן פולמן",בשם המערער:
"ע""פ 6807∕17","חוק העונשין, תשל""ז-1977: סע'  345(א)(3), 348(א), 351(ג)(1), 40יא",חקיקה שאוזכרה: 
"ע""פ 6807∕17",מיני-רציו:,חקיקה שאוזכרה: 
"ע""פ 6807∕17","* חומרת העבירות בהן הורשע המערער רבה. היא נובעת הן מהשתייכותו הקטגורית של המקרה לקבוצת עבירות המין בקטינים; הן ממכלול נסיבותיו הפרטניות, ובתוך כך העובדה שהמעשים בוצעו בתוך התא המשפחתי המצומצם. לא נמצא להתערב בעונש שנגזר. בימ""ש זה עומד באופן עקבי על הצורך בענישה משמעותית בגין עבירות מין, בייחוד מקום בו העבירות הובילו לתוצאות קשות עבור הנפגעות.",חקיקה שאוזכרה: 
"ע""פ 6807∕17",* דיון פלילי – ערעור – אי-התערבות במידת העונש,חקיקה שאוזכרה: 
"ע""פ 6807∕17",* עונשין – ענישה – מדיניות ענישה: עבירות מין בקטינים,חקיקה שאוזכרה: 
"ע""פ 6807∕17",* עונשין – ענישה – מדיניות ענישה: עבירות מין במשפחה,חקיקה שאוזכרה: 
"ע""פ 6807∕17",* עונשין – ענישה – הבניית שיקול הדעת השיפוטי בענישה,חקיקה שאוזכרה: 
"ע""פ 6807∕17","ערעור על גזר דינו של ביהמ""ש המחוזי, בגדרו נגזרו על המבקש 14 שנות מאסר בפועל, מאסר מותנה ופיצוי, בגין הרשעתו (ע""פ הודאתו) בביצוע עבירות מין בשלוש בנותיו הקטינות לאורך שנים.",.
"ע""פ 6807∕17","ביהמ""ש העליון דחה את הערעור בקבעו:",.
"ע""פ 6807∕17","ערכאת הערעור אינה מתערבת בחומרת העונש שנקבעה ע""י הערכאה הדיונית, זולת בנסיבות חריגות בהן נפלה על פני הדברים טעות מהותית ובולטת בגזר הדין, או שעה שהעונש שהוטל חורג באופן קיצוני מהענישה המקובלת במקרים דומים. עניינו של המערער אינו נמנה עם אותם מקרים חריגים.",.
"ע""פ 6807∕17","חומרת העבירות בהן הורשע המערער רבה. חומרה זו נובעת הן מהשתייכותו הקטגורית של המקרה לקבוצת עבירות המין בקטינים והן ממכלול נסיבותיו הפרטניות, ובכללן העובדה שהמעשים בוצעו בתוך התא המשפחתי המצומצם, מסגרת שאמורה הייתה להיות מבצרן המוגן של הבנות הקטינות; ניצול המערער את תלות הבנות בו והיותן נתונות למרותו לטובת מימוש גחמותיו המיניות; התקופה הארוכה במהלכה בוצעו העבירות; וחומרת הנזקים שנגרמו לבנות כתוצאה מהמעשים.",.
"ע""פ 6807∕17","בימ""ש זה עומד באופן עקבי על הצורך בענישה משמעותית בגין עבירות מין, ובייחוד מקום בו העבירות הובילו לתוצאות קשות עבור הנפגעות, כבענייננו.",.
"ע""פ 6807∕17","לא נמצא כי מתחם הענישה שנקבע סוטה לחומרא מן הענישה המקובלת בנסיבות דומות באופן המצדיק התערבות בשיקול הדעת המסור לערכאה הדיונית בעניין זה. בנוסף, לא נמצא כי נסיבותיו האישיות של המערער מצדיקות התערבות באופן בו גזר בימ""ש קמא את דינו של המערער בתוך המתחם. נקל לראות כי ביהמ""ש זקף לזכות המערער כל שיקול רלוונטי שעשוי היה לפעול לטובתו. למעשה, בנסיבות העניין קיימים טעמים כבדי משקל אף לענישה מחמירה יותר משגזר בימ""ש קמא.",.
"ע""פ 6807∕17","גזר הדין מגלם איזון ראוי בין כלל השיקולים המנויים בסעיף 40יא לחוק העונשין והראויים להישקל בנסיבות העניין. במסגרת זו ניכרת הלימה למול חומרת המעשים, מידת אשמו של המערער ושיקולי הרתעה, אשר בבסיסן מונחת החובה להגן על שלומם הפיזי והנפשי של קטינים, בהיותם חסרי ישע.",.
"ע""פ 6807∕17","ערעור על גזר דינו של בית המשפט המחוזי מרכז-לוד (סגן הנשיאה מ' פינקלשטיין, השופטת ל' ברודי והשופט ר' אמיר) בתפ""ח 51824-06-16 מיום 20.7.2017, בגדרו נגזר על המבקש עונש של 14 שנות מאסר בפועל; מאסר מותנה לתקופה של 6 חודשים לבל יעבור עבירת מין מסוג עוון בתוך 3 שנים; ופיצוי לשלוש המתלוננות בסך כולל של 160,000 ש""ח.",השופט י' אלרון:
"ע""פ 6807∕17","במסגרת הסדר טיעון הוגש כתב אישום מתוקן, אשר במסגרתו יוחסו למערער עבירות מין בשלוש בנותיו הקטינות (להלן: הבנות) לאורך שנים.",כתב האישום
"ע""פ 6807∕17","במסגרת האישום הראשון מתוארות עבירות של מעשים מגונים שביצע המערער בבתו ט', ילידת 2004, בין השנים 2005 עד 2014, בהיותה בת 6 עד 10 שנים.",כתב האישום
"ע""פ 6807∕17","	על פי המתואר באישום זה, נהג המערער לשכב במיטתו או בסלון בצמידות לט', לחבק אותה ולצפות עמה בסרטים. במקרה שאירע בין השנים 2014-2012, במועד סמוך ליום העצמאות, שכבה ט' לצד המערער על הספה בסלון כשעל שניהם מונחת שמיכה. המערער הניח את ידו על איבר מינה של ט' ומישש אותו. ",כתב האישום
"ע""פ 6807∕17","	בין השנים 2014-2005, עת הגישה ט' למערער, לבקשתו, תה בחדרו, ניגש אליה המערער, חיבק אותה בחוזקה ואמר שלא יעשה לה אף פעם ""דברים נוראיים"".",כתב האישום
"ע""פ 6807∕17",במסגרת האישום השני מתוארות עבירות של אינוס ומעשה מגונה שביצע המערער בט' בהיותה כבת 11 עד 12 שנים.,כתב האישום
"ע""פ 6807∕17","בסוף שנת 2015 הגיעה ט' לבקר את המערער בדירתו, שאליה עבר במסגרת הליך גירושין מאם הילדות, ס.ב (להלן: ס'), ונשארה ללון במקום. המערער הורה לט' לישון במיטתו שבחדר השינה, ואילו הוא ישן על הספה בסלון. במהלך הלילה, בסמוך לשעה 03:00, הגיע המערער למיטה בחדר השינה כשלגופו תחתונים בלבד, החל לגעת בט' והעירה משנתה. בהמשך חיבק המערער את ט', פיזר את שיערה, הצמידה לגופו וליטף את כל גופהּ. המערער הפשיט את ט' ממכנסיה ותחתוניה, הכניס את ידיו בין רגליה ושפשף את איבר מינה באמצעות אצבעותיו במשך דקות ארוכות. ט' התנגדה, נצמדה לקיר וחיבקה את השמיכה בחוזקה, אולם המערער משך ממנה את השמיכה, פישק בכוח את רגליה והניח את רגלו על רגלה, על מנת למנוע ממנה לזוז. חרף התנגדותה של ט', המשיך המערער במעשיו והחדיר את אצבעותיו לאיבר מינה.",כתב האישום
"ע""פ 6807∕17","בהמשך חיבק המערער את ט', הפשיל את תחתוניו, גחן מעליה, שפשף את איבר מינו באיבר מינה ואף ניסה להחדירו. המערער המשיך במעשיו, השכיב את ט' על גופו וחיבק אותה בחוזקה. במהלך המעשים נאנח המערער ומלמל שוב ושוב את שמה של ס'. ט' עצמה את עיניה ובכתה. רק לאחר דקות ארוכות הפסיק המערער את מעשיו, לבש את תחתוניו וחזר לסלון.",כתב האישום
"ע""פ 6807∕17",במסגרת האישום השלישי מתוארות עבירות של אינוס ומעשה מגונה אשר ביצע המערער בט' בהיותה כבת 11 עד 12 שנים.,כתב האישום
"ע""פ 6807∕17","	במקרה שאירע בין השנים 2016-2015 הגיעה ט' לבקר את המערער ונשארה ללון בדירתו. המערער הלך לישון בחדרו והורה לט' ""לתת לו חיבוק"" בטרם תלך לישון. ט' לא רצתה בכך, אולם ניגשה למערער מתוך פחד, חיבקה אותו וביקשה ללכת. המערער אחז בידה של ט' והורה לה להישאר, וט' צייתה. בהמשך הורה המערער לט' לשכב על המיטה והיא עשתה כן. אז הפשיל המערער את תחתוניו, שכב על גבו, אחז בידה של ט' והורה לה לשכב עליו, והיא עשתה כדבריו. המערער תפס במכנסיה של ט', הסיט אותם, והחדיר את אצבעותיו לתוך איבר מינה, תוך שהוא מחבק אותה ומצמיד אותה אליו. במהלך ההתרחשות ט' עצמה את עיניה ובכתה. לאחר דקות ארוכות חדל המערער ממעשיו והורה לט' ללכת, והיא שבה לספה בסלון.",כתב האישום
"ע""פ 6807∕17",במסגרת האישום הרביעי מתוארת עבירות של אינוס ומעשה מגונה שביצע המערער בט' בהיותה כבת 12 שנים.,כתב האישום
"ע""פ 6807∕17","במהלך שנת 2016, בערב ל""ג בעומר, הגיעה ט' לדירתו של המערער יחד עם אחד מאחיה. באותו הלילה ישנה ט' על הספה בסלון, ואחיה ישן בחדר הנוסף בדירה. במהלך הלילה הגיע המערער לסלון, התיישב ליד ט' והחל לגעת בגופהּ. המערער הניח את רגליה של ט' עליו והכניס את ידיו מתחת לתחתוניה. בהמשך, החדיר המערער את אצבעותיו לאיבר מינה של ט' שוב ושוב. המערער הוציא את אצבעותיו מאיבר מינה של ט' ואפשר לה ללכת. ט' ניגשה והמתינה בשירותים עד ששמעה את המערער מתרחק, ורק אז שבה לסלון.",כתב האישום
"ע""פ 6807∕17",ברקע אישומים 4-1 התקיימו הנסיבות המפורטות להלן:,כתב האישום
"ע""פ 6807∕17","במהלך כל התקופה המתוארת הפגין המערער יחס מועדף כלפי ט', אשר התבטא בכך שקנה לה מתנות רבות, נתן לה כסף וציין בפניה שהיא הילדה המועדפת עליו. ט' הייתה היחידה מבנותיו שלנה בדירתו של המערער ושמרה עמו על קשר לאחר שעזב את הבית.",כתב האישום
"ע""פ 6807∕17","המערער אמר לט' ש""אסור לעשות את זה והוא יודע"", שהוא ""אוהב אותה"", ושאם יחזור לפגוע בה בעתיד, עליה להגיד לו לעצור.",כתב האישום
"ע""פ 6807∕17","במהלך האירועים המתוארים ביקשה ט' מהמערער לחדול ממעשיו, אך המערער לא שעה לבקשתה והמשיך לבצע בה את זממו.",כתב האישום
"ע""פ 6807∕17","במסגרת האישום החמישי מתוארות עבירות של מעשים מגונים שביצע המערער בבתו י', ילידת 2001, בהיותה בת 9 עד 10 שנים.",כתב האישום
"ע""פ 6807∕17","בין השנים 2010 עד 2011, במספר הזדמנויות שונות אשר התרחשו בערבי שישי נותרו המערער וי' לאחר ארוחת השבת ביחידות בסלון, לאחר שיתר בני המשפחה הלכו לישון. באותן הזדמנויות ניגש המערער לי' שישבה על הספה, ליטף את חזהּ, הכניס את ידו מתחת לתחתוניה, ליטף ומישש את איבר מינה.",כתב האישום
"ע""פ 6807∕17","באחת ההזדמנויות ישב המערער על הספה לצד י', מישש בידו האחת את איבר מינה מתחת לתחתוניה, ובידו השנייה אחז בספר וקרא בו.",כתב האישום
"ע""פ 6807∕17",במועד מאוחר לאירועים נסעה י' עם המערער ברכבו.,כתב האישום
"ע""פ 6807∕17","במסגרת האישום השישי מתוארת עבירה של מעשה מגונה שביצע המערער בבתו ת', ילידת 2000, בהיותה כבת 12.",כתב האישום
"ע""פ 6807∕17","	בין השנים 2014-2012, במועד שאינו ידוע במדויק, הורה המערער לת' לשבת לידו על הספה בסלון, והיא עשתה כן. המערער כיסה את ת' בשמיכה, הכניס את ידו מתחת לתחתוניה ושפשף את איבר מינה באמצעות אצבעותיו. המערער המשיך במעשיו חרף בקשתה של ת' לחדול מהם, והפסיק רק לאחר שהזיזה את ידו. לפתע הבחינה ס' במעשיו של המערער וקראה לת' לגשת אליה.",כתב האישום
"ע""פ 6807∕17","בהמשך לאירוע המתואר פנתה ס' למערער ואמרה לו שראתה אותו פוגע מינית בבנות. בעקבות המקרים שראתה, דרשה ס' מהמערער לעזוב את הבית לזמן מה, עד שתחליט מה לעשות עם המידע שבידה, והמערער עשה כן.",כתב האישום
"ע""פ 6807∕17","כעבור מספר ימים ביקש המערער לשוב לביתו. הוא נפגש עם ס' וטען שאינו אשם במעשים, אלא הבנות הן שמתקרבות אליו. בהמשך הודה המערער בפני ס' שנגע בשלוש בנותיו: בט', בת' ובי', והבטיח לה שלא יפגע בהן יותר. בעקבות זאת אפשרה ס' למערער לשוב לבית המשפחה.",כתב האישום
"ע""פ 6807∕17","ביום 29.12.2016 הורשע המערער, על פי הודאתו במסגרת הסדר טיעון, בעבירות של מעשה מגונה בקטינה שטרם מלאו לה 14 שנים והיא בת משפחתו, לפי סעיף 351(ג)(1) לחוק העונשין, התשל""ז-1977 (להלן: החוק) ביחד עם סעיפים 345(א)(3) ו-348(א) לחוק; וכן בעבירות של אינוס קטינה שטרם מלאו לה 14 שנים והיא בת משפחתו, לפי סעיף 351(ג)(1) ביחד עם סעיף 345(א)(3) לחוק.",ההליך בבית משפט קמא
"ע""פ 6807∕17","במסגרת הסדר הטיעון הוסכם בין הצדדים כי יתקבלו תסקיר של שירות המבחן למבוגרים בעניינו של המערער ותסקיר נפגעת עבירה בעניינן של שלוש הבנות, וכי הצדדים יטענו באופן חופשי בעניין העונש.",ההליך בבית משפט קמא
"ע""פ 6807∕17","בתסקיר שירות המבחן שהוגש לבית משפט קמא נכתב כי המערער הוא כבן 51, ללא עבר פלילי, גרוש, אב לתשעה וסב לשישה. שירות המבחן התרשם כי המערער מתקשה להתמודד עם אופי האישומים נגדו, מנסה למזער את חומרת הפגיעה בבנותיו ומשליך את האחריות למעשיו עליהן ועל גרושתו. לנוכח חומרת העבירות, ולנוכח התרשמות שירות המבחן כי המערער מתקשה לשלוט בדחפיו המיניים, דבר המהווה גורם סיכון להישנות התנהגות מינית, נמנע שירות המבחן ממתן המלצה טיפולית, והמליץ להטיל על המערער עונש מציב גבולות תוך הדגשת החומרה שבמעשיו.",ההליך בבית משפט קמא
"ע""פ 6807∕17","תסקיר משלים שהוגש לבקשת בית משפט קמא העלה כי המערער ממשיך להשליך את האחריות להידרדרות מצבו על בני משפחתו. עם זאת, זוהה שינוי מסוים בעמדותיו של המערער, אשר יכול היה להתייחס באופן ראשוני לחומרת מעשיו. הדבר התבטא בהכרתו של המערער בפרטי העבירות שבהן הואשם, ובכך שהביע צער, חרטה ובושה ביחס אליהן.",ההליך בבית משפט קמא
"ע""פ 6807∕17","לאור האמור סבר שירות המבחן כי להליך הפלילי השפעה מרתיעה על המערער, המדרבנת אותו להתבוננות עצמית, וקבע כי שילובו של המערער בטיפול ייעודי בתחום עבריינות מין במסגרת מאסרו – טיפול שבו הביע המערער נכונות להשתלב – עשוי להפחית מרמת הסיכון לביצוע עבירות מין בעתיד.",ההליך בבית משפט קמא
"ע""פ 6807∕17","לבית משפט קמא הוגש גם תסקיר אודות נפגעות העבירה, אשר ממנו עלה כי בעקבות העבירות נגרמו לשלוש הבנות, ובמיוחד לט', נזקים חמורים ביותר.",ההליך בבית משפט קמא
"ע""פ 6807∕17","בפרט עלה מהתסקיר כי הפגיעה המינית ערערה את תפיסת עולמן של הבנות, וכי הבנות, שגדלו והתחנכו בחברה החרדית, נחשפו לפגיעות ללא מנגנוני הגנה מתאימים. לחוויית חוסר אונים זו, המתעצמת לנוכח מודעותה של ס' לחלק מהפגיעות המיניות, עשויות להיות השלכות קשות על חיי הבנות גם בעתיד.",ההליך בבית משפט קמא
"ע""פ 6807∕17","כעולה מהתסקיר, בט' ניכרת הפגיעה הקשה ביותר. היא מגלה תסמינים המאפיינים ילדים שחוו פגיעות מיניות, ובכלל זה התקפי חרדה וקשיים משמעותיים בשינה. להערכת גורמים טיפוליים, ט' תזדקק לשנים רבות של טיפול כדי להשתקם עד כדי ניהול חיים נורמטיביים לנערה בגילה.",ההליך בבית משפט קמא
"ע""פ 6807∕17","לבסוף, עומד התסקיר על כך שהשלכות ההליך, ובפרט מעצרו של המערער וחשיפת המעשים, גרמו למשפחה טלטלה קשה והחדירו לתוכה רגשות קשים של חוסר אמון, באופן שפוגע ביכולתה להוות מערכת תמיכה רלוונטית עבור הבנות.",ההליך בבית משפט קמא
"ע""פ 6807∕17","בגזר דינו עמד בית משפט קמא על החומרה היתרה הנודעת לעבירות מין במשפחה, ובפרט כאשר הן מבוצעות בקטין חסר ישע ולאורך שנים, תוך ניצול מתמשך של אמונו ובטחונו בגורם הפוגע.",ההליך בבית משפט קמא
"ע""פ 6807∕17",במסגרת תרגום מידת הפגיעה בערך המוגן למתחם ענישה קונקרטי עמד בית משפט קמא על מדיניות הענישה הנוהגת ועל נסיבות ביצועה של העבירה.,ההליך בבית משפט קמא
"ע""פ 6807∕17","באשר למדיניות הענישה הנוהגת, סקר בית משפט קמא שורת גזרי דין הקרובים בנסיבותיהם למקרה דנן, ועמד על העונשים אשר הושתו במסגרתם.",ההליך בבית משפט קמא
"ע""פ 6807∕17","באשר לנסיבות הקשורות בביצוע העבירות, עמד בית משפט קמא על העובדה שהמערער ניצל את גילן הצעיר של בנותיו ואת היותן נתונות למרותו, כמו גם על התמשכותם של המעשים לאורך שנים ועל הנזקים המשמעותיים שנגרמו לבנות, כעולה מתסקיר נפגעות העבירה.",ההליך בבית משפט קמא
"ע""פ 6807∕17","בנסיבות האמורות, קבע בית משפט קמא את מתחמי הענישה ההולמים לעבירות שבהן הורשע המערער כלהלן: ביחס למכלול העבירות שבוצעו בט', 10 עד 16 שנות מאסר; ביחס לעבירות שבוצעו בי', 3.5 עד 5.5 שנות מאסר; ביחס לעבירה שבוצעה בת', שנתיים עד 3.5 שנות מאסר.",ההליך בבית משפט קמא
"ע""פ 6807∕17","בעת גזירת עונשו של המערער שקל בית המשפט, כשיקולים לקולא, את הודאתו המיידית של המערער במיוחס לו, אשר יתרה את הצורך בעדותן של המתלוננות; את היעדרו של עבר פלילי; את הערכת שירות המבחן שלפיה ההליך הפלילי נושא אופי מרתיע עבור המערער; וכן את נכונותו להשתלב במסגרת טיפולית.",ההליך בבית משפט קמא
"ע""פ 6807∕17","עם זאת, עמד בית משפט קמא על כך שהודאתו של המערער בשלביו הראשונים של ההליך הייתה פורמאלית בלבד, ועל כך שלמרות קיומן של אינדיקציות להפנמה הדרגתית של המערער את השלכות מעשיו, הוא עדיין מטיל את האחריות על בני משפתו ומגלה עיוותי חשיבה כלפי הבנות.",ההליך בבית משפט קמא
"ע""פ 6807∕17","בסיכומו של דבר גזר בית משפט קמא על המערער עונש כולל כמפורט בפסקה 1 לעיל, ובכלל זה עונש של 14 שנות מאסר בפועל.",ההליך בבית משפט קמא
"ע""פ 6807∕17",הערעור נסוב על חומרת עונש המאסר בפועל שהוטל על המערער.,הערעור על גזר הדין
"ע""פ 6807∕17","	לטענת המערער, קביעתו של בית משפט קמא, אשר לפיה המעשים המתוארים במסגרת האישום החמישי בוצעו במשך תקופה של 7-6 שנים, סותרת את כתב האישום המתוקן, המייחס למערער מעשים שהתרחשו בין השנים 2010-2011 בלבד.",הערעור על גזר הדין
"ע""פ 6807∕17",עוד נטען כי המתחמים שקבע בית משפט קמא אינם הולמים את נסיבות ביצוע העבירות ואת מדיניות הענישה הנוהגת. במסגרת זו נטען כי מהפסיקה שסקר בית משפט קמא ומהפסיקה שאליה הפנתה ההגנה עולה מדיניות ענישה מקלה בהרבה מזו המשתקפת מגזר דינו של בית משפט קמא.,הערעור על גזר הדין
"ע""פ 6807∕17","בנוסף טוען המערער כי בית משפט קמא החמיר יתר על המידה בגזירת עונשו ולא יחס משקל מספיק לנסיבותיו המקלות, ובכללן היעדר עבר פלילי; הודאתו של המערער בעבירות; נכונותו של המערער להירתם להליך טיפולי; וכן סיכויי שיקומו.",הערעור על גזר הדין
"ע""פ 6807∕17",לבסוף טוען המערער כי שגה בית משפט קמא בכך שלא נימק כיצד המתחמים הובילו לבסוף לגזירת עונש בן 14 שנות מאסר בפועל.,הערעור על גזר הדין
"ע""פ 6807∕17",לצורך הדיון בערעור הוכנו תסקיר משלים והערכת מסוכנות.,הערעור על גזר הדין
"ע""פ 6807∕17","מהתסקיר המשלים עולה כי המערער אינו מכיר בחומרת המעשים או בהשלכותיהם על בנותיו, ומחזיק בעמדות קורבניות ביחס לעבירות שביצע. עוד עולה מהתסקיר כי המערער מביע עמדה אמביוולנטית בנוגע להשתלבותו בטיפול, וכי סירב להשתלב בקבוצה פסיכו-חינוכית לעברייני מין, שאליה הופנה בינואר 2018.",הערעור על גזר הדין
"ע""פ 6807∕17","במסגרת חוות הדעת של המרכז להערכת מסוכנות תואר המערער כאדם מניפולטיבי, בעל קווי אישיות נרקיסיסטיים ובעל צרכי שליטה, שמין מהווה עבורו גם אמצעי לחיזוק דימויו העצמי והגברי. רמת מסוכנותו המינית הוערכה כבינונית.",הערעור על גזר הדין
"ע""פ 6807∕17","המשיבה, מנגד, סבורה כי יש לדחות את הערעור. במסגרת זו עומדת המשיבה על חומרתם היתרה של המעשים, בדגש על ניצול יחסי התלות והאמון ששררו בין המערער לבנותיו כדי לספק את יצרו המיני.",הערעור על גזר הדין
"ע""פ 6807∕17","בנוסף מפנה המשיבה לתסקיר המשלים, אשר ממנו עולה כי גם בעת הזאת המערער אינו נוטל אחריות למעשיו ואינו מגלה אמפתיה כלפי הבנות, וכן לתסקיר נפגעות העבירה, אשר מציג תמונת נזק קשה, המחייב טיפול אינטנסיבי וארוך טווח.",הערעור על גזר הדין
"ע""פ 6807∕17","לבסוף מדגישה המשיבה כי בית משפט קמא נתן משקל הולם להודאתו של המערער במסגרת גזר דינו, ובייחוד לאור הסתייגויותיו מטיבה של ההודאה, כמפורט בגזר הדין ובפסקה 18 לעיל.",הערעור על גזר הדין
"ע""פ 6807∕17","לאחר עיון בגזר דינו של בית משפט קמא ולאחר שמיעת ב""כ הצדדים לפנינו, הגענו לכלל מסקנה כי דין הערעור להידחות.",דיון והכרעה
"ע""פ 6807∕17","תחילה נבהיר כי אנו דוחים את טענתו של המערער בדבר קיומה של סתירה בין גזר דינו של בית משפט קמא לבין כתב האישום המתוקן בעניין האישום החמישי. בגזר דינו עמד בית משפט קמא במפורש על כך שהאישום ""תוקן ומותן"", וחזקה שעובדה זו הובאה בחשבון במסגרת קביעת מתחם הענישה. עתה ניגש לדון ביתר הטענות.",דיון והכרעה
"ע""פ 6807∕17","הלכה היא כי ערכאת הערעור אינה מתערבת בחומרת העונש שנקבעה על ידי הערכאה הדיונית, זולת בנסיבות חריגות שבהן נפלה על פני הדברים טעות מהותית ובולטת בגזר הדין, או שעה שהעונש שהוטל חורג באופן קיצוני מהענישה המקובלת במקרים דומים (וראו למשל ע""פ 9821/16 פלוני נ' מדינת ישראל, [פורסם בנבו] פסקה 10 (30.11.2017)). עניינו של המערער אינו נמנה עם אותם המקרים החריגים המצדיקים את התערבותה של ערכאת הערעור.",דיון והכרעה
"ע""פ 6807∕17","חומרתן של העבירות שבהן הורשע המערער רבה. חומרה זו נובעת הן מהשתייכותו הקטגורית של המקרה לקבוצת עבירות המין בקטינים הן ממכלול נסיבותיו הפרטניות, ובכללן העובדה שהמעשים שבוצעו בתוך התא המשפחתי המצומצם, מסגרת שאמורה הייתה להיות מבצרן המוגן של הבנות הקטינות (והשוו ע""פ 9058/16 מדינת ישראל נ' פלוני [פורסם בנבו] (7.3.2018)); ניצול המערער את תלותן של הבנות בו והיותן נתונות למרותו לטובת מימוש גחמותיו המיניות; התקופה הארוכה שבמהלכה בוצעו העבירות; וכן חומרת הנזקים שנגרמו לבנות כתוצאה מהמעשים.",דיון והכרעה
"ע""פ 6807∕17","בית משפט זה עומד באופן עקבי על הצורך בענישה משמעותית בגין עבירות מין (ראו למשל: ע""פ 764/12 גרמסיון נ' מדינת ישראל [פורסם בנבו] (23.6.2013)), ובייחוד מקום בו העבירות הובילו לתוצאות קשות עבור הנפגעות, כבענייננו (ראו: רע""פ 2341/18 פלוני נ' מדינת ישראל, [פורסם בנבו] פסקה 16 (‏27.3.2018).",דיון והכרעה
"ע""פ 6807∕17","בהינתן חומרתם האמורה של מעשי המערער, וכן לנוכח שורת פסקי הדין שסקר בית משפט קמא בבואו לקבוע את מתחם העונש ההולם בנסיבות העניין ושהביאו בפנינו הצדדים (ראו והשוו ע""פ 9058/16 מדינת ישראל נ' פלוני [פורסם בנבו] (7.3.2018); ע""פ 2599/16 פלוני נ' מדינת ישראל [פורסם בנבו] (14.1.2018)), לא מצאנו כי מתחם הענישה שנקבע סוטה לחומרא מן הענישה המקובלת בנסיבות דומות באופן אשר מצדיק את התערבותנו בשיקול הדעת המסור לערכאה הדיונית בעניין זה (וראו ע""פ 6716/16 ותד נ' מדינת ישראל [פורסם בנבו] (14.6.2017)).",דיון והכרעה
"ע""פ 6807∕17","בנוסף, איננו סבורים כי נסיבותיו האישיות של המערער מצדיקות התערבות באופן שבו גזר בית משפט קמא את דינו של המערער בתוך המתחם.",דיון והכרעה
"ע""פ 6807∕17","נקל לראות כי בית המשפט זקף לזכותו של המערער כל שיקול רלוונטי שעשוי היה לפעול לטובתו. בפרט, הודאתו של המערער נלקחה בחשבון בעת גזירת דינו בבית משפט קמא, ואין אנו רואים צורך להתערב במשקל שניתן לה.",דיון והכרעה
"ע""פ 6807∕17","יתרה מזאת, אנו סבורים כי בנסיבות העניין קיימים טעמים כבדי משקל אף לענישה מחמירה יותר משגזר בית משפט קמא על המערער בפועל, וזאת לנוכח הנסיגה בעומקה של נטילת האחריות מצד המערער, העולה מהתסקיר המשלים שהוגש לעיוננו ומתבטאת בכך שהמערער מסרב להכיר בחומרת המעשים ובהשלכותיהם על בנותיו – ייתכן שלהודאתו של המערער יוחס משקל עודף. על כך יש להוסיף את האמור בתסקירי המבחן השליליים שניתנו בעניינו; את הערכת המרכז למסוכנות, ולפיו גם כיום נשקפת מהמערער מסוכנות ממשית; וכן את היעדר לקיחת אחריות מצד המערער על מעשיו, דבר שמתבטא בבחירתו להטיל את האחריות על גרושתו ועל בנותיו ובהימנעותו מלשלם את הפיצוי שנפסק בבית משפט קמא.",דיון והכרעה
"ע""פ 6807∕17","לשיטתנו, גזר דינו של בית משפט קמא מגלם איזון ראוי דיו בין כלל השיקולים המנויים במסגרת סעיף 40יא לחוק העונשין והראויים להישקל בנסיבות העניין, ובמסגרת זו ניכרת הלימה למול חומרת המעשים, מידת אשמו של המערער, ושיקולי הרתעת המערער והרתעת הרבים, אשר בבסיסן מונחת החובה להגן על שלומם הפיזי והנפשי של קטינים, בהיותם חסרי ישע. משכך, איננו רואים מקום להתערב בו.",דיון והכרעה
"ע""פ 6807∕17","ביחס לטענתו של המערער בדבר היחס בין המתחמים, אנו סבורים כי העונש הכולל הנמוך שהוטל על המערער מלמד על חפיפה משמעותית בין העונשים שהיה ראוי להטיל עליו ביחס לכל אחד מהאישומים. פער זה נבע מהענקת משקל מוגבר להודאתו של המערער, דבר שהודגש בגזר דינו של בית משפט קמא.",דיון והכרעה
"ע""פ 6807∕17","בסיכומם של דברים, החלטנו לדחות את הערעור.",דיון והכרעה
"ע""פ 6807∕17"," ניתן היום, ‏ט' באייר התשע""ח (‏24.4.2018). ",דיון והכרעה
"ע""פ 6807∕17",ש ו פ ט,54678313המשנה לנשיאה
"ע""פ 6807∕17",ש ו פ ט,54678313המשנה לנשיאה
"ע""פ 6807∕17",העותק כפוף לשינויי עריכה וניסוח.   17068070_J04.doc   עע,_________________________
"ע""פ 6807∕17","מרכז מידע, טל' 077-2703333  ; אתר אינטרנט,  www.court.gov.il",_________________________
"ע""פ 6807∕17",ע' פוגלמן 54678313-6807/17,_________________________
"ע""פ 6807∕17",נוסח מסמך זה כפוף לשינויי ניסוח ועריכה,_________________________
"ע""פ 6807∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
