verdict,text,part
"ע""פ 5885∕15",כבוד השופט י' עמית,לפני:   
"ע""פ 5885∕15",כבוד השופט א' שהם,לפני:   
"ע""פ 5885∕15",כבוד השופט מ' מזוז,לפני:   
"ע""פ 5885∕15","ערעור על פסק דינו של בית המשפט המחוזי בירושלים מיום 13.07.2015 בתפ""ח  11623-12-13 [פורסם בנבו] ",מדינת ישראל
"ע""פ 5885∕15","ז' בטבת התשע""ז       ",תאריך הישיבה:
"ע""פ 5885∕15",(5. 1.2017) ,תאריך הישיבה:
"ע""פ 5885∕15","עו""ד אריאל הרמן",בשם המערער:
"ע""פ 5885∕15","עו""ד הילה גורני",בשם המשיבה:
"ע""פ 5885∕15","חוק העונשין, תשל""ז-1977: סע'  34ח, 300א(ג)",חקיקה שאוזכרה: 
"ע""פ 5885∕15",מיני-רציו:,חקיקה שאוזכרה: 
"ע""פ 5885∕15","* התגרות או פרובוקציה של בן זוג על רקע ""מציאות גיהנומית"" השוררת בין בני זוג אינה עשויה להקים טענת הגנה מפני עבירת רצח; בהיבט הנורמטיבי, קשה להלום כי אמירה של בת זוג שבדעתה להתקשר למשטרה, גם אם מדובר בתלונת סרק, תעמוד במבחן האובייקטיבי הנדרש במסגרת רכיב הקנטור.",חקיקה שאוזכרה: 
"ע""פ 5885∕15",* עונשין – עבירות – רצח,חקיקה שאוזכרה: 
"ע""פ 5885∕15",* עונשין – עבירת הרצח – כוונה להמית,חקיקה שאוזכרה: 
"ע""פ 5885∕15",* עונשין – עבירת הרצח – קנטור,חקיקה שאוזכרה: 
"ע""פ 5885∕15",* עונשין – עבירת הרצח – עונש מופחת,חקיקה שאוזכרה: 
"ע""פ 5885∕15","הערעור נסב על הרשעתו של המערער ברצח אשתו, ונטען במסגרתו כי יש להמיר את עבירת הרצח בה הורשע המערער בעבירת הריגה.",.
"ע""פ 5885∕15","ביהמ""ש העליון דחה את הערעור בקבעו:",.
"ע""פ 5885∕15","המעשה של המערער הרים את המסך מעל מציאות של ""גיהינום פרטי"" שהייתה מנת חלקו. קשים ורעים היו חייה של המנוחה, שסבלה מבעיות נפשיות קשות ומיררה את חייה שלה ואת חייו של המערער ושל סביבתה הקרובה. אלא שאין בכך כדי לחלץ את המערער מפני הרשעה ברצח. מבחינת מדיניות משפטית ראויה, לא ניתן לקבל את המשוואה המוצעת ולפיה התגרות או פרובוקציה של בן זוג על רקע ""מציאות גיהנומית"" השוררת בין בני זוג עשויה להקים טענת הגנה מפני עבירת רצח.",.
"ע""פ 5885∕15","ביהמ""ש נכון לקבל טענת ההגנה שהמנוחה פגעה בנקודה רגישה אצל המערער, נקודה שהציתה אצלו חרדה קשה שמא תהא לכך השפעה על מקום עבודתו או שמא ייעצר ויורחק. אך אין בכך כדי לסתור את חזקת הכוונה. חזקת הכוונה מבוססת על ניסיון החיים והשכל הישר כי אדם מתכוון לתוצאות הטבעיות הנובעות ממעשיו, וכוונת הקטילה במקרה הנדון מדברת בעד עצמה. המערער הצטייד בסכין גדול אותו הגדיר כסכין ""הכי קטלני"" במטבח, ודקר את המנוחה למעלה מ-20 דקירות, כולל באזורים רגישים. הטענה למעין טירוף רגעי שאחז במערער, אין מקומה ברכיב של ""כוונה להמית"" אלא בסייג של אי שפיות הדעת. אך המערער לא טען וממילא לא הוכיח, שהוא נכנס בדרך כלשהי לגדר סייג זה.",.
"ע""פ 5885∕15","אין לראות את המערער כמי שקונטר. המערער לא חש למטבח, נטל סכין ודקר מיד את המנוחה, אלא המשיך לשוחח עם המנוחה משך כעשר דקות, תוך שהוא מחזיק את הסכין מאחורי גבו. ועוד, מדבריו עולה כי הוא נטל את הסכין מהמטבח לא בשל התנהגות המנוחה כלפיו לאורך השנים אלא בגלל חששו הקונקרטי מתוצאות תלונה למשטרה. אפילו חומת ההגנה של המערער קרסה אותו רגע והמנוחה ""לחצה על כפתור"", ואפילו ניתן לראות את המערער כמי שקונטר באופן סובייקטיבי – לא נתמלא המבחן האובייקטיבי הנדרש לצורך רכיב הקנטור. המבחן האובייקטיבי משקף מרכיב ערכי ושיקולי מדיניות של נורמות התנהגות. בהיבט הנורמטיבי, קשה להלום כי אמירה של בת זוג שבדעתה להתקשר למשטרה, גם אם מדובר בתלונת סרק, תעמוד במבחן האובייקטיבי הנדרש במסגרת רכיב הקנטור.",.
"ע""פ 5885∕15","לאחר הכרעת הדין טען המערער לענישה מופחתת לפי סעיף 300א(ג) לחוק העונשין. המערער לא היה תלוי במנוחה, אלא להיפך. הוא יכול היה להתנתק מהמנוחה, אך בחר שלא לעשות כך בשל תחושת המחויבות שלו כלפיה ודאגתו לבנו. מכל מקום, לא התנהגות המנוחה לאורך השנים הביאה את המערער לדקור אותה, אלא חששו הקונקרטי כי הזמינה משטרה. כלומר, המערער לא הוכיח קש""ס בין המצוקה הנפשית שנגרמה לו עקב 'התעללות' המנוחה לבין הרצח.",.
"ע""פ 5885∕15","הערעור שבפנינו נסב על הרשעתו של המערער, יליד 1950, ברצח אשתו (להלן: המנוחה).",השופט י' עמית:
"ע""פ 5885∕15","כתב האישום בו הורשע המערער חושף מציאות קשה בה היה שרוי. המנוחה סבלה מבעיות נפשיות קשות, דיכאונות ומחלות, וכן צרכה אלכוהול באופן לא מבוקר. המנוחה סבלה מהתקפים פסיכוטיים בגינם אושפזה פעמים מספר, ועל פי עדויות ילדיהם המשותפים של בני הזוג – התומכים במערער לאורך כל הדרך – היא נהגה להקניט, להעליב ולהשפיל את המערער.",השופט י' עמית:
"ע""פ 5885∕15","בני הזוג חיו בחדרים נפרדים בדירה משך שנים ארוכות. בשלב מסוים עזב המערער את הבית, אך חזר כעבור תקופה על מנת לטפל במנוחה ובבנו הבגיר.",השופט י' עמית:
"ע""פ 5885∕15","ביום 6.8.2013 הגישה המנוחה תלונה במשטרה כנגד המערער. בעקבות התלונה, המערער נעצר למספר שעות והורחק מהבית לחמישה ימים. לגרסת המערער ובתו, אותו אירוע ערער את שלוות רוחו של המערער, אשר חשש מאוד כי ייעצר בשנית ושוב יורחק מביתו, וכי בשל כך הוא עשוי לאבד את מקום עבודתו, ששימש עבורו מקום מפלט ועוגן של יציבות.",השופט י' עמית:
"ע""פ 5885∕15","ביום 24.11.2013 נתפתח ויכוח בין בני הזוג, והמנוחה אמרה למערער, תוך שהיא אוחזת בטלפון, כי היא מדווחת למשטרה שהוא מאיים עליה. המערער אחז בסכין מאחורי גבו והמשיך בוויכוח קולני עם המנוחה. כעבור כעשר דקות, שאלה המנוחה את המערער מה הוא מחזיק מאחורי גבו. לגרסת המערער, בשלב זה ""לא חשבתי הרבה מה אני עושה, פשוט מאוד טירוף, טירוף, לא יודע איך להסביר את זה"" – המערער החל לדקור את המנוחה תוך שהיא צועקת כי לא התקשרה באמת למשטרה, והוסיף לדקור אותה כעשרים פעם, עד שנפלה לרצפה כשהיא שותתת דם. לאחר מכן יצא המערער לחדר אחר, שם דקר עצמו מספר דקירות בצווארו. בחלוף כשעתיים התקשר לבנו, הודיע לו כי דקר את המנוחה והיא אינה עוד בחיים. כאשר הגיעו אנשי מד""א לדירה, איים עליהם המערער בסכין כי יהרגם, ואז הגיעו שוטרים והשתלטו עליו.",השופט י' עמית:
"ע""פ 5885∕15","הלכה למעשה, ניתן לומר כי מרבית העובדות בתיק שבפנינו אינן שנויות במחלוקת. המערער הורשע ברצח ונדון למאסר עולם.",השופט י' עמית:
"ע""פ 5885∕15",           על כך נסב הערעור שבפנינו.,השופט י' עמית:
"ע""פ 5885∕15","כתב הערעור אוחז 62 עמודים, והסניגור המלומד לא הניח ידו מכל בדל אמירה ועובדה על מנת לשכנע אותנו כי יש להמיר את עבירת הרצח בה הורשע המערער בעבירת הריגה. משהאריך המערער בטיעונו, נקצר אנו בדברים ונציג את עיקר טיעונה של ההגנה במספר משפטים.",השופט י' עמית:
"ע""פ 5885∕15","לטענת ההגנה, מקום עבודתו של המערער (ארכיב מס הכנסה) ושגרת יומו, אפשרו לו להקים מעין ""בועה"" שבעזרתה שרד את המציאות היומיומית הקשה בה היה נתון. אלא שהאפיזודה של התלונה למשטרה ערערה את יציבותו היחסית של המערער, והוא נקלע לחרדה מפני האפשרות של מעצר או הרחקה נוספת מביתו.",השופט י' עמית:
"ע""פ 5885∕15","כפי שהעידה בתו של המערער, המנוחה היתה אובדנית וידעה ""ללחוץ על הכפתורים"" של המערער, להפעיל אותו ולדחוק אותו לפינה.",השופט י' עמית:
"ע""פ 5885∕15","מכאן טענת ההגנה להעדר ""החלטה להמית"", באשר לשיטתה, האיום של המנוחה מוטט הגנות שהמערער בנה לעצמו.",השופט י' עמית:
"ע""פ 5885∕15","בנוסף, לאור הקנטור המצטבר לאורך שנים ולאור האיום של המנוחה כי תתקשר למשטרה, יש לראות את המערער כמי שקונטר על ידי המנוחה בסמוך למעשה.",השופט י' עמית:
"ע""פ 5885∕15",דין הערעור להידחות.,השופט י' עמית:
"ע""פ 5885∕15","המעשה של המערער הרים את המסך מעל מציאות של ""גיהנום פרטי"" שהייתה מנת חלקו. קשים ורעים היו חייה של המנוחה, שסבלה מבעיות נפשיות קשות ומיררה את חייה שלה ואת חייו של המערער ושל סביבתה הקרובה. אלא שאין בכך כדי לחלץ את המערער מפני הרשעה ברצח.",השופט י' עמית:
"ע""פ 5885∕15","כפי שהבהרנו לסניגור המלומד במהלך הדיון, לא סגי ב""מציאות גיהנומית"", סובייקטיבית או אובייקטיבית, כדי להקים טענת הגנה למעשה רצח. כך, לדוגמה, בני זוג בהליכי גירושין קשים עשויים למצוא עצמם ב""מציאות גיהנומית"" מבחינתם, כולל תלונות למשטרה והרחקה של בן הזוג מהבית. כל מי שעוסק במקרים של אלימות במשפחה, נחשף לכך שבדינמיקה של היחסים בין בני הזוג, יש סיטואציות שאחד מבני הזוג יודע ""ללחוץ על הכפתור"" שיגרום לבן הזוג השני לאבד את עשתונותיו ולהתפרץ כנגדו באלימות פיזית או מילולית. אלא שמבחינת מדיניות משפטית ראויה, איננו יכולים לקבל את המשוואה שהציעה ההגנה, ולפיה התגרות או פרובוקציה של בן זוג על רקע של ""מציאות גיהנומית"" השוררת בין בני זוג עשויה להקים טענת הגנה מפני עבירת רצח.",השופט י' עמית:
"ע""פ 5885∕15","אני נכון לקבל טענת ההגנה שהמנוחה פגעה בנקודה רגישה אצל המערער, נקודה שהציתה אצלו חרדה קשה שמא תהא לכך השפעה על מקום עבודתו או שמא ייעצר ויורחק שוב. אך אין בכך כדי לסתור את חזקת הכוונה. כשמה כן היא, חזקת הכוונה מבוססת על ניסיון החיים והשכל הישר כי אדם מתכוון לתוצאות הטבעיות הנובעות ממעשיו, וכוונת הקטילה במקרה שבפנינו מדברת בעד עצמה.",השופט י' עמית:
"ע""פ 5885∕15","המערער הצטייד בסכין גדול שאותו הגדיר כסכין ""הכי קטלני"" במטבח, ודקר את המנוחה למעלה מעשרים דקירות, כולל דקירות באזורים רגישים. הטענה למעין טירוף רגעי שאחז במערער, אין מקומה ברכיב של ""כוונה להמית"" אלא בסייג של אי שפיות הדעת על פי סעיף 34ח לחוק העונשין, התשל""ז-1977. אלא שהמערער לא טען, וממילא לא הוכיח כלל, שהוא נכנס בדרך כלשהי לגדרי סייג השפיות.",השופט י' עמית:
"ע""פ 5885∕15",בנקודה זו אני מגיע ליסוד של היעדר קנטור.,השופט י' עמית:
"ע""פ 5885∕15","המערער לא חש למטבח, נטל סכין ודקר מיד את המנוחה, אלא המשיך לשוחח עם המנוחה משך כעשר דקות, תוך שהוא מחזיק את הסכין מאחורי גבו, מה שאינו עולה בקנה אחד עם טענת הקנטור. המערער דקר את המנוחה בגלל שחשש מתלונה במשטרה, על השלכותיה, וכדבריו בעדותו ""... העובדה שמשטרה יודעת שיש סכין ביד, קודם כל העבודה הלכה. דבר שני זה מאסר הפעם... היא פשוט הבינה שיש משהו מאחורי הגב, היא התחילה לצעוק עלי, הצעקות האלה הכניסו אותי לחרדה... ובהודעתו במשטרה מסביר המערער ""...ואז אני באותו רגע אמרתי ... מה אני עושה כרגע? למה הבאתי את הסכין? עכשיו יש לה קלף ביד.",השופט י' עמית:
"ע""פ 5885∕15","הדברים שוללים גם את טענת הקנטור המצטבר. מדברי המערער עולה, כי הוא נטל את הסכין מהמטבח לא בשל התנהגות המנוחה כלפיו לאורך השנים אלא בגלל חששו הקונקרטי מתוצאות תלונה למשטרה. וכדברי המערער בהודעתו במשטרה, הוא אמר למנוחה ""אל תביאי לי משטרה, תקללי ותגידי מה שאת רוצה, אל תביאי לי משטרה, משטרה זה אסון... היא הביאה אותי למצב שאין אפשרות אחרת"". המערער חשש כי המנוחה הזעיקה את המשטרה והוא ייתפס כשהסכין בידו. אפילו אקבל את חוות הדעת הפסיכולוגית שהגיש המערער, ולפיה חומת ההגנה שלו קרסה באותו רגע, וכי המנוחה אכן לחצה ""על הכפתור"", כדברי בתו של המערער, ואפילו אקבל את מסקנת בית משפט קמא כי ניתן לראות את המערער כמי שקונטר באופן סובייקטיבי – הרי שלא נתמלא המבחן האובייקטיבי הנדרש לצורך רכיב הקנטור. כידוע, המבחן  האובייקטיבי משקף הן מרכיב ערכי והן שיקולי מדיניות של נורמות התנהגות (ראו, לדוגמה, פסק דינו של חברי השופט א' שהם בע""פ 502/10 מחמיד נ' מדינת ישראל, [פורסם בנבו] פס' 31 (22.10.2012)). בהיבט הנורמטיבי, קשה להלום כי אמירה של בת זוג שבדעתה להתקשר למשטרה, גם אם מדובר בתלונת סרק מוחלטת, תעמוד במבחן האובייקטיבי הנדרש כיום במסגרת רכיב הקנטור.",השופט י' עמית:
"ע""פ 5885∕15","אשר על כן, אני סבור כי אין לראות את המערער כמי שקונטר על ידי המנוחה בסמוך לדקירתה.",השופט י' עמית:
"ע""פ 5885∕15","לאחר הכרעת הדין טען המערער לענישה מופחתת לפי סעיף 300א(ג) לחוק העונשין, הקובע כלהלן:",השופט י' עמית:
"ע""פ 5885∕15","על אף האמור בסעיף 300, ניתן להטיל עונש קל מהקבוע בו, אם נעברה העבירה באחד מאלה:",השופט י' עמית:
"ע""פ 5885∕15","(ג)  כשהנאשם היה נתון במצב של מצוקה נפשית קשה, עקב התעללות חמורה ומתמשכת בו או בבן משפחתו, בידי מי שהנאשם גרם למותו.", [...]
"ע""פ 5885∕15","           אין חולק שחייו של המערער במחיצתה של המנוחה היו חיים קשים, אך לא לכך נתכוון המחוקק בביטוי ""התעללות חמורה ומתמשכת"". עמד על כך בית המשפט  בע""פ 1191/02 פלוני נ' מדינת ישראל [פורסם בנבו] (30.3.2003) (להלן: עניין פלוני) שם נדונה טענה דומה על ידי המערער שרצח את אשתו בחניקה:", [...]
"ע""פ 5885∕15","מעדויות שונות שהובאו לפני בית המשפט המחוזי עלה, כי המערער היה מוטרד מאוד ואף נקלע למצוקה נפשית על רקע יחסיו המעורערים עם המנוחה. כן הוברר, כי מערכת יחסיהם של בני הזוג כללה לא פעם הטחת אמירות קשות ודברי עלבון מצד המנוחה כלפי המערער. אך לא כל מצוקה נפשית שאליה נקלע מבצע רצח נכנסת לגדר החריג שנקבע בסעיף 300א(ג). כך גם לא כל התנהגות פוגענית מצד הקורבן כלפי מי שגרם למותו עולה כדי 'התעללות חמורה ומתמשכת' [...] בצדק, לדעתי, קבע בית המשפט המחוזי כי אף בעלבונות הרבים שספג המערער מאת המנוחה לא ניתן לראות משום התעללות חמורה. בית המשפט הבהיר בפסק-דינו כי הצטיירה 'מערכת יחסים סבוכה בין בני הזוג שכשלה והפכה לסבל ארוך ומתמשך לכל אחד מבני הזוג ולילדיהם'. אך בצדק קבע, כי על אף היותה של מערכת היחסים קשה ואלימה, הן פיזית והן מילולית, אין ספק כי יחסה של המנוחה כלפי המערער אינו עולה כדי 'התעללות חמורה ומתמשכת'. הכרה בכך, שהתנהגות מעין זו שלה טען המערער, מהווה התעללות שבכוחה להצדיק הטלת עונש מופחת, תהווה הרחבה בלתי ראויה של החריג הקבוע בסעיף 300א(ג) לחוק העונשין, אשר יש ליישמו בזהירות מרובה ובמקרים מיוחדים ונדירים בלבד (ראו דברי השופט קדמי בע""פ 4419/95 חדד נ' מדינת ישראל, פ""ד נ(2) 752, 767). ", [...]
"ע""פ 5885∕15","המערער לא היה תלוי במנוחה, אלא להיפך. המערער יכול היה להתנתק מהמנוחה, אך בחר שלא לעשות כך בשל תחושת המחויבות שלו כלפיה ודאגתו לבנו שהמשיך להתגורר בבית. מכל מקום וכפי שהובהר לעיל, לא ההתנהגות של המנוחה לאורך השנים הביאה את המערער לדקור אותה, אלא חששו הקונקרטי כי המנוחה הזמינה משטרה לבית וכי הוא ייעצר ויורחק מהבית בשל האיום עליה בסכין. בדומה, נאמר בעניין פלוני:", [...]
"ע""פ 5885∕15","סופו של דבר, שגם הטענה לעונש מופחת לפי סעיף 300א(ג) דינה להידחות.", [...]
"ע""פ 5885∕15","כפי שפתחנו ואמרנו, לפנינו מקרה טרגי, שמאחוריו מציאות חיים קשה ואומללה. אלא שבמשבצות הנוכחיות של חוק העונשין, איננו רואים אפשרות אחרת מלבד הרשעתו של המערער. מבלי לקבוע מסמרות, ייתכן כי בסיטואציות אנושיות קשות מעין אלה צריכה התביעה לשקול מלכתחילה הסדר טיעון שלא על בסיס עבירת רצח. מכל מקום, משהוגש כתב האישום בעבירה זו, בית משפט קמא לא יכול היה להגיע לתוצאה אחרת מלבד הרשעתו של המערער ברצח, נוכח הנסיבות שהוכחו בפניו.", [...]
"ע""פ 5885∕15","           סוף דבר, שהערעור נדחה. ", [...]
"ע""פ 5885∕15","5129371           ניתן היום, ‏י""א בטבת התשע""ז (‏9.1.2017).  ", [...]
"ע""פ 5885∕15",54678313ש ו פ ט, [...]
"ע""פ 5885∕15",ש ו פ ט, [...]
"ע""פ 5885∕15",ש ו פ ט, [...]
"ע""פ 5885∕15",העותק כפוף לשינויי עריכה וניסוח.   15058850_E08.doc   מפ,_________________________
"ע""פ 5885∕15","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 5885∕15",י' עמית 54678313-5885/15,_________________________
"ע""פ 5885∕15",נוסח מסמך זה כפוף לשינויי ניסוח ועריכה,_________________________
"ע""פ 5885∕15","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
