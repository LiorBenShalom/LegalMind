verdict,text,part
"ע""פ 2965∕18",בבית המשפט העליון בשבתו כבית משפט לערעורים פליליים,nothing
"ע""פ 2965∕18","ע""פ  2965/18",nothing
"ע""פ 2965∕18",כבוד המשנה לנשיאה ח' מלצר,לפני:	
"ע""פ 2965∕18",כבוד השופט ד' מינץ,לפני:	
"ע""פ 2965∕18",כבוד השופט י' אלרון,לפני:	
"ע""פ 2965∕18","ערעור על פסק דינו של בית המשפט המחוזי בתל אביב-יפו ב-תפ""ח  029919-09-15 מיום 30.10.20017 ומיום 22.03.2018 שניתן על ידי סגן הנשיא השופט ג' נויטל והשופטים: ט' חיימוביץ ו-ג' גונטובניק",מדינת ישראל
"ע""פ 2965∕18","כ""ד בניסן התשע""ט       ",תאריך הישיבה:
"ע""פ 2965∕18","עו""ד טלי גוטליב; עו""ד אביאל אהרון",בשם המערער:
"ע""פ 2965∕18",בשם המשיבה:,בשם המערער:
"ע""פ 2965∕18","עו""ד רוני זלושינסקי",בשם המערער:
"ע""פ 2965∕18","חוק העונשין, תשל""ז-1977: סע'  345(א)(3), 348(א), 351, 351(ג), 351(ג)(1), 351(ה), ה'",חקיקה שאוזכרה: 
"ע""פ 2965∕18",מיני-רציו:,חקיקה שאוזכרה: 
"ע""פ 2965∕18","* נדחה ערעור על הרשעת המערער בשתי עבירות של מעשה מגונה בידי בן משפחה בקטינה מתחת לגיל 14, לאחר דחיית טענותיו ביחס למִתאם בין גרסת המתלוננת לגרסאות בני משפחתה וחברותיה, ביחס למהימנות המתלוננת וביחס להיותו ""בן משפחתה""; כן נדחה הערעור על העונש, שכן אין להעניק משקל לנסיבות האישיות של המערער או לחלוף הזמן מאז שהוטל עליו עונש המאסר המותנה ועד להפעלתו, מעבר למשקל שכבר ניתן להם.",חקיקה שאוזכרה: 
"ע""פ 2965∕18",* עונשין – עבירות – מעשה מגונה בקטין בן משפחה,חקיקה שאוזכרה: 
"ע""פ 2965∕18",* עונשין – ענישה – מדיניות ענישה: עבירות מין במשפחה,חקיקה שאוזכרה: 
"ע""פ 2965∕18",* עונשין – ענישה – מדיניות ענישה: שיקולים לחומרה,חקיקה שאוזכרה: 
"ע""פ 2965∕18",* ראיות – עדות – סתירות,חקיקה שאוזכרה: 
"ע""פ 2965∕18",* ראיות – מהימנות – התערבות ערכאת ערעור,חקיקה שאוזכרה: 
"ע""פ 2965∕18","ערעור על הרשעת המערער בבימ""ש המחוזי, בדעת רוב, בשתי עבירות של מעשה מגונה בידי בן משפחה בקטינה מתחת לגיל 14, לפי סעיפים 351(ג)(1), 348(א) ו-345(א)(3) לחוק העונשין, אותן ביצע בבתה הקטינה של בת-זוגו. בימ""ש גזר על המערער עונש של 30 חודשי מאסר בפועל; שני עונשים מותנים ופיצוי בסך 30,000 ₪ למתלוננת. בנוסף, הפעיל עונש מאסר בן 24 חודשים שהיה תלוי ועומד נגד המערער בגין הרשעתו בביצוע עבירות מין בקטינים אחרים בתוך המשפחה, כך שבסך הכל ירצה 40 חודשי מאסר בפועל.",.
"ע""פ 2965∕18",בית המשפט העליון (מפי השופט אלרון ובהסכמת המשנה לנשיאה מלצר והשופט מינץ) דחה את הערעור ופסק כי:,.
"ע""פ 2965∕18","אשר לטענת המערער לפער בין גרסת המתלוננת לגרסאות בני משפחתה וחברותיה, בימ""ש פסק כי למעט גרסת האב, קיים דמיון רב בין גרסת המתלוננת לגרסאות של חברותיה ואחיותיה. את השינויים המסוימים שקיימים בין הגרסאות, כמו גם את הפער בין גרסת האב לגרסת המתלוננת, ניתן לתלות בפרשנות האישית שהעניקו לסיפור חברותיה ובני משפחתה של המתלוננת, או בחלוף הזמן מאז שסיפרה להם את הדברים. בימ""ש פסק כי, לא נמצא כי קיימים פערים מהותיים בין הגרסאות שהיה בהם כדי לעורר ספק באשר למהימנות גרסתה, שהייתה עקבית וקוהרנטית, ואף מצא כי גרסאות האחיות והחברות חיזקו את גרסת המתלוננת, ואף אם בחלקן תוארו מעשים שונים מאלו שתיארה המתלוננת, בכולן מצוי אותו ""גרעין קשה"" של אירועים; טענות המערער להיעדר מהימנות המתלוננת, נדחו בהעדר מקום להתערב בקביעת בימ""ש קמא שמצא את עדות המתלוננת מהימנה וקוהרנטית, בעוד שעדות המערער נמצאה בלתי מהימנה.",.
"ע""פ 2965∕18","הלכה היא כי לצורך הכרעה בשאלה האם נאשם שהוא בן זוגו של הורה לקטין קרבן העבירה נחשב לבן משפחתו, יש לבחון את מהות היחסים בין בני הזוג, ובמקרה בו מעידה מהות זו על קיומה של מערכת זוגית וקשר בלתי אמצעי ויום-יומי בין בן הזוג לילדיה של בת הזוג, די בכך כדי לקיים את היסוד של 'בן זוג' לצורך הסעיף. טיבו ואיכותו של הקשר בין הקטין לבין 'בן זוגו של ההורה' הם אשר עומדים למבחן, ולא מעמדו הפורמאלי של אותו בן זוג. במקרה זה, מחומר הראיות עולה כי המערער ואֵם המתלוננת היו בני זוג הן בעיני עצמם הן בעיני סביבתם, ואין לייחס משמעות לשאלת המועד בו החלו השניים לקיים יחסי מין. אף אם המערער לא ניהל עם אמה של המתלוננת משק בית משותף, ולא שילם את חלקו עבור מגורים בדירת אֵם המתלוננת, ואף אם הקשר הזוגי בין המערער לאֵם לא נמשך תקופה ארוכה, בדין נקבע כי המערער נחשב ל""בן זוגה"" של אם המתלוננת, לצורך מבחני סעיף 351 לחוק העונשין.",.
"ע""פ 2965∕18","אשר לערעור על גזר הדין, חלוף הזמן הרב, 24 שנים, מאז המועד בו הוטל העונש המותנה על המערער ועד למועד גזר הדין נכלל בשיקולי הענישה, ומכל מקום כנגד נסיבה מקלה זו, עומדת החומרה היתירה שיש לייחס למעשי המערער, בשל כך שהעבירות בהן הורשע בהליך זה בוצעו חודשים ספורים לאחר ששוחרר ממאסר שריצה בגין ביצוע עבירות דומות; חומרה מיוחדת יש לייחס לפגיעה בקטינים בתוך המסגרת המשפחתית; תקופת המאסר שריצה, כמו גם עונש המאסר התלוי ועומד נגדו, לא הרתיעו את המערער מלשוב ולבצע את העבירות, וגם עובדה זו נלקחה בשיקולי הענישה. בנוסף, בכל שלושת המקרים נמנע המערער מלקבל אחריות על מעשיו, ובכך הביא לניהול הליכים משפטיים בהם נאלצו המתלוננים להעיד על חוויותיהם הקשות. נוכח האמור, אין להעניק משקל לנסיבות האישיות של המערער, או לחלוף הזמן מאז שהוטל עליו עונש המאסר המותנה ועד להפעלתו, מעבר למשקל שכבר ניתן להם.",.
"ע""פ 2965∕18","לפנינו ערעור על הרשעתו של המערער, בדעת רוב, בעבירות מין שביצע בבתה הקטינה של בת-זוגו לשעבר.",השופט י' אלרון:
"ע""פ 2965∕18","נגד המערער הוגש כתב אישום המייחס לו שתי עבירות של מעשה מגונה בידי בן משפחה בקטינה מתחת לגיל 14, לפי סעיפים 351(ג)(1), 348(א) ו-345(א)(3) לחוק העונשין, התשל""ז-1977 (להלן: חוק העונשין).",רקע עובדתי
"ע""פ 2965∕18","	על פי עובדות כתב האישום, בין השנים 2000-2001 ניהל המערער קשר זוגי עם אמה של המתלוננת והיה מגיע לדירתה לעיתים תכופות ונשאר לישון בה במשך הלילה.",רקע עובדתי
"ע""פ 2965∕18","במהלך השנים הללו, במועד שאינו ידוע במדויק, כאשר המערער והמתלוננת, ילידת 1993, ישבו בסלון הדירה, ליטף המערער את המתלוננת בכל גופה: בידיה, ברגליה, בגבה ובפניה. לאחר מכן נגע המערער באיבר מינה של המתלוננת, תחילה מעל לתחתוניה ולאחר מכן מתחת להם, למשך פרק זמן ממושך, וזאת לשם גירוי, סיפוק או ביזוי מיניים.",רקע עובדתי
"ע""פ 2965∕18","במועד נוסף שאינו ידוע במדויק, בסמוך לאחר מכן, בעת שהמערער והמתלוננת ישבו בחדרה של המתלוננת בדירה וצפו יחדיו ב""סרט פעולה"", ליטף המערער את המתלוננת בכל גופה, חיבק אותה, נישק אותה בצווארה ובפיה, וכן מישש ונישק את תנוכי אוזניה, וזאת לשם גירוי, סיפוק או ביזוי מיניים.",רקע עובדתי
"ע""פ 2965∕18","המערער הודה שהיה בקשר רומנטי עם אמה של המתלוננת אך הכחיש שהיה ""בן-זוגה"" לעניין סעיף 351 לחוק העונשין.",רקע עובדתי
"ע""פ 2965∕18","	לגופם של האישומים, הכחיש המערער את המעשים המיוחסים לו.",רקע עובדתי
"ע""פ 2965∕18","ביום 30.10.2017, לאחר שמיעת ראיות, הרשיע כאמור בית המשפט המחוזי בתל אביב (בדעת רוב של סגן הנשיא ג' נויטל והשופטת ט' חיימוביץ כנגד דעתו החולקת של השופט ג' גונטובניק) את המערער במעשים המיוחסים לו בכתב האישום.",רקע עובדתי
"ע""פ 2965∕18","ביום 22.3.2018 גזר בית המשפט המחוזי על המערער עונש של 30 חודשי מאסר בפועל; עונש של 18 חודשי מאסר על תנאי לבל יעבור במשך 3 שנים מיום שחרורו עבירת פשע על פי סימן ה' לפרק י' לחוק העונשין; עונש של 12 חודשי מאסר על תנאי לבל יעבור במשך 3 שנים מיום שחרורו עבירת עוון על פי סימן ה' לפרק י' לחוק העונשין; ופיצוי בסך 30,000 ש""ח למתלוננת.",רקע עובדתי
"ע""פ 2965∕18","	בנוסף, הפעיל בית המשפט המחוזי עונש מאסר בן 24 חודשים שהיה תלוי ועומד נגד המערער במסגרת העונש שהושת עליו בת""פ 391/92 מיום 27.4.1994 בבית המשפט המחוזי בירושלים (השופטת, כתוארה אז, מ' ארד), לאחר שהורשע בביצוע מעשים מגונים באחותה הקטינה של אשתו דאז, וכן בביצוע מעשה מגונה ומעשה סדום בתוך המשפחה בבנה הקטין של חברתו. ",רקע עובדתי
"ע""פ 2965∕18","בית המשפט המחוזי קבע כי 14 חודשי מאסר מתוך תקופת המאסר על תנאי ירוצו בחופף לעונש המאסר שהוטל עליו בתיק זה, בעוד ש-10 חודשי מאסר ירוצו במצטבר, כך שבסך הכל ירצה המערער 40 חודשי מאסר בפועל.",רקע עובדתי
"ע""פ 2965∕18",ערעורו של המערער נסוב על הכרעת הדין של בית המשפט המחוזי ולחלופין על מידת העונש.,רקע עובדתי
"ע""פ 2965∕18","עיון בהודעת הערעור ובטיעוני באת-כוח המערער בדיון שנערך לפנינו מעלה כי הערעור מתמקד רק בחלק מהטענות שהועלו בפני בית המשפט המחוזי. לא אחזור אפוא על הדיון המפורט בהכרעת דינו של בית המשפט המחוזי על כל חלקיו, אלא אדון  בטענות המערער ששבו ונשמעו בפנינו.",רקע עובדתי
"ע""פ 2965∕18",טענת המערער לפער בין גרסת המתלוננת לגרסאות בני משפחתה וחברותיה,רקע עובדתי
"ע""פ 2965∕18","מלבד עדותה של המתלוננת, אשר בית המשפט המחוזי מצא אותה מהימנה, כנה ועקבית, העידו במסגרת פרשת התביעה אמה ואביה של המתלוננת (שהיו בעת קרות המעשים גרושים זו מזה), שתי אחיותיה הגדולות, חברת ילדות שלה, ובת זוגה לשעבר – לכולם סיפרה לאורך השנים על המעשים שביצע בה המערער.",רקע עובדתי
"ע""פ 2965∕18","טענתו המרכזית של המערער בערעור על הכרעת הדין, היא כי מגרסאותיהם של כל אלו, למעט גרסת אמה של המתלוננת, עולה כי המערער ביצע במתלוננת מעשים חמורים יותר מאלו המתוארים בכתב האישום, ובהיקף ובתדירות רבים יותר. משכך, טוען המערער כי קיימות ""סתירות מובהקות"" בין גרסת המתלוננת (כפי שהוצגה בחקירותיה במשטרה ובעדותה בבית המשפט) לבין עדויות חברותיה ובני משפחתה –– אשר בגינן לא ניתן לייחס מהימנות לגרסתה.",רקע עובדתי
"ע""פ 2965∕18","טענה זו של המערער נסמכת על קביעותיה של דעת המיעוט בבית המשפט המחוזי, אשר העדיפה את עדויות חברותיה ובני משפחתה של המתלוננת שהעידו כי שמעו מפיה את תיאור המעשים שעליו חזרו בחקירתם במשטרה ובעדויותיהם בבית המשפט, על פני עדותה של המתלוננת, שהכחישה כי אמרה להם את פרטי המידע שתוארו בעדותם, המייחסים למערער מעשים חמורים מאלו שהיא עצמה תיארה.",רקע עובדתי
"ע""פ 2965∕18","משכך, נקבע כי הם שמעו לכל הפחות את גרעין הסיפור שסופר על ידם מפי המתלוננת עצמה.",רקע עובדתי
"ע""פ 2965∕18","בהינתן תוכנן של אותן עדויות, והסתירה בינן לבין עדות המתלוננת, נקבע כי:",רקע עובדתי
"ע""פ 2965∕18","""מעיון בחומר שבפניי לא השתכנעתי כי בוסס אותו גרעין קשה בהינתן האמון שייחסתי לעדויות הנפשות הפועלות השונות, שהמתלוננת סיפרה להם אודות הנאשם [המערער – י' א']. אונס חוזר ונשנה אינו דומה לנגיעה אחת באיבר המין; הפשטת המתלוננת וכפייתה לגעת בנאשם אינה דומה לאונס או לנשיקה; החדרת אצבעות אינה דומה לנשיקה בעלת גוון מיני באוזן; פעולות רבות ונשנות על פני תקופה אינן דומות לשני מקרים נקודתיים עם כל החומרה הנלווית להם. לטעמי לא ניתן לחלץ את אותו גרעין קשה מבין מכלול התיאורים השונים כל כך מאלה שנחשפנו אליהם במסגרת ההליך הזה"" (עמ' 15-16 להכרעת הדין).",רקע עובדתי
"ע""פ 2965∕18","בנסיבות אלו, כך נקבע בדעת המיעוט, ומשהמתלוננת תיארה בפני מקורביה ""דברים משמעותיים שלא היו ולא נבראו"", אשר ""מערערים את הבסיס לתיאור שבכתב האישום עצמו"", לא ניתן להרשיע את המערער בהתאם לאמות המידה הדרושות להרשעה בפלילים.",רקע עובדתי
"ע""פ 2965∕18","לאחר שעיינתי במכלול חומר הראיות ושמיעת טיעוני הצדדים בפנינו, אני סבור כי יש לדחות טענה זו של המערער.",רקע עובדתי
"ע""פ 2965∕18","בניגוד לעמדה שהובעה בדעת המיעוט ולעמדתו של המערער, ובדומה לדעת  הרוב בבית המשפט המחוזי, אני סבור כי למעט גרסת האב, קיים דווקא דמיון רב בין גרסת המתלוננת, כפי שהוצגה באופן עקבי הן בחקירתה במשטרה הן בעדותה בבית המשפט, לגרסאותיהן של חברותיה ואחיותיה.",רקע עובדתי
"ע""פ 2965∕18","את השינויים המסוימים שקיימים בכל זאת בין הגרסאות, כמו גם את הפער בין גרסת האב לגרסת המתלוננת, ניתן לתלות בפרשנות האישית שהעניקו לסיפור חברותיה ובני משפחתה של המתלוננת, או בחלוף הזמן מאז שסיפרה להם את הדברים, אשר השכיח מהם את פרטי הפרטים של הסיפור.",רקע עובדתי
"ע""פ 2965∕18","אתייחס להלן לקווי הדמיון והשוני בין גרסתה של המתלוננת לגרסאות מקורביה, תוך התייחסות לטענות המערער.",רקע עובדתי
"ע""פ 2965∕18","בת זוגה לשעבר של המתלוננת, העידה כך:","גרסת ה', בת זוגה לשעבר של המתלוננת"
"ע""פ 2965∕18","	תיאור זה דומה בפרטיו לגרסת המתלוננת, אשר העידה כך:","גרסת ה', בת זוגה לשעבר של המתלוננת"
"ע""פ 2965∕18","לטענת המערער, תדירות המעשים המתוארת על ידי בת הזוג – ""הרבה פעמים בערבים"" – תכופה הרבה יותר בהשוואה לגרסת המתלוננת שתיארה שני אירועים בלבד בהם פגע בה המערער.","גרסת ה', בת זוגה לשעבר של המתלוננת"
"ע""פ 2965∕18","ואולם, טענה זו מתעלמת מהצהרתה של המתלוננת, אשר שבה והדגישה הן בחקירתה במשטרה הן בעדותה בבית המשפט, כי היא זכרה בבהירות שני אירועים בלבד שבהם פגע בה המערער, אך היא סבורה כי היו גם פעמים נוספות שאותן היא אינה זוכרת במדויק ולכן בחרה שלא להעיד אודותיהם.","גרסת ה', בת זוגה לשעבר של המתלוננת"
"ע""פ 2965∕18","כך, אמרה המתלוננת, בחקירתה במשטרה, כי ""התדירות לא היתה גבוהה מדי. בהמשך היא נשאלה: ""באיזו תדירות [המערער] ביצע בך את מעשיו?"" והשיבה:","גרסת ה', בת זוגה לשעבר של המתלוננת"
"ע""פ 2965∕18","מכאן עולה, שאף אם המתלוננת אכן סיפרה לבת זוגה לשעבר שהמערער פגע בה ""הרבה פעמים"", אין בכך כדי להטיל ספק במהימנותה. לתחושתה של המתלוננת יתכן שהיו אירועים נוספים שבהם פגע בה המערער, אך מאחר שהיא לא זכרה בבירור את התרחשותם או את פרטיהם היא נזהרה בדבריה בחקירת המשטרה ובבית המשפט. בחירה זו יש לזקוף דווקא לזכותה של המתלוננת, ולא לחובתה, שכן מראש היא לא ביקשה לייחס למערער מעשים שלא ניתן להוכיחם במידת הוודאות הנדרשת בהליך פלילי.","גרסת ה', בת זוגה לשעבר של המתלוננת"
"ע""פ 2965∕18",ל' העידה בבית המשפט המחוזי כך:,"גרסת ל', אחות המתלוננת"
"ע""פ 2965∕18","בחקירתה הנגדית חזרה בה ל' מדבריה לפיהם המערער צפה עם המתלוננת ב""סרטים כחולים"", למרות שאמרה זאת גם בהודעתה במשטרה, והסבירה כי המתלוננת סיפרה לה שהדברים התרחשו תוך כדי צפיה בסרטים, והיא עצמה הניחה שהיה מדובר ב""סרטים כחולים"" (עמ' 90 לפרוטוקול).","גרסת ל', אחות המתלוננת"
"ע""פ 2965∕18","לצד זאת, היא עמדה על דעתה שהמתלוננת אמרה לה שהמערער ""דחף לה אצבעות"" לאיבר המין, למרות שלא אמרה זאת בהודעתה במשטרה, בגדרה העידה כי המתלוננת אמרה לה שהמערער נגע בה אך לא אמרה היכן, וכי היא משערת שהוא נגע באיבר מינה (שם, עמ' 90).","גרסת ל', אחות המתלוננת"
"ע""פ 2965∕18","בשלב הדיון בערעור לא שב עוד המערער על טענתו לפיה קיימת סתירה בין גרסת ל' לגרסת המתלוננת בשל התיאור לפיו המערער נהג לצפות עם המתלוננת ב""סרטים כחולים""; אולם נטען כי עדיין מדובר בגרסאות סותרות בשל כך שלגרסת ל' המערער היה ""דוחף אצבעות"" למתלוננת, בעוד שלגרסת המתלוננת בעדותה בבית המשפט המערער ""נגע בי באיבר המין שלי"" (עמ' 16 לפרוטוקול).","גרסת ל', אחות המתלוננת"
"ע""פ 2965∕18","איני מקבל טענה זו. כפי שקבעה השופטת ט' חיימוביץ בפסק דינה, מילותיה של ל' ""דוחף לה אצבעות"" יכולות להתייחס לגירוי איבר המין של המתלוננת, ואין כוונתן בהכרח לכך שהמערער החדיר באופן מלא את אצבעותיו לאיבר מינה של המתלוננת.","גרסת ל', אחות המתלוננת"
"ע""פ 2965∕18","המתלוננת עצמה השתמשה באותן מילים כאשר העידה כבר בעדותה הראשונה במשטרה כי ""לא היה אונס או חדירה היה כן היה עושה לי ביד היה מחדיר לי אצבעות לאיבר המין"" (ת/11 עמ' 2).","גרסת ל', אחות המתלוננת"
"ע""פ 2965∕18","	על גרסה זו חזרה גם בהודעתה השניה במשטרה, באומרה: ","גרסת ל', אחות המתלוננת"
"ע""פ 2965∕18","באותה גרסה דבקה גם בבית המשפט, כאשר הסבירה כי ""הוא כן עשה לי ביד... הוא נגע בי באיבר המין במטרה לענג אותי"" (עמ' 25 לפרוטוקול).","גרסת ל', אחות המתלוננת"
"ע""פ 2965∕18","גרסתה של המתלוננת היתה אפוא עקבית במהלך החקירה במשטרה ועדותה בבית המשפט, ולא מצאתי כי היא סותרת את גרסתה של ל'.","גרסת ל', אחות המתלוננת"
"ע""פ 2965∕18",ח' העידה כי המתלוננת סיפרה לה על הדברים לאחר שקודם לכן שמעה על כך מאחותה ל'.,"גרסת ח', אחות המתלוננת"
"ע""פ 2965∕18",	בעדותה ציינה כי:,"גרסת ח', אחות המתלוננת"
"ע""פ 2965∕18","לאחר שהוצגו לה הדברים שאמרה בהודעתה במשטרה אמרה ח' כי אחותה ל' ""סיפרה אז שזה היה באזור הרגליים יותר, כאילו הירכיים בחלק העליון הפנימי שלהם, וגם בפות, נגיעות כאלה"" (עמ' 94). עוד עומתה עם דבריה בהודעתה במשטרה לפיהם המתלוננת סיפרה לה שהמערער נגע בחזהּ (עמ' 95).","גרסת ח', אחות המתלוננת"
"ע""פ 2965∕18","בהודעת הערעור ובנימוקיה לא טען המערער כי גרסת האחות ח' סותרת את גרסת המתלוננת, ולמעשה לא טען דבר ביחס לעדותה של ח' (בניגוד לטענותיו ביחס לעדותה של ל'). מכל מקום, מצאתי לנכון לציין כי אף גרסתה של ח' דומה לגרסת המתלוננת ומאששת אותה.","גרסת ח', אחות המתלוננת"
"ע""פ 2965∕18",	אם להביא דברים בשם אומרם:,"גרסת ת', חברת ילדות של המתלוננת"
"ע""פ 2965∕18","""לא זוכרת במדוייק את הפרטים, זה היה נראה לי בבית שלי והיא באה וסיפרה לי שמשהו קרה עם החבר לשעבר של אמא שלה וזה נמשך תקופה לא קצרה. שהוא נגע, ושזה היה קורה בעיקר כשאמא שלה לא היתה נמצאת או שהיא הייתה במשרד בבית שלהם וזה היה קורה בחדר של [המתלוננת] ... [המתלוננת] סיפרה לי שהדברים קרו באיזור כיתה א' ב' שלה ואז לא הכרתי את [המתלוננת]. ...אני לא זוכרת, גם אם היא פרטה, זה היה לפני הרבה מאוד זמן, גם היינו נורא קטנות, אני זוכרת גם אם היא אמרה את הדברים האלה אני די עצמי הדחקתי את זה, אבל כן היא סיפרה שהוא נגע בה והיא עברה התעללות תקופה מאוד ארוכה. זה מה שזכור לי"" (עמ' 97-98 לפרוטוקול).","גרסת ת', חברת ילדות של המתלוננת"
"ע""פ 2965∕18","	בחקירתה הנגדית אישרה ת' כי בהודעתה במשטרה מסרה שהמתלוננת סיפרה לה שהמערער ""נגע בה הפשיט אותה ואמר לה לגעת בו"" (שם, בעמ' 100). משהוצג לה כי המתלוננת הכחישה בעדותה בבית המשפט (עמ' 35-36 לפרוטוקול) שאמרה לה כי המערער ביקש ממנה לגעת בו או שהפשיט אותה, אמרה:","גרסת ת', חברת ילדות של המתלוננת"
"ע""פ 2965∕18","ש: אמרת במשטרה ש[המתלוננת] אמרה לך ש[המערער], החבר של אמא שלה, אמר לה לגעת בו.","גרסת ת', חברת ילדות של המתלוננת"
"ע""פ 2965∕18",ת: נכון.,"גרסת ת', חברת ילדות של המתלוננת"
"ע""פ 2965∕18",ש: [המתלוננת] סיפרה לך את זה?,...
"ע""פ 2965∕18",ת: אני מאמינה שכן.,...
"ע""פ 2965∕18",(עמ' 100-101 לפרוטוקול).,...
"ע""פ 2965∕18","על אף קיומם של הבדלים אלו, אין בכך לטעמי כדי לקבוע כי קיימת סתירה מהותית בין הגרסאות באופן המטיל ספק באמיתות גרסת המתלוננת.",...
"ע""פ 2965∕18","מאז שסיפרה המתלוננת לחברתה על המעשים חלפו שנים רבות. כילדה צעירה, היא הבינה אמנם כי המערער פגע מינית בחברתה, אך נראה כי לא הפנימה מה בדיוק ביצע המערער בגופה של חברתה. במובן זה, ת' כמובן לא ""המציאה"" את הסיפור, אם להשתמש במילותיה שלה, אלא העניקה פרשנות משלה לדברים ששמעה מהמתלוננת.",...
"ע""פ 2965∕18","אשר למשכם של המעשים, כפי שביארתי לעיל, המתלוננת עצמה שיערה שהיו יותר משני מקרים בהם פגע בה המערער, אותם זכרה רק במעורפל. לכן, אין זה בלתי מתקבל על הדעת שסיפרה לחברתה שהפגיעה נמשכה ""תקופה ארוכה"", בהיותה ילדה צעירה שתפסה את מושג הזמן באופן שונה מכפי שהיא נתפסת בעיניה כיום, בבגרותה.",...
"ע""פ 2965∕18","בנוסף, אין זה מן הנמנע כי חלוף הזמן פגע בזכרון המדויק של השיחה בין השתיים, באופן שבו ת' עצמה לא זכרה בדיוק לאורך איזו תקופה נמשכו המעשים, כפי שסיפרה לה המתלוננת שנים רבות קודם לכן.",...
"ע""פ 2965∕18","אבי המתלוננת העיד כי המתלוננת סיפרה לו, כשהיתה בת 14 לערך, על הפגיעה בה. על פי עדותו:",גרסת אבי המתלוננת
"ע""פ 2965∕18",ש: מה היא סיפרה לך?,גרסת אבי המתלוננת
"ע""פ 2965∕18","ת: סיפרה לי שהיה מישהו בבית אצל האמא שלה, שכנראה היה חבר של האמא ובזמן שהאמא לא היתה בסביבה, הוא היה לכאורה היה הבייביסיטר שלה, שמר עליה וניצל אותה. עשה בה מעשים שלא יעשו. אני הבנתי שהוא היה אונס אותה.",גרסת אבי המתלוננת
"ע""פ 2965∕18",ש: מה זאת אומרת אתה הבנת?,גרסת אבי המתלוננת
"ע""פ 2965∕18","ת: כך היא [המתלוננת] אמרה לי"" ",גרסת אבי המתלוננת
"ע""פ 2965∕18",(עמ' 77 לפרוטוקול).,גרסת אבי המתלוננת
"ע""פ 2965∕18","לטענת המערער, גרסת האב לפיה המתלוננת סיפרה לו כי המערער ""אנס אותה מדי ערב"" (עמ' 81 לפרוטוקול), סותרת במובהק את גרסת המתלוננת.",גרסת אבי המתלוננת
"ע""פ 2965∕18","דעת הרוב בבית המשפט המחוזי דחתה טענה זו, לאחר שהעדיפה את גרסת המתלוננת לפיה לא אמרה זאת לאביה, תוך שתוארה מערכת היחסים הרעועה בין האב לבתו, ואגב כך נקבע כי ""השיח בין השניים נשא אופי שונה משיח רגיל בין אב ובת"" (עמ' 86 להכרעת הדין).",גרסת אבי המתלוננת
"ע""פ 2965∕18","אין לשלול את האפשרות כי ההסבר לפער בין הגרסאות אכן טמון באופיה של מערכת היחסים בין המתלוננת לאביה, וכי הימנעותו של האב מלפנות למשטרה לאחר ששמע את גרסת המתלוננת תומכת אף היא בהעדפת גרסתה על פני גרסתו.",גרסת אבי המתלוננת
"ע""פ 2965∕18","ואולם, הסבר פשוט ומתקבל יותר על הדעת מצאתי דווקא באופן שבו הסביר האב עצמו את הפערים בין הגרסאות. בחקירתו הנגדית, כשהוצג לו כי המתלוננת מכחישה שאמרה לו שהמערער אנס אותה, אמר האב:",גרסת אבי המתלוננת
"ע""פ 2965∕18",ש: גם אם [המתלוננת] אומרת שזה לא נכון?,גרסת אבי המתלוננת
"ע""פ 2965∕18","ת: גם אם [המתלוננת] אומרת. זה מה ששמעתי. יכול להיות שתרגמתי את מה שהיא אמרה לי לאור הדברים המזעזעים שהיא סיפרה לי"" (שם, עמ' 81 לפרוטוקול).",גרסת אבי המתלוננת
"ע""פ 2965∕18","הנה כי כן, האב עצמו הבהיר כי יתכן שהוא ""תרגם"" במחשבתו את הסיפור שסיפרה לו בתו לכדי סיפור שעובדותיו שונות, או שנתן פרשנות משלו לפרטי הסיפור המעטים שמסרה לו המתלוננת (ראה, לעניין זה, עדות המתלוננת לפיה לא סיפרה לאביה ""בדיוק לפרטי פרטים"", בעמ' 18 לפרוטוקול). הסבר זה הניח את דעתי כי אין בפער הקיים בין חומרת המעשים שייחסה המתלוננת למערער, לבין חומרתם על פי גרסת האב, כדי לשמוט את הקרקע מתחת לגרסת המתלוננת, שעדותה נמצאה מהימנה על ידי כל שופטי ההרכב בבית המשפט המחוזי.",גרסת אבי המתלוננת
"ע""פ 2965∕18","לסיכום הדיון עד כה: לאחר שבחנתי את גרסת המתלוננת בהשוואה לגרסאות חברותיה ובני משפחתה, להם סיפרה במהלך השנים על הפגיעה שפגע בה המערער, לא מצאתי כי קיימים פערים מהותיים בין הגרסאות אשר היה בהם כדי לעורר ספק באשר למהימנות גרסתה, שהיתה עקבית וקוהרנטית לאורך כל הדרך.",גרסת אבי המתלוננת
"ע""פ 2965∕18","באשר לגרסאותיהן של האחיות, חברת הילדות ובת זוגה לשעבר של המתלוננת, לא מצאתי כי אלו סותרות את גרסת המתלוננת; להיפך, גרסאות אלו חיזקו את גרסתה. אף אם בחלקן תוארו מעשים שונים מאלו שתיארה המתלוננת – למשל כי המערער הפשיט אותה ואמר לה לגעת בו – בכולן מצוי אותו ""גרעין קשה"" של האירועים.",גרסת אבי המתלוננת
"ע""פ 2965∕18","אף אם תדירותן של הפגיעות תוארה כתכופה או רבה יותר בהשוואה לגרסת המתלוננת, אין בכך בלבד כדי להפריך את גרסתה. חלוף הזמן מאז התרחשות האירועים, היות המתלוננת רכה בשנים באותה עת, ולפחות במקרה של חברת הילדות – גם גילה הצעיר שלה בעת ששמעה על כך מפי המתלוננת – מספקים כולם הסבר הגיוני לשינויי הגרסאות בנקודות אלה.",גרסת אבי המתלוננת
"ע""פ 2965∕18","אשר לגרסת האב, נחה דעתי כי ההסבר הכן שסיפק הוא עצמו לפער שהוצג לו בין הגרסאות מצדיק להעדיף את גרסת המתלוננת. העובדה שהאב העניק פרשנות חמורה לדברים ששמע מבתו, לא פוגמת במהימנות גרסתה שלה; סביר להניח שהיא מעידה דווקא על תחושותיו הקשות שלו בעת שנחשף לפגיעה בבתו. מכל מקום, בהינתן מהימנות גרסתה של המתלוננת והמִתאם בינה לבין הגרסאות האחרות, לא מצאתי כי יש בגרסת האב כדי להחלישה.",גרסת אבי המתלוננת
"ע""פ 2965∕18","המערער הוסיף וטען, כי יש ללמוד על היעדר מהימנות המתלוננת גם מסתירה בין דבריה בעימות שנערך לה עם המערער במשטרה לבין דבריה בעדותה בבית המשפט; סתירה בין עדותה לעדות אמה; ומהתנהלותה בכל הקשור למסירת עדותה של בת זוגה לשעבר במשטרה.",טענות המערער להיעדר מהימנות המתלוננת
"ע""פ 2965∕18","בטרם אדון בכל אחת מטענות אלו, ראיתי לנכון לשוב ולציין כי בית המשפט המחוזי מצא את עדותה של המתלוננת מהימנה וקוהרנטית, בעוד שעדותו של המערער נמצאה בלתי מהימנה בעליל. התרשמות זו שזורה כחוט השני לאורך כל פסק דינו של בית המשפט המחוזי, הן בחוות הדעת של שופטי הרוב הן בחוות הדעת של שופט המיעוט.",טענות המערער להיעדר מהימנות המתלוננת
"ע""פ 2965∕18","	כך, קבע השופט ג' נויטל כי:",טענות המערער להיעדר מהימנות המתלוננת
"ע""פ 2965∕18","	השופטת ט' חיימוביץ סברה אף היא כי המתלוננת ""הותירה רושם מהימן"" (עמ' 81 להכרעת הדין) לעומת ""חוסר מהימנות הנאשם"" (עמ' 82 להכרעת הדין), אשר שיקר בנקודות מהותיות עליהן הצביעה בחוות דעתה (עמ' 88-89 להכרעת הדין).",טענות המערער להיעדר מהימנות המתלוננת
"ע""פ 2965∕18","אף השופט ג' גונטובניק, שהיה כזכור בדעת מיעוט, ציין בחוות דעתו כי גרסתו של המערער, אשר תיאר בעדותו את נוכחותו ""המינימלית"" בחיי המתלוננת וביתה, ""אינה נאמנה למציאות"", וכי ""עדותו אינה אמינה והיא פועלת לחובתו"" (עמ' 25 להכרעת הדין). זאת, לעומת הרושם החיובי שהותירה בו עדות המתלוננת, כפי שתואר:",טענות המערער להיעדר מהימנות המתלוננת
"ע""פ 2965∕18","במסקנה זו, המתבססת כל כולה על התרשמותה של הערכאה הדיונית מהמתלוננת, ולהבדיל, מהמערער, לא מצאתי כל הצדקה להתערב.",טענות המערער להיעדר מהימנות המתלוננת
"ע""פ 2965∕18","אף לגופם של דברים, יש לדחות את כל טענותיו הנוספות של המערער באשר להיעדר מהימנותה של המתלוננת.",טענות המערער להיעדר מהימנות המתלוננת
"ע""פ 2965∕18","אשר לסתירה בין דבריה של המתלוננת במשטרה לבין דבריה בעדותה בבית המשפט, נטען כי במהלך העימות שנערך בין המתלוננת למערער במשטרה, הטיחה המתלוננת במערער כי הוא אחראי במידה רבה למצבה הנפשי ול""הפרעת האישיות הגבולית"" ממנה היא סובלת, ואילו בעדותה בבית המשפט חזרה בה מטענה זו. נטען כי סתירה זו מחלישה את המשקל שיש לייחס למהימנות המתלוננת.",טענות המערער להיעדר מהימנות המתלוננת
"ע""פ 2965∕18",	איני מקבל טענה זו. ,טענות המערער להיעדר מהימנות המתלוננת
"ע""פ 2965∕18","מטבע הדברים, מעמד העימות במסגרת חקירת משטרה בין מתלונן לחשוד בעבירת מין או אלימות הוא רגע קשה עבור המתלונן, גם אם הוא מתחייב לצרכי חקירה. בסיטואציה זו נאלצים המתלונן או המתלוננת להתעמת חזיתית עם האדם שתקף אותם, פגע בהם, והותיר בהם צלקות בגוף ובנפש.",טענות המערער להיעדר מהימנות המתלוננת
"ע""פ 2965∕18","בנסיבות אלו, סביר להניח כי המתלונן או המתלוננת הנתונים בסערת נפש, עשויים להטיל את האחריות לנזק הנפשי שנגרם להם כתוצאה מהפגיעה, לטענתם, על החשוד העומד בפניהם. לא ניתן להתייחס לאמרותיהם של מתלונן או מתלוננת במקרה זה ככאלו הניתנות ב""תנאי מעבדה""; עלינו לבחון אותן על רקע סערת הנפש של המתלונן או המתלוננת, בפרט כאשר מעמד זה מפגיש אותם לראשונה עם החשוד לאחר שנים רבות, כבמקרה דנן.",טענות המערער להיעדר מהימנות המתלוננת
"ע""פ 2965∕18","בענייננו, צפיה בתיעוד החזותי של העימות בין השניים מעידה דווקא על מהימנותה של המתלוננת ועל אמינות גרסתה. המתלוננת היתה עקבית בטענותיה כלפי המערער, וכפי שציין השופט ג' נויטל ""אמרה בפשטות, בבהירות, ללא התלהמות, ללא גוזמה ובעקביות מה עשה לה בגופה הנאשם, והסבירה בכנות ובבהירות, שוב ושוב, מדוע אין לה כל סיבה לשקר ומדוע אין לה כל אינטרס סתם לפגוע בנאשם"" (עמ' 36 להכרעת הדין).",טענות המערער להיעדר מהימנות המתלוננת
"ע""פ 2965∕18","אף לגופם של דברים לא מצאתי ממש בטענת הסתירה בין דבריה של המתלוננת בעימות ובעדות. אכן, במהלך העימות אמרה המתלוננת למערער ""מי שהרס את החיים זה אתה לי. אני מגיעה למצב שאני לא מצליחה להתמודד בחיים שלי וזה בגללך""; ""אני צריכה כדורים וכל הגוף שלי צלקות בגללך"" (ת/7, עמ' 2-3); ""אתה נגעת בי וזה שאני נדפקתי לכל החיים וזה שאני ... צריכה עכשיו פסיכולוגים ופסיכיאטרים וכדורים ו... כל הגוף שלי צלקות בגללך יקירי. בגלל חלק מהמשקעים שאתה עשית לי"" (ת/6א2, עמ' 31).",טענות המערער להיעדר מהימנות המתלוננת
"ע""פ 2965∕18","ואולם, עיון בעדותה של המתלוננת בבית המשפט מלמד, כי הגם שהיא לא האשימה את המערער לבדו במצבה הנפשי, אף במסגרת זו היא ייחסה משקל רב לפגיעה שפגע בה המערער כגורם למצבה ולניסיונותיה האובדניים. כך, אמרה בין היתר כי: ""אין לי ספק שזה [מעשי המערער – י' א'] השפיע עליי מאוד, זה מן הסתם השפיע על תחושת הריקנות שלי, על הדימוי העצמי הנמוך שלי, על התחושה הזו שכל מי שאמור לשמור עליי ולהגן אליי בסופו של דבר פגע בי ואכזב אותי. התחושות האלה הן מה שגרמו לי לרצות לנסות להתאבד, התחושות האלה, אני מניחה שהתחושות האלה עם השנים התעצמו אבל מה שגרם לטריגר זה מה שקרה עם [המערער]"" (עמ' 21 לפרוטוקול) וכי ""כל התחושות האלה שהרגשתי שאני הולכת לבד בעולם הזה זה היה מאיזה משהו שחוויתי שהייתי קטנה וזה מה ש[המערער] עשה לי"" (עמ' 22 לפרוטוקול). כאשר נשאלה ""לדעתך הפרעת האישיות הגבולית זה בגלל ש[המערער] או לא בגלל [המערער]?"", השיבה ""גם בגלל [המערער]"" (עמ' 23 לפרוטוקול).",טענות המערער להיעדר מהימנות המתלוננת
"ע""פ 2965∕18","מקובלת עליי אפוא טענת המשיבה, לפיה דבריה של המתלוננת במהלך העימות עולים דווקא בקנה אחד עם דבריה בעדותה בבית המשפט, בכל הנוגע להשלכות הפגיעה שפגע בה המערער על מצבה הנפשי, ואין בכך כדי לפגוע במשקל הרב שייחס בית המשפט לעדותה.",טענות המערער להיעדר מהימנות המתלוננת
"ע""פ 2965∕18","אשר לסתירה בין עדותה לעדות אמה, נטען כי בעוד שהמתלוננת העידה שסיפרה לאמה על המעשים כשהיתה בת 15 וכי היא ""ממש זוכרת את זה בבהירות"" (עמ' 27 לפרוטוקול), העידה אמה שהיא סיפרה לה על כך רק בגיל 17, לאחר ניסיון אובדני מצד המתלוננת (עמ' 53 לפרוטוקול). לגרסתה של האם, מיד לאחר ששמעה על הדברים פנתה למערער והתעמתה איתו, ובמקביל ניסתה להביא את בתה להגיש נגדו תלונה במשטרה. כאשר עומתה האם עם דבריה של המתלוננת באשר למועד בו סיפרה לה על האירועים, ונשאלה האִם בתה לא סיפרה לה על כך קודם לכן, היא אמרה: ""לי היא סיפרה. אם היא היתה מספרת לי [קודם לכן – י' א'], נראה לך שהייתי יושבת בשקט?"" (עמ' 64 לפרוטוקול).",טענות המערער להיעדר מהימנות המתלוננת
"ע""פ 2965∕18","דעת המיעוט בבית המשפט המחוזי העדיפה את גרסתה של האם, וראתה בכך נתון המחליש את מהימנות המתלוננת. בלשון הכרעת הדין:",טענות המערער להיעדר מהימנות המתלוננת
"ע""פ 2965∕18","בבסיס קביעה זו של דעת המיעוט ניצבת ההנחה, כי האם היתה ""נוקטת בפעולה"" מיד כשהיה נודע לה על המעשים. כך אכן ביקשה האם להציג את הדברים בפני בית המשפט, אך איני משוכנע שלא היתה זאת משאלת לב בלבד, ושכך אכן היו פני הדברים במציאות.",טענות המערער להיעדר מהימנות המתלוננת
"ע""פ 2965∕18","האם עצמה העידה כי בטרם ידעה על פגיעת המערער בבתה, ולאחר שהמערער עזב את ביתה, חשדה שהמערער פגע בבתה, אך דבר זה לא הביאה לכדי מעשה. בלשון האם:",טענות המערער להיעדר מהימנות המתלוננת
"ע""פ 2965∕18","כך או כך, בניגוד לדעת המיעוט בבית המשפט המחוזי, איני סבור כי לשאלת המועד בו סיפרה המתלוננת לאמה על האירועים – גיל 15 או גיל 17 – יש השלכה משמעותית על מהימנות גרסתה, ואין בעצם קיומן של שתי גרסאות, שאינן רחוקות זו מזו, כדי לעורר ספק בעצם ביצוע המעשים על ידי המערער.",טענות המערער להיעדר מהימנות המתלוננת
"ע""פ 2965∕18","ולבסוף, אשר להתנהלותה של המתלוננת בנוגע להודעתה של בת זוגה לשעבר במשטרה, נטען כי ניסיונה למנוע מבת זוגה להעיד פוגם אף הוא באמינותה.",טענות המערער להיעדר מהימנות המתלוננת
"ע""פ 2965∕18","מחומר הראיות שהוצג בפני בית המשפט המחוזי עלה כי המתלוננת שלחה הודעה לה' בסמוך למועד שנקבע לגביית הודעתה במשטרה, בה נכתב ""שהיא לא צריכה לבוא למסור עדות שהמשטרה ויתרה על העדות שלה"" (ראה ת/2, מזכר משטרתי מיום 20.6.2013). בחקירתה הנגדית הכחישה תחילה המתלוננת את הדברים, ורק לאחר שהוצג לה המזכר אמרה שאכן שלחה לה' הודעה בה כתבה שלא תגיע למסור עדות במשטרה, שכן ""לא רציתי לערב אותה מזה"" (עמ' 33 לפרוטוקול).",טענות המערער להיעדר מהימנות המתלוננת
"ע""פ 2965∕18","דעת המיעוט בבית המשפט המחוזי סברה כי מדובר ב""התנהלות המעוררת תהייה"", הפוגמת באמינותה של המתלוננת, והעלתה את האפשרות ""שהמתלוננת ידעה כי התיאורים שתיארה בפני ה' חורגים מהמציאות"" (עמ' 20 להכרעת הדין).",טענות המערער להיעדר מהימנות המתלוננת
"ע""פ 2965∕18","	בניגוד לכך סברה דעת הרוב כי הלכה למעשה עולה עדותה של ה' בקנה אחד עם עדותה של המתלוננת, ולכן אין מקום להניח כך. דעת הרוב קיבלה את גרסת המתלוננת, לפיה חששה לערב את בת זוגה בחקירת המשטרה, ומצאה תימוכין לכך באמור בהודעתה הראשונה של המתלוננת במשטרה, ביחס לאפשרות גביית הודעה מבת הזוג, ""אני לא יודעת כמה היא תרצה להיות מעורבת"" (ת/11 עמ' 3; וראה עמ' 84-83 להכרעת הדין). ",טענות המערער להיעדר מהימנות המתלוננת
"ע""פ 2965∕18",במחלוקת האמורה אני מקבל את דעת הרוב בבית המשפט המחוזי.,טענות המערער להיעדר מהימנות המתלוננת
"ע""פ 2965∕18","המסקנה לפיה עצם שליחת ההודעה מלמדת על ניסיון למנוע מבת הזוג להעיד מתוך ידיעה ברורה שגרסתה, כביכול, שונה משלה, היא מרחיקת לכת, ואין לה בסיס ראייתי. משעדותה של בת הזוג תומכת דווקא בגרסת המתלוננת, קשה לקבל שזו האחרונה ביקשה, משיקולים טקטיים, למנוע מהראשונה למסור עדות, וסביר יותר שהדבר נעשה מתוך מצוקה רגשית על רקע התפתחות החקירה והשלכות הדבר על חייה האישיים של המתלוננת.",טענות המערער להיעדר מהימנות המתלוננת
"ע""פ 2965∕18","האם המערער נחשב ל""בן משפחתה"" של המתלוננת לעניין סעיף 351 לחוק העונשין?",טענות המערער להיעדר מהימנות המתלוננת
"ע""פ 2965∕18","המערער טען עוד, כי לא מתקיימת בעניינו הנסיבה של היותו ""בן משפחה"" עבור המתלוננת, כאמור בסעיף 351 לחוק העונשין, ולכן שגה בית המשפט המחוזי כשהרשיעו בעבירה לפי סעיף זה.",טענות המערער להיעדר מהימנות המתלוננת
"ע""פ 2965∕18","	ההלכה הפסוקה קבעה כי לצורך הכרעה בשאלה האם נאשם שהוא בן זוגו של הורה לקטין קרבן העבירה נחשב לבן משפחתו, ""יש לבחון את מהות היחסים בין בני הזוג, ובמקרה בו מעידה מהות זו על קיומה של מערכת זוגית וקשר בלתי אמצעי ויום-יומי בין בן הזוג לילדיה של בת הזוג, די בכך כדי לקיים את היסוד של 'בן זוג' לצורך הוראת הסעיף. טיבו ואיכותו של הקשר בין הקטין לבין 'בן זוגו של ההורה' הם אשר עומדים למבחן, ולא מעמדו הפורמאלי של אותו בן זוג"" (ע""פ 9187/03 פלוני נ' מדינת ישראל, [פורסם בנבו] בפסקה 10 (26.9.2005)). ",טענות המערער להיעדר מהימנות המתלוננת
"ע""פ 2965∕18","בית המשפט המחוזי קבע בדעת רוב כי בנסיבות העניין הוכחה קיומה של מערכת יחסים זוגית בין המערער לאם המתלוננת, כמו גם קיומו של קשר יום-יומי בינו לבין המתלוננת:",טענות המערער להיעדר מהימנות המתלוננת
"ע""פ 2965∕18","	אף שדעת המיעוט לא הכריעה במפורש בשאלה זו (ראה עמ' 27 להכרעת הדין), עולה גם ממנה כי גרסת המערער בנקודה זו ""לא עולה בקנה אחד עם הראיות"" אשר על פיהן ""נוכחותו ... בחיי אמה של המתלוננת ובתא המשפחתי שלה הייתה רבה יותר ועמוקה יותר מזו שהוא מוכן להודות בה"" (עמ' 23-24 להכרעת הדין).",טענות המערער להיעדר מהימנות המתלוננת
"ע""פ 2965∕18","איני מקבל טענה זו. מחומר הראיות שהונח לפני בית המשפט המחוזי, עולה כי המערער ואם המתלוננת היו בני זוג, על כל המשתמע מכך, הן בעיני עצמם הן בעיני סביבתם.",טענות המערער להיעדר מהימנות המתלוננת
"ע""פ 2965∕18","אמה של המתלוננת העידה כי הכירה את המערער במהלך שנת 2000, ולאחר שמונה חודשי היכרות, בסביבות חודש ינואר 2001 נוצר ביניהם קשר בעל אופי זוגי ואינטימי (עמ' 49 לפרוטוקול). כעבור שלושה חודשים נוספים עבר המערער להתגורר בדירתה של האם, וכפי שתיארה:",טענות המערער להיעדר מהימנות המתלוננת
"ע""פ 2965∕18","	בהמשך חזרה שוב על כך שהמערער ""גר אצלנו בבית. ... היה חי אצלי בבית"" (עמ' 56-57 לפרוטוקול) וציינה כי היא והמערער קיימו יחסים אינטימיים. על עובדה אחרונה זו גם המערער עצמו לא חלק (ראה עמ' 105 לפרוטוקול), ומשכך, אין לטעמי לייחס משמעות לשאלת המועד בו החלו השניים לקיים יחסי מין. ",טענות המערער להיעדר מהימנות המתלוננת
"ע""פ 2965∕18","עוד יש להדגיש, כי לפחות מבחינתה של אם המתלוננת, שררו בין השניים יחסי אמון וקרבה. כפי שהתבטאה בעדותה, במילים כנות וכואבות:",טענות המערער להיעדר מהימנות המתלוננת
"ע""פ 2965∕18",בנותיה של האם – המתלוננת ושתי אחיותיה – העידו גם הן על מערכת היחסים הזוגית בינה לבין המערער.,טענות המערער להיעדר מהימנות המתלוננת
"ע""פ 2965∕18","כך, העידה האחות ל' שהמערער גר בבית האם, וציינה כי אף שהיא עצמה לא התגוררה בבית באותה עת, כאשר היתה באה לבקר ראתה שהמערער ""הוא היה גר איתה, היה ישן איתה [עם האם – י' א'], והיינו גם קמים ביחד ושותים קפה ביחד בבוקר כשהייתי מתארחת שם"" (עמ' 91 לפרוטוקול).",טענות המערער להיעדר מהימנות המתלוננת
"ע""פ 2965∕18","האחות ח' העידה גם היא שהמערער ""הוא היה בן זוג של אמא לכל המשתמע, הם חיו ביחד, חיים משותפים"" (עמ' 92 לפרוטוקול).",טענות המערער להיעדר מהימנות המתלוננת
"ע""פ 2965∕18",	המתלוננת מצידה העידה בהקשר זה:,טענות המערער להיעדר מהימנות המתלוננת
"ע""פ 2965∕18","בנסיבות המתוארות, ועל פי המבחן האמור הבוחן את מהותה של מערכת היחסים בין בני הזוג וטיבו של הקשר בין מבצע העבירה לקטין קרבן העבירה, אני קובע כי אף אם המערער לא ניהל עם אמה של המתלוננת משק בית משותף, ולא שילם את חלקו בתשלומים עבור המגורים בדירה, ואף אם הקשר הזוגי בין המערער לאם המתלוננת נמשך תקופה לא ארוכה, בדין קבע בית המשפט המחוזי כי המערער נחשב ל""בן זוגה"" של אם-המתלוננת, לצורך מבחניו של סעיף 351 לחוק העונשין.",טענות המערער להיעדר מהימנות המתלוננת
"ע""פ 2965∕18","סיכומם של דברים, משדחיתי את כל טענות המערער ביחס למִתאם בין גרסתה של המתלוננת לגרסאות בני משפחתה וחברותיה; ביחס למהימנותה של המתלוננת; וביחס להיותו ""בן משפחתה"" לצורך הגדרת סעיף 351 לחוק העונשין, אני סבור כי דין הערעור על הכרעת הדין להידחות, וכך אציע לחבריי לעשות.",טענות המערער להיעדר מהימנות המתלוננת
"ע""פ 2965∕18",ומכאן לדיון בערעור על גזר הדין.,טענות המערער להיעדר מהימנות המתלוננת
"ע""פ 2965∕18","לטענת המערער, בית המשפט המחוזי לא שקל כדבעי את גילו המתקדם ו""נסיבות חייו המורכבות"" בעת קביעת עונשו. כן נטען, כי היה על בית המשפט המחוזי להתחשב בחלוף הזמן הרב מאז שהוטל עליו עונש המאסר המותנה, ולהטיל עליו את ריצוי העונש המותנה בחופף לעונש שהושת עליו בגין העבירות בהן הורשע כעת.",הערעור על גזר הדין
"ע""פ 2965∕18","ואולם, עיון בגזר דינו של בית המשפט המחוזי מלמד כי חלוף הזמן הרב מאז המועד בו הוטל העונש המותנה על המערער ועד למועד גזר דינו של בית המשפט המחוזי – 24 שנים – נלקח בחשבון במסגרת שיקולי הענישה, והוא זה שעמד בבסיס הקביעה כי חלק נכבד מעונש המאסר המותנה (14 חודשים מתוך 24 חודשי מאסר) ירוצה בחופף לעונש המאסר שהושת על המערער כעת.",הערעור על גזר הדין
"ע""פ 2965∕18",	בקביעה זו לא מצאתי טעם להתערב.,הערעור על גזר הדין
"ע""פ 2965∕18","ועוד זאת, והיא העיקר. אמנם חלף זמן רב מאז הושת על המערער העונש המותנה, אך כנגד נסיבה מקלה זו, עומדת החומרה היתירה שיש לייחס למעשי המערער, בשל כך שהעבירות בהן הורשע בהליך זה בוצעו חודשים ספורים לאחר ששוחרר ממאסר שריצה בגין ביצוע עבירות דומות במהותן – תקיפה מינית של קטין ומעשים מגונים ומעשה סדום בתוך המשפחה.",הערעור על גזר הדין
"ע""פ 2965∕18","למרבה הצער, ניתן לזהות דפוס עברייני החוזר על עצמו במעשי המערער, לאחר שפגע בעבר בקטינה שהיתה אחות אשתו, בקטין שהיה בנה של בת זוגו, ובמתלוננת שלפנינו – שהיתה בתה של בת זוגו. בכל המקרים פגע המערער בגופם של הקטינים, אך לא פחות מכך – הותיר צלקות בנפשותיהם של ילדים רכים בשנים.",הערעור על גזר הדין
"ע""פ 2965∕18","חומרה מיוחדת יש לייחס לפגיעה בקטינים בתוך המסגרת המשפחתית ובתוך ביתם שלהם, שאמור היה לשמש עבורם מבצר מוגן.",הערעור על גזר הדין
"ע""פ 2965∕18",	עמדתי על כך בפרשה אחרת:,הערעור על גזר הדין
"ע""פ 2965∕18","""חומרתם של המעשים אף מתעצמת, נוכח העובדה שבוצעו בתוך התא המשפחתי המצומצם, בבית המגורים של המשפחה, במסגרת שאמורה היתה להיות מבצרן המוגן של הבנות הקטינות. תחת שישמש להן כמקום הבטוח ביותר עלי אדמות, הפך ביתן של המתלוננות לבית כלא עבורן. תחת שאביהן יגונן עליהן כחומת מגן מפני פגיעות העולם שבחוץ, הפך הוא עצמו להיות אויבן הגדול ביותר, מבלי שהיתה להן כל אפשרות לברוח מפניו ולהתגונן מפני פגיעותיו הקשות, החוזרות ונשנות. במעשיו פגע המערער פגיעה אנושה באמון הטבעי, הפשוט, שנתנו בו בנותיו הקטינות, באופן שספק אם יוכל אי פעם לתקון"" (ע""פ 9058/16 מדינת ישראל נ' פלוני, [פורסם בנבו] בפסקה 39 (7.3.2018).",הערעור על גזר הדין
"ע""פ 2965∕18","תקופת המאסר שריצה, כמו גם עונש המאסר התלוי ועומד נגדו, לא הרתיעו את המערער מלשוב ולבצע את העבירות, וגם עובדה זו נלקחה בחשבון במסגרת שיקולי הענישה ששקל בית המשפט המחוזי.",הערעור על גזר הדין
"ע""פ 2965∕18","לא זו אף זו, בכל שלושת המקרים נמנע המערער מלקבל אחריות על מעשיו, ובכך הביא לניהול הליכים משפטיים בהם נאלצו המתלוננים לעלות על דוכן העדים ולתאר את חוויותיהם הקשות. ביטוי לכך נמצא בגזר דינה של השופטת, כתוארה אז, מ' ארד, בהליך הקודם שהתנהל נגד המערער:",הערעור על גזר הדין
"ע""פ 2965∕18","""אפילו עתה לא הראה [המערער – י' א'] כל סימן של חרטה או צער. הוא אילץ את הקטינים לעלות על דוכן העדים ולתאר תוך כדי בכי את פרטי החוויה האיומה שעברו""(ת""פ (ירושלים) 391/92 מדינת ישראל נ' פלוני, בפסקה 5 (27.4.1994)).  ",הערעור על גזר הדין
"ע""פ 2965∕18","גם בענייננו, הכחיש המערער את המעשים המיוחסים לו, ואף טען, במסגרת ההליך בבית המשפט המחוזי, כי המתלוננת מייחסת לו פגיעה מינית שפגע בה באותה תקופה בילדותה אביה הביולוגי, טענה שנדחתה בהכרעת הדין, משהוכח שבתקופה הרלוונטית לא היה אביה של המתלוננת בקשר עמה.",הערעור על גזר הדין
"ע""פ 2965∕18","בנסיבות אלו, אני לא סבור שיש להעניק משקל לנסיבותיו האישיות של המערער כפי שנטענו בפנינו, או לחלוף הזמן מאז שהוטל על המערער עונש המאסר המותנה ועד להפעלתו, מעבר למשקל שכבר ניתן להם בגזר דינו של בית המשפט המחוזי.",הערעור על גזר הדין
"ע""פ 2965∕18","בשולי הדברים טען המערער, כי במועד בו בוצעו המעשים בהם הורשע, היתה מדיניות הענישה חמורה פחות בהשוואה לענישה המקובלת כיום בעבירות דומות, וגם בשל כך יש להקל בעונשו. טענה זו נטענה בעלמא ומבלי שהובאו לכך כל סימוכין בפסיקה. משכך, לא מצאתי לקבלה.",הערעור על גזר הדין
"ע""פ 2965∕18","סוף דבר, אציע לחבריי לדחות את הערעור על שני חלקיו.",הערעור על גזר הדין
"ע""פ 2965∕18","	המערער יתייצב לשאת בעונש המאסר בפועל שהוטל עליו על ידי בית המשפט המחוזי, ביום 2.7.2019 עד השעה 10:00 בבית המעצר ניצן, או על פי החלטת שירות בתי הסוהר, כשברשותו תעודת זהות או דרכון. על המערער לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 08-9787377 או  08-9787336.",הערעור על גזר הדין
"ע""פ 2965∕18",										ש ו פ ט,הערעור על גזר הדין
"ע""פ 2965∕18",									ש ו פ ט,	אני מסכים. 
"ע""פ 2965∕18",	הוחלט כאמור בפסק דינו של כב' השופט י' אלרון. ,	אני מסכים. 
"ע""פ 2965∕18"," ניתן היום, ‏ט' בסיון התשע""ט (‏12.6.2019). ",	אני מסכים. 
"ע""פ 2965∕18",ש ו פ ט,54678313המשנה לנשיאה
"ע""פ 2965∕18",ש ו פ ט,54678313המשנה לנשיאה
"ע""פ 2965∕18",   18029650_J09.docx   עע,_________________________
"ע""פ 2965∕18","מרכז מידע, טל' 077-2703333 ; אתר אינטרנט,  http://supreme.court.gov.il",_________________________
"ע""פ 2965∕18",ד' מינץ 54678313-2965/18,_________________________
"ע""פ 2965∕18",נוסח מסמך זה כפוף לשינויי ניסוח ועריכה,_________________________
"ע""פ 2965∕18","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
