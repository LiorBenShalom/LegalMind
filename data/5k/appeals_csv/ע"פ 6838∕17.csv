verdict,text,part
"ע""פ 6838∕17",בבית המשפט העליון בשבתו כבית משפט לערעורים פליליים,nothing
"ע""פ 6838∕17","ע""פ  6838/17",nothing
"ע""פ 6838∕17","ע""פ  6865/17",nothing
"ע""פ 6838∕17",כבוד השופטת ד' ברק-ארז,לפני:	
"ע""פ 6838∕17",כבוד השופט ד' מינץ,לפני:	
"ע""פ 6838∕17",כבוד השופט י' אלרון,לפני:	
"ע""פ 6838∕17","המערערת ב-ע""פ 6838/17 והמשיבה ב-ע""פ 6865/17:",לפני:	
"ע""פ 6838∕17","המשיב ב-ע""פ 6838/17 והמערער ב-ע""פ 6865/17:",נ  ג  ד
"ע""פ 6838∕17","ערעור על פסק דינו של בית המשפט המחוזי תל אביב-יפו ב-ת""פ 027868-06-16 מיום 03.07.2017 שניתן על ידי כבוד השופטים: ש' דותן, מ' לוי ו-י' לוי",פלוני
"ע""פ 6838∕17","כ""ח בסיון התשע""ח       ",תאריך הישיבה:
"ע""פ 6838∕17","בשם המערערת ב-ע""פ 838/17 והמשיבה ב-ע""פ 6865/17:",(11.06.2018) 
"ע""פ 6838∕17","עו""ד ורד חלאוה",(11.06.2018) 
"ע""פ 6838∕17","בשם המשיב ב-ע""פ 6838/17 והמערער ב-ע""פ 6865/17:",(11.06.2018) 
"ע""פ 6838∕17","עו""ד לאה צמל",(11.06.2018) 
"ע""פ 6838∕17",גב' אלמזה עבדאלרחמין,מתורגמנית:
"ע""פ 6838∕17",מיני-רציו:,"חוק הכניסה לישראל, תשי""ב-1952: סע'  12"
"ע""פ 6838∕17","* בימ""ש החמיר בעונש המאסר בפועל, שהושת על המערער בגין הרשעתו בעבירה של ניסיון רצח של חייל צה""ל, כך שחלף 12 שנות מאסר ירצה 14 שנות מאסר, נוכח חומרת מעשיו של המערער אשר נבעו ממניע לאומני.","חוק הכניסה לישראל, תשי""ב-1952: סע'  12"
"ע""פ 6838∕17",* עונשין – ענישה – מדיניות ענישה: עבירות ביטחון,"חוק הכניסה לישראל, תשי""ב-1952: סע'  12"
"ע""פ 6838∕17",* עונשין – ענישה – מדיניות ענישה: התערבות ערכאת ערעור,"חוק הכניסה לישראל, תשי""ב-1952: סע'  12"
"ע""פ 6838∕17",* עונשין – ענישה – מדיניות ענישה: שיקולים לחומרה,"חוק הכניסה לישראל, תשי""ב-1952: סע'  12"
"ע""פ 6838∕17",* עונשין – פיצויים והוצאות – פיצויו של מי שניזוק על-ידי העבירה,"חוק הכניסה לישראל, תשי""ב-1952: סע'  12"
"ע""פ 6838∕17","המערער בע""פ 6865/17 והמשיב בע""פ 6838/17 (להלן: המערער) הורשע בבימ""ש המחוזי, על פי הודאתו במסגרת הסדר טיעון בעבירה של ניסיון רצח, וכן בעבירה של שהייה בלתי חוקית בישראל, זאת בגין דקירת חייל צה""ל. הערעורים נסבים על גזר דינו של בימ""ש המחוזי אשר השית על המערער עונש של 12 שנות מאסר בפועל וכן עונש של 24 חודשי מאסר על תנאי, ופיצוי לנפגע העבירה בסך 40,000 ש""ח.",.
"ע""פ 6838∕17","בית המשפט העליון (מפי השופט אלרון ובהסכמת השופטים ברק-ארז ומינץ) דחה את הערעור בע""פ 6865/17, קיבל את הערעור בע""פ 6838/17 ופסק כי:",.
"ע""פ 6838∕17","אין להמעיט בחומרת מעשיו של המערער ובפוטנציאל הנזק הטמון בהם. המערער ביצע עבירה של ניסיון רצח, לאחר שתכנן מראש לפגוע דווקא בחייל יהודי של צבא ההגנה לישראל, שהיה עבורו סמל של לאומיות יהודית. בשל כך, ביקש להרוג חייל לובש מדים, בהיותו ""סמל הכיבוש הציוני"", כהגדרתו. המניע הלאומני שעמד בבסיס מעשי המערער ברור, ויש לגנות גינוי חריף את כוונותיו, כמו גם את המעשה עצמו. על כן, אין להקל בעונשו לנוכח המניעים שהביאו אותו לבצע את העבירה.",.
"ע""פ 6838∕17","טענת המערער באשר למידת הנזק שנגרמה כתוצאה ממעשי המערער נדחתה, נוכח האמור בתסקיר קרבן העבירה בדבר מצב החייל, כאשר חומרת העונש שיש להטיל על המערער, אינה מושפעת רק מתוצאות מעשיו, אלא גם מפוטנציאל הנזק שהיה טמון בהם; טענות מערער בדבר המשקל הנוסף שיש ליתן לנסיבות האישיות של המערער בעת קביעת מידת העונש הראויה לו, מעבר למשקל המסוים שנתן להם בימ""ש קמא, נדחו. נסיבות אלו הונחו בפני בימ""ש קמא, ואולם, בדין סבר בימ""ש קמא כי שיקולים אלו מתגמדים לעומת מידת החומרה שיש לייחס למעשי המערער, וממילא לשיקולי הגמול וההרתעה: הן הרתעת המערער עצמו מפני ביצוע עבירות נוספות, בפרט לנוכח הרשעותיו הקודמות, הן הרתעת הרבים מפני תופעת ""טרור היחידים""; טענת המערער באשר לגובה הפיצויים לטובת החייל, נדחתה. הלכה היא שגובה הפיצוי לקרבן העבירה אינו נגזר מיכולתו הכלכלית של מבצע העבירה; הטענה לפיה בקביעת שיעור הפיצויים יש לנהוג בחסד עם המערער, ולא עם קרבן העבירה, נדחתה. נזקיו של החייל, הפיזיים והנפשיים, גבו ממנו מחיר כבד, ולכן בדין הורה בימ""ש קמא על פיצויו בשיעור שנקבע.",.
"ע""פ 6838∕17","לאור כל האמור יש לדחות את ערעור המערער על קולת העונש, ולקבל את ערעור המדינה על חומרת העונש, באופן שיושת על המערער עונש של 14 שנות מאסר בפועל שיימנו מיום מעצרו, כאשר בקביעת עונש זה לא מוצה הדין עם המערער. יתר רכיבי הענישה נותרו על כנם.",.
"ע""פ 6838∕17","לפנינו ערעורים על גזר דינו של בית המשפט המחוזי בתל אביב יפו בתפ""ח 27868-06-16 [פורסם בנבו] (השופטים ש' דותן, מ' לוי וי' לוי) מיום 3.7.2017, אשר השית על המערער בע""פ 6865/17 והמשיב בע""פ 6838/17 (להלן: המערער) עונש של 12 שנות מאסר בפועל וכן עונש של 24 חודשי מאסר על תנאי למשך שלוש שנים, לבל יעבור כל עבירה נגד בטחון המדינה או כל עבירת אלימות מסוג פשע. כן קבע בית המשפט כי המערער יפצה את נפגע העבירה בסך 40,000 ש""ח.",השופט י' אלרון:
"ע""פ 6838∕17","המערער הורשע על פי הודאתו במסגרת הסדר טיעון בעבירה של ניסיון רצח, לפי סעיף 305 לחוק העונשין, התשל""ז-1977, וכן בעבירה של שהייה בלתי חוקית בישראל, לפי סעיף 12 לחוק הכניסה לישראל, התשי""ב-1952.",העובדות הצריכות לעניין
"ע""פ 6838∕17","על פי העובדות המתוארות בכתב האישום המתוקן, ביום 19.5.2016 נכנס המערער לישראל ללא אישור כניסה כדין, ושהה בה שלא כדין עד ליום 30.5.2016. במהלך תקופה זו עבד המערער באתר בניה בגבעתיים.",העובדות הצריכות לעניין
"ע""פ 6838∕17","לצורך מימוש תוכניתו, הצטייד המערער במברג מסוג ""פיליפס"" באורך כולל של 19 ס""מ, אותו נטל מאתר הבניה. בשעה 19:00 או בסמוך לכך הגיע המערער לפינת הרחובות יגאל אלון ונחלת יצחק בתל אביב, ותר אחר חייל צה""ל אשר ישמש כקורבנו.",העובדות הצריכות לעניין
"ע""פ 6838∕17","המערער הבחין בע', חייל צה""ל (להלן: החייל) והחל לעקוב אחריו. בהגיעם סמוך לבית מס' 142 ברח' יגאל אלון, שלף המערער את המברג ודקר את החייל בחלק העליון של גבו ובראשו, בניסיון לגרום למותו. החייל נאבק במערער, עד שהצליח לעמוד על רגליו. בשלב זה ניסה המערער לדקור את החייל שוב בפניו אך החייל הצליח להודפו, והמערער ברח מהמקום.",העובדות הצריכות לעניין
"ע""פ 6838∕17","מספר אזרחים שהבחינו בנעשה דלקו אחר המערער, אשר ברח עד שנכנס לבניין מגורים ברח' פרי מגדים 4, עלה לקומה השניה ודפק על דלת אחת הדירות, תוך שהוא מחזיק את המברג בידו על מנת להרחיק את רודפיו. לבסוף הגיעו כוחות משטרה למקום ועצרו את המערער.",העובדות הצריכות לעניין
"ע""פ 6838∕17","כתוצאה מדקירות המערער נגרמו לחייל שלושה פצעי דקירה: פצע חתך ברוחב 4 ס""מ בראשו, פצע דקירה בקוטר 2 ס""מ במצחו, ופצע דקירה נוסף בגבו העליון בקוטר 1 ס""מ, סמוך לעמוד השדרה הצווארי. החייל הובהל לבית החולים, פצעיו נתפרו, והוא אושפז עד למחרת היום.",העובדות הצריכות לעניין
"ע""פ 6838∕17",בדיון שהתקיים בבית משפט קמא ביום 8.2.2017 הורה בית המשפט על הגשת תסקיר ביחס לנפגע העבירה.,העובדות הצריכות לעניין
"ע""פ 6838∕17","מתסקיר זה, אשר הוגש ביום 14.3.2017, עלה כי החייל נאלץ להתמודד מדי יום ""התמודדות בלתי נתפסת, רגשית וקוגניטיבית, עם חווית אימת המוות"", כי כתוצאה מהאירוע נגרמו לו נזקים פיזיים, בהם כאבים ולחץ בשריר הלסת, וכי הוא סובל מתסמינים פוסט טראומטיים, בכללם עוררות מוגברת, קשיי ריכוז וניתוק רגשי במהלך סיטואציות חברתיות, ומפגיעה בתחושת הביטחון האישי והמוגנות שלו. להערכת שירות המבחן, במצבי משבר ודחק עתידיים, קיים חשש להתדרדרות במצבו הרגשי והנפשי של המערער.",העובדות הצריכות לעניין
"ע""פ 6838∕17","עוד תואר בתסקיר כי אמו של המערער מתמודדת אף היא עם טראומת הפגיעה בבנה, הן במישור הנפשי הן במישור הפיזי – שכן כתוצאה מריצתה לקראת בנה באותו היום נפגעה בברך, טופלה בבית החולים ועברה פיזיותרפיה ממושכת.",העובדות הצריכות לעניין
"ע""פ 6838∕17","במסגרת ההסכמה הדיונית אליה הגיעו הצדדים (ואשר במסגרתה הודה המערער בכתב האישום המתוקן), הוגשו לבית המשפט חומרי החקירה, ובהם הודעות המערער, זכ""ד של חקירותיו, צילומי מסך של הודעות ששלח המערער בפייסבוק, ציטוטים מתוך חשבון הפייסבוק של המערער (אשר תורגמו על ידי באת-כוח המערער) סיכום אשפוז של החייל, תמונות של החייל בבית החולים, ופסקי הדין של בית המשפט הצבאי לנוער בעניינו של המערער משנת 2012 ומשנת 2014.",העובדות הצריכות לעניין
"ע""פ 6838∕17","בגזר דינו דן בית המשפט בפגיעה הממשית בערכים החברתיים המוגנים כתוצאה ממעשי המערער – קדושת החיים, שלמות הגוף, שלוות הנפש, הסדר הציבורי וריבונותה של מדינת ישראל – וקבע על כן כי:",העובדות הצריכות לעניין
"ע""פ 6838∕17","בית המשפט קבע כי בבחינת הנסיבות הקשורות בביצוע העבירות, יש לזקוף לחובת המערער את הפציעות שנגרמו לחייל בראשו, במצחו ובגבו העליון, ואת הנזקים הנוספים שנגרמו לו, כמתואר בתסקיר. בית המשפט הדגיש כי אף אם לא מדובר ""בפציעה ברף החמור ביותר"", פוטנציאל הנזק שעלול היה להיגרם כתוצאה ממעשי המערער הוא רב, שכן הוא דקר את החייל בעוצמה, מספר פעמים, וסמוך לעמוד השדרה הצווארי, באופן שיכול היה להוביל למותו.",העובדות הצריכות לעניין
"ע""פ 6838∕17","כמו כן נקבע כי יש ליתן משקל לתכנון שקדם לביצוע העבירה, שבא לידי ביטוי בפרסום כוונותיו של המערער בפייסבוק, בהצטיידות במברג ובאיתור ומעקב אחר קרבן העבירה.",העובדות הצריכות לעניין
"ע""פ 6838∕17","בית המשפט קבע, כי על סמך הראיות שהוגשו לו בשלב הטיעונים לעונש ניתן להסיק כי למותו של חברו הטוב בסמוך לאירוע היתה השפעה על מעשי המערער ובפרט על עיתויים, אך עם זאת הדגיש כי:",העובדות הצריכות לעניין
"ע""פ 6838∕17","לאחר בחינת מדיניות הענישה הנוהגת, קבע בית המשפט את מתחם הענישה ההולם בעניינו של המערער בין 11 ל-17 שנות מאסר בפועל.",העובדות הצריכות לעניין
"ע""פ 6838∕17","באשר לנסיבות שאינן קשורות בביצוע העבירה, שקל בית המשפט לחובתו של המערער את עברו הפלילי, הכולל הרשעות בגין הצתת חוטי חשמל של גדר המערכת ובגין יידוי אבנים כלפי ג'יפ צבאי.",העובדות הצריכות לעניין
"ע""פ 6838∕17","	אשר לנסיבותיו המקלות של המערער, ציין בית המשפט כי:",העובדות הצריכות לעניין
"ע""פ 6838∕17",כן צוין כי יכולותיו הכלכליות של המערער אינן מהוות שיקול בקביעת גובה הפיצוי לנפגע העבירה.,העובדות הצריכות לעניין
"ע""פ 6838∕17","בשל כל אלו, השית בית המשפט על המערער עונש של 12 שנות מאסר בפועל, ועונשים נוספים כמפורט בפסקה 1 לעיל.",העובדות הצריכות לעניין
"ע""פ 6838∕17","הן המערער הן המדינה (המערערת בע""פ 6838/17 והמשיבה בע""פ 6865/17; לעיל ולהלן: המדינה) הגישו ערעור על גזר הדין.",טענות הצדדים בערעורים
"ע""פ 6838∕17","בערעורה טענה המדינה, כי שגה בית משפט קמא כשקבע שהרף התחתון של מתחם הענישה יעמוד על 11 שנות מאסר בלבד, וכן כי טעה כשהשית על המערער עונש שאינו הולם את חומרת מעשיו.",טענות הצדדים בערעורים
"ע""פ 6838∕17","מנגד, באת-כוח המערער טענה כי שגה בית משפט קמא כשהחמיר בעונשו של המערער יתר על המידה ביחס לענישה המקובלת בעבירות דומות. לשיטתה, יש לראות במניע זה של המערער לביצוע העבירה נסיבה מקילה בעת גזירת עונשו.",טענות הצדדים בערעורים
"ע""פ 6838∕17","עוד טוענת באת-כוח המערער, כי העובדה שהמערער נטל מברג שמצא באקראי באתר הבניה – ולא הכין מראש סכין או כלי נשק אחר – מלמדת על ""התנהגותו פזורת הנפש"" ועל ""כוונותיו הספונטאניות"", שלא קדם להן תכנון. גם בשל כך, לשיטתה, יש להקל בעונשו.",טענות הצדדים בערעורים
"ע""פ 6838∕17","כן נטען כי היה על בית המשפט להתחשב גם בנסיבותיו האישיות של המערער, שאמו נטלה את נפשה בצעירותו, ופרנסתו של אביו נשללה ממנו לאחר האירוע. כמו כן נטען כי לא ניתן משקל מספק להודאתו של המערער בביצוע העבירות ובחרטה שהביע, וכן לכך שהחייל התאושש, כך נטען, מן הפגיעה.",טענות הצדדים בערעורים
"ע""פ 6838∕17","לבסוף נטען, כי טעה בית המשפט כשהטיל על המערער לפצות את החייל בסכום גבוה שיקשה על המערער לשלמו, שכן, בלשונה של באת-כוח המערער ""אל לה למידת הרחמים ומידת הנדיבות להיות מופנית רק כלפי הקרבן.",טענות הצדדים בערעורים
"ע""פ 6838∕17","בשל כל אלה, ביקשה באת-כוח המערער להתערב בגזר דינו של בית משפט קמא באופן של הפחתת עונש המאסר בפועל שהושת עליו, ומכאן אף לדחות את ערעור  המדינה.",טענות הצדדים בערעורים
"ע""פ 6838∕17","לאחר שעיינו בנימוקי הערעור, שמענו את טענות באי-כוח הצדדים ועיינו בחומרי החקירה שהוגשו לבית משפט קמא, באנו לכלל מסקנה כי יש לדחות את ערעורו של המערער על חומרת עונשו, ולקבל את ערעורה של המדינה על קולת העונש.",דיון והכרעה
"ע""פ 6838∕17","אין להמעיט בחומרת מעשיו של המערער ובפוטנציאל הנזק הטמון בהם. המערער ביצע עבירה של ניסיון רצח, לאחר שתכנן מראש לפגוע דווקא בחייל יהודי של צבא ההגנה לישראל, שהיה עבורו סמל של לאומיות יהודית. לשם כך, נטל המערער מברג אשר ישמש לו כנשק קר, ותר אחר קרבן מתאים. משאיתר המערער את החייל לבוש המדים והחליט לבצע בו את זממו, הוא דקר אותו באכזריות פעם אחר פעם בראשו ובגבו, בין היתר בסמוך לעמוד השדרה הצווארי, מתוך כוונה להמיתו.",דיון והכרעה
"ע""פ 6838∕17","	עיון בחומר החקירה שהוגש לבית משפט קמא מלמד כי ברקע למעשים עמדה שאיפתו של המערער להיות ""שהיד"". בשל כך, ביקש להרוג חייל לובש מדים, בהיותו ""סמל הכיבוש הציוני"", כהגדרתו (עמ' 3 שורות 62-75 לפרוטוקול הודעתו של המערער מיום 30.5.2016). המניע הלאומני שעמד בבסיס מעשיו של המערער הוא ברור, ויש לגנות גינוי חריף את כוונותיו כמו גם את המעשה עצמו. אשר על כן, אין בידינו לקבל את טענת באת-כוח המערער באשר להקלה שיש לשיטתה להקל בעונשו, לנוכח המניעים שהביאו אותו לבצע את העבירה. ",דיון והכרעה
"ע""פ 6838∕17","אף את טענתה של באת כוח המערער באשר למידת הנזק שנגרמה כתוצאה ממעשיו של המערער אין לקבל. כמפורט בהרחבה בתסקיר קרבן העבירה, שיקומו של החייל, בגוף ובנפש, היה ועודנו תהליך ארוך ומורכב. החייל סובל מתסמינים פוסט טראומטיים אשר עשויים למרבה הצער ללוות אותו עוד שנים רבות. מעשיו של המערער יכולים היו להסתיים בתוצאה טרגית הרבה יותר, ורק בזכות תושייתו של החייל ותושיית האזרחים סביב, אשר רדפו אחר המערער והזעיקו את המשטרה, לא גבו מעשים אלו את חייו של המערער ושל קרבנות נוספים. חומרת העונש שיש להטיל על המערער, אינה מושפעת אפוא רק מתוצאות מעשיו, אלא גם מפוטנציאל הנזק שהיה טמון בהם.",דיון והכרעה
"ע""פ 6838∕17","איננו מקבלים את טענות באת-כוח המערער בדבר המשקל הנוסף שיש ליתן לנסיבותיו האישיות של המערער בעת קביעת מידת העונש הראויה לו, מעבר למשקל המסוים שניתן להם על ידי בית משפט קמא. כעולה מגזר דינו של בית משפט קמא, נסיבות אלו – ובהן הודאתו בעבירות, יתמותו מאם והמגבלה שהוטלה על אביו להיות מועסק בישראל עם מעצרו של הבן – הונחו לפני בית משפט קמא.",דיון והכרעה
"ע""פ 6838∕17","ואולם, בדין סבר בית המשפט כי שיקולים אלו מתגמדים לעומת מידת החומרה שיש לייחס למעשי המערער, וממילא לשיקולי הגמול וההרתעה: הן הרתעת המערער עצמו מפני ביצוע עבירות נוספות, בפרט לנוכח הרשעותיו הקודמות, הן הרתעת הרבים מפני תופעת ""טרור היחידים"" אשר פשתה כנגע רע בשנים האחרונות.",דיון והכרעה
"ע""פ 6838∕17","ולבסוף, יש לדחות גם את טענת באת-כוח המערער באשר לגובה הפיצויים שהושתו על המערער לטובת החייל. הלכה ידועה היא שגובה הפיצוי לקרבן העבירה אינו נגזר מיכולתו הכלכלית של מבצע העבירה (ראו למשל: ע""פ 105/17 זיתוני נ' מדינת ישראל [פורסם בנבו] (26.12.2017)).",דיון והכרעה
"ע""פ 6838∕17","איננו מקבלים גם את הטענה לפיה בקביעת שיעור הפיצויים יש לנהוג בחסד עם המערער, ולא עם קרבן העבירה. נזקיו של החייל, הפיזיים והנפשיים, גבו ממנו מחיר כבד, ועל כן בדין הורה בית משפט קמא על פיצויו בידי המערער בשיעור שנקבע.",דיון והכרעה
"ע""פ 6838∕17","אשר על כן, אנו סבורים כי יש לדחות את ערעורו של המערער על קולת העונש, ולקבל את ערעורה של המדינה על חומרת העונש, באופן שיושת על המערער עונש של 14 שנות מאסר בפועל שיימנו מיום מעצרו. עוד נוסיף כי בקביעת עונש זה נהגנו על פי ההלכה הפסוקה לפיה ערכאת הערעור אינה ממצה את הדין עם נאשם.",דיון והכרעה
"ע""פ 6838∕17",יתר רכיבי הענישה שנמנו בגזר דינו של בית משפט קמא יוותרו על כנם.,דיון והכרעה
"ע""פ 6838∕17"," ניתן היום, ‏י""ב בתמוז התשע""ח (‏25.6.2018). ",דיון והכרעה
"ע""פ 6838∕17",ש ו פ ט ת,דיון והכרעה
"ע""פ 6838∕17",ש ו פ ט,דיון והכרעה
"ע""פ 6838∕17",ש ו פ ט,דיון והכרעה
"ע""פ 6838∕17",   17068380_J01.doc   עע,_________________________
"ע""פ 6838∕17","מרכז מידע, טל' 077-2703333  ; אתר אינטרנט,  supreme.court.gov.il",_________________________
"ע""פ 6838∕17",ד' ברק ארז 54678313-6838/17,_________________________
"ע""פ 6838∕17",נוסח מסמך זה כפוף לשינויי ניסוח ועריכה,_________________________
"ע""פ 6838∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
