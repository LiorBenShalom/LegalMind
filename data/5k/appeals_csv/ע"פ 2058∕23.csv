verdict,text,part
"ע""פ 2058∕23",בבית המשפט העליון בשבתו כבית משפט לערעורים פליליים,nothing
"ע""פ 2058∕23","ע""פ  2058/23",nothing
"ע""פ 2058∕23",כבוד השופט ד' מינץ,לפני:	
"ע""פ 2058∕23",כבוד השופטת ג' כנפי-שטייניץ,לפני:	
"ע""פ 2058∕23",כבוד השופט ח' כבוב,לפני:	
"ע""פ 2058∕23","ערעור על גזר דינו של בית המשפט המחוזי בבאר שבע (השופט א' ביתן, ס.נ.) בת""פ 5273-07-22 [פורסם בנבו] מיום 24.1.2023",מדינת ישראל
"ע""פ 2058∕23","כ""א באלול התשפ""ג (7.9.2023)",תאריך הישיבה:
"ע""פ 2058∕23","עו""ד דוד ויצטום",בשם המערער:
"ע""פ 2058∕23",בשם המשיבה:,בשם המערער:
"ע""פ 2058∕23","עו""ד הילה גורני",בשם המערער:
"ע""פ 2058∕23","ש""ז פלר   יסודות בדיני עונשין ",ספרות:
"ע""פ 2058∕23","פקודת בתי הסוהר [נוסח חדש], תשל""ב-1971: סע'  56, 56(2), 56(20), 56(26), 56(33), 56(39), 56(6), 57, 58, 58(א), 60, 61, 62, 103(א), 109",חקיקה שאוזכרה: 
"ע""פ 2058∕23","חוק העונשין, תשל""ז-1977: סע'  40ב, 40ג, 40ד, 40ה, 40ו, 40ז, 192, 257, 379, 382(א), 448, 448(א), 452",חקיקה שאוזכרה: 
"ע""פ 2058∕23","חוק סדר הדין הפלילי [נוסח משולב], תשמ""ב-1982: סע'  5, 186",חקיקה שאוזכרה: 
"ע""פ 2058∕23",מיני-רציו:,"חוק הפרשנות, תשמ""א-1981: סע'  1"
"ע""פ 2058∕23","* בימ""ש דן לראשונה בפרשנות סעיף 62 לפקודת בתי הסוהר, ופסק כי אין בהעמדתו של אסיר לדין משמעתי בגין עבירת בית סוהר כהגדרתה בסעיף 56 לפקודה, כדי למנוע העמדתו לדין פלילי בגין אותו מעשה; אין באמצעי משמעת או בענישה המוטלים על אסיר בהליך המשמעתי, כדי למנוע הטלת עונש במסגרת ההליך הפלילי; דעת הרוב פסקה כי לא ניתן לאפשר ענישה כפולה, הן בהליך המשמעתי והן בהליך הפלילי; דעת המיעוט סברה כי הטלת עונש בשני ההליכים יחדיו אינה מהווה ענישה כפולה.","חוק הפרשנות, תשמ""א-1981: סע'  1"
"ע""פ 2058∕23",* פרשנות – דין – פקודת בתי הסוהר,"חוק הפרשנות, תשמ""א-1981: סע'  1"
"ע""פ 2058∕23",* בתי סוהר – אסירים – עבירות,"חוק הפרשנות, תשמ""א-1981: סע'  1"
"ע""פ 2058∕23",* דיון פלילי – העמדה לדין – תנאיה,"חוק הפרשנות, תשמ""א-1981: סע'  1"
"ע""פ 2058∕23",* דיון פלילי – טענות מקדמיות – כבר נשפטתי,"חוק הפרשנות, תשמ""א-1981: סע'  1"
"ע""פ 2058∕23",* דיון פלילי – טענות מקדמיות – סיכון כפול,"חוק הפרשנות, תשמ""א-1981: סע'  1"
"ע""פ 2058∕23","בהיותו אסיר בבית סוהר, המערער הועמד לדין משמעתי לפני קצין שיפוט בעבירות הצתה והיזק לרכוש לפי סעיפים 56(20) ו-65(6) לפקודת בתי הסוהר. המערער הורשע בביצוע העבירות ודינו נגזר. לאחר שסיים לרצות את עונשו המשמעתי, המערער הורשע בבימ""ש המחוזי בעבירת ההצתה לפי חוק העונשין. המערער סבר כי מאחר ונענש בהליך המשמעתי לפני קצין שיפוט, לא ניתן להענישו בשנית בהסתמך על סעיף 62 לפקודת בתי הסוהר, אך בימ""ש המחוזי אימץ את עמדת המשיבה כי העמדה לדין משמעתי בבית הסוהר איננה מונעת העמדה לדין פלילי בבימ""ש והטלת עונשים פליליים לפי חוק העונשין, והשית על המערער 3 שנות מאסר לצד ענישה נלווית. מכאן הערעור.",.
"ע""פ 2058∕23","בית המשפט העליון (השופטים מינץ, כנפי-שטייניץ ו-כבוב) דחה את הערעור ופסק כי:",.
"ע""פ 2058∕23","סעיף זה הינו השלישי מבין שלושה מסלולים לשפיטת אסיר שביצע עבירת בית סוהר כהגדרתה בסעיף 56 לפקודה. המסלול הראשון, הקבוע בסעיף 57 לפקודה, מאפשר לקצין שיפוט ""לדון ולהחליט באישום אסיר על עבירות בית סוהר"", ולהטיל עליו את העונשים שבסעיף 58 לפקודה; המסלול השני קבוע בסעיף 61 לפקודה, והוא מאפשר להעמיד את האסיר לדין בפני בית משפט בגין עבירת בית הסוהר. שני המסלולים הראשונים נועדו לאפשר את שפיטת האסיר על ביצוע של מעשה שנכנס לגדרי אחת מעבירות בית הסוהר שבסעיף 56 לפקודה.",.
"ע""פ 2058∕23","השאלה היא מהו הדין כאשר אסיר ביצע מעשה העולה הן כדי עבירת בית סוהר, כהגדרתה בסעיף 56 לפקודת בתי הסוהר, והן כדי עבירה 'רגילה' לפי חוק העונשין, והוא נשפט ונענש על כך בידי קצין שיפוט לפי סעיפים 58-57 לפקודה. ",.
"ע""פ 2058∕23","השופט מינץ פסק כי לנוכח תכליתם השונה של ההליכים, אין בהעמדתו של אסיר לדין משמעתי בגין עבירת בית סוהר, כדי למנוע העמדתו לדין פלילי; עוד פסק כי אין באמצעי משמעת או בענישה המוטלים על אסיר בהליך המשמעתי, כדי למנוע הטלת עונש במסגרת ההליך הפלילי. השופט מינץ פסק כי נוכח השוני בין התכליות העומדות ביסוד כל אחד מההליכים האמורים, אין מקום לעמדה כי הטלת עונש בשני ההליכים יחדיו מהווה ענישה כפולה; השופט מינץ פסק כי העונש שהושת על המערער אינו חורג מרמת הענישה המקובלת במקרים דומים, כי נשקלו מכלול הנסיבות לקולא ולחומרה, ובתוכן הענשתו בהליכי משמעת והעובדה שהוא ממשיך לבצע עבירות בין כותלי בית הסוהר חרף העובדה שהוא מרצה מאסר עולם, וכי נוכח חומרת מעשי המערער, אין מקום להתערב בעונש.",.
"ע""פ 2058∕23","השופט כבוב הסכים עם השופט מינץ כי תכליות הדין הפלילי והמשמעתי אינן קרובות זו אל זו, ולכן לא ניתן לקבל את הטענה לפיה העמדה של אסיר לדין משמעתי בפני קצין שיפוט במסגרת המסלול הראשון, תמנע את העמדתו לדין בפני בימ""ש במסגרת המסלול השני או השלישי; עם זאת, השופט כבוב סבר, בניגוד לשופט מינץ, כי לא ניתן להגיע לתוצאה המאפשרת ענישה כפולה, הן בהליך המשמעתי והן בהליך הפלילי, באמצעות פירוש מצמצם של התיבות ""עבירה אחת"" שבסעיף 62 לפקודה. עם זאת, הסכים לעמדת השופט מינץ כי, ככלל, ניתן להעמיד אסיר לדין ולהענישו בגין ביצוע מעשה המהווה 'עבירת בית סוהר' ועבירה 'רגילה', הן במסלול הראשון (קצין שיפוט) והן במסלול השלישי (בבית משפט בדרך הרגילה); אשר לפירוש התיבות ""לא ייענש פעמיים על עבירה אחת"", שבסעיף 62 לפקודה, פסק השופט כבוב כי הענישה שאליה מתייחס הסעיף היא ענישה על-ידי בית משפט לפי סעיף 61 לפקודה (המסלול השני), ולא ענישה משמעתית בידי קצין שיפוט.",.
"ע""פ 2058∕23","לדעת השופט כבוב אין מקום להבחין בין עבירת בית סוהר שלשונה חופף לעבירה 'רגילה' לבין עבירת בית סוהר ש'נבלעת' בעבירה רגילה. בשני המקרים, ניתן להעמיד לדין הן בהליך המשמעתי והן בהליך הפלילי, ובלבד שהאסיר לא ייענש פעמיים בידי בימ""ש. בענייננו, המערער הועמד לדין על מעשיו בפני קצין שיפוט ונענש בהליך המשמעתי. במקביל, הועמד המערער לדין פלילי בגין אותם מעשים לפי המסלול השלישי. השופט כבוב פסק כי מאחר שהענישה הכפולה שאליה מתייחס סעיף 62 לחוק היא ענישה כפולה בידי בימ""ש, ומשעה שהמערער לא נענש בעבר על-ידי בית משפט, לא הייתה מניעה להעמידו לדין ולהענישו מכוח סעיף 62 לפקודה. חומרת העונש שנגזר על המערער אינה מצדיקה התערבות בנסיבות ענייננו.",.
"ע""פ 2058∕23","השופטת כנפי-שטייניץ הסכימה עם קביעת השופט מינץ, כי אין בהעמדתו של אסיר לדין משמעתי בגין עבירת בית סוהר, כדי למנוע העמדתו לדין פלילי. כן הסכימה כי אין באמצעי משמעת או בענישה המוטלים על אסיר בהליך המשמעתי, כדי למנוע הטלת עונש במסגרת ההליך הפלילי. לצד זאת, הצטרפה לקביעות השופט כבוב שקבע כי זהו המצב המשפטי, גם כאשר מדובר בעבירה פלילית ה""חופפת"" ביסודותיה עבירת בית סוהר בגינה הועמד האסיר לדין. השופטת כנפי-שטייניץ ציינה כי בכל אותם מקרים בהם הועמד אסיר לדין פלילי, לאחר שהועמד לדין משמעתי בגין אותם המעשים, רשאי בימ""ש הדן בהליך הפלילי להתחשב בעת גזירת העונש גם באמצעים העונשיים שהוטלו על האסיר בהליך המשמעתי, כפי שעשה בימ""ש קמא; השופטת כנפי-שטייניץ סיכמה כי לאור האמור, לא היתה מניעה להעמיד את המערער לדין פלילי ולהענישו, ואין מקום להתערב בעונש שאינו חורג לחומרה.",.
"ע""פ 2058∕23","	לפנינו ערעור על גזר דינו של בית המשפט המחוזי בבאר שבע (השופט א' ביתן, ס.נ.) בת""פ 5273-07-22 [פורסם בנבו] מיום 24.1.2023 בו הושתו על המערער 3 שנות מאסר ועונשים נלווים. ",השופט ד' מינץ:
"ע""פ 2058∕23","המערער היה אסיר בבית סוהר שקמה (להלן: בית הסוהר) מאז 30.6.1999 ונושא עונש מאסר עולם בעקבות הרשעתו בעבירה של גרימת מוות בכוונה תחילה. על פי עובדות כתב האישום מושא גזר דינו של בית המשפט המחוזי, ביום 18.11.2021 בשעת צהריים, בעת שהמערער שהה בתאו, הוא הצמיד נייר טואלט למקל מטאטא, הדליק את הנייר, ובעזרת המקל הוציא את הנייר הבוער לעבר מחסן המצוי בסמוך לתאו. בעקבות זאת פרצה במחסן אש והסוהרים במקום כיבוה. כתוצאה ממעשי המערער נגרם נזק לביגוד ולנעליים שאוחסנו במחסן. עוד באותו יום הועמד המערער לדין משמעתי לפני קצין השיפוט, מפקד בית הסוהר בעבירות של גרימת נזק לרכוש בית הסוהר ועשיית מעשה מכוון לעורר בהלה בלב האסירים או הסוהרים, עבירות לפי סעיפים 56(20) ו-56(6) לפקודת בתי הסוהר [נוסח חדש], התשל""ב-1971 (להלן: הפקודה). המערער הורשע בביצוע העבירות ודינו נגזר לאזהרה חמורה, קנס כספי בסך של 564 ש""ח, 14 ימי בידוד ותשלום פיצוי בסך של 2,000 ש""ח.",הרקע לערעור
"ע""פ 2058∕23","בחלוף למעלה מחצי שנה ולאחר שסיים לרצות את עונשו המשמעתי, ביום 4.7.2022 הוגש נגד המערער כתב אישום לבית המשפט המחוזי בבאר שבע בו יוחסו לו עבירות של הצתה והיזק לרכוש במזיד לפי סעיף 448(א) רישא וסעיף 452 לחוק העונשין, התשל""ז-1977 (להלן: חוק העונשין). המערער הודה בעובדות כתב האישום והורשע ביום 6.9.2022 רק בעבירת ההצתה (לא הובהר מדוע הושמטה עבירת ההיזק לרכוש במזיד). המחלוקת בבית המשפט המחוזי סבה סביב העונש שיושת על המערער, כאשר טענתו העיקרית הייתה כי הואיל והוא נענש במסגרת ההליך המשמעתי שקוים נגדו לפני קצין שיפוט, לא ניתן להענישו בשנית. על כך הוסיף טענות לגופו של עניין מדוע יש להקל בעונשו, עליהן תינתן הדעת בהמשך. מנגד טענה המשיבה כי העמדה לדין משמעתי בבית הסוהר איננה מונעת העמדה לדין פלילי בבית משפט והטלת עונשים פליליים לפי חוק העונשין בהתאם. עוד היא הוסיפה טיעונים לגופו של העונש הראוי שיש להטיל על המערער.",הרקע לערעור
"ע""פ 2058∕23","בית המשפט המחוזי אימץ את עמדתה של המשיבה. נקבע כי ההליך המשמעתי בבית הסוהר נועד לשמירת הסדר והמשמעת ואיננו בא חלף ההליכים הפליליים שניתן לנקוט נגד אסיר. אדרבה, הוראת סעיף 62 לפקודה קובעת מפורשות שאין בהסדרים הקבועים בפקודה כדי למנוע הבאת אסיר לדין לפני בית המשפט על כל עבירה שעבר. עיון בכלל הוראות הפקודה הנוגעות להעמדה לדין של אסיר, משמעתי ופלילי, מעלה שניתן להעמיד אסיר לדין בבית משפט על כל עבירה שעבר, לרבות עבירת בית סוהר עליה נדון בהליך משמעתי, אלא שבמקרה האחרון אין להענישו פעמיים. הואיל ומעשה מסוים יכול לגבש הן עבירת בית סוהר והן עבירה פלילית, אם האסיר נשפט בהליך משמעתי על עבירת בית הסוהר הנובעת מהמעשה שביצע, אין מניעה לשפוט אותו גם בבית משפט על העבירה הפלילית המשתכללת מאותו המעשה ולהטיל עליו עונש בגינה. בנסיבות כאלה אין תחולה להוראה בדבר איסור ענישה כפולה.",הרקע לערעור
"ע""פ 2058∕23","בית המשפט הוסיף וקבע כי הקטגוריה היחידה המעלה על הפרק את סוגיית הענישה הכפולה הינה קטגוריית עבירות בית הסוהר, שכן בעבירות מסוג זה ניתן להעמיד אסיר לדין על אותה עבירה, הן בהליך משמעתי לפי סעיף 56 לפקודה והן לפני בית המשפט לפי סעיף 61 לפקודה. במקרים מעין אלו חלה ההוראה המונעת ענישה כפולה, כאשר הפתרון המעשי לכך הוא ביטול הענישה שהוטלה בהליך המשמעתי והותרת העונש שהוטל בבית המשפט על כנו. בית המשפט הדגיש כי ההליך המשמעתי המתקיים בתוך בית הסוהר, הינו הליך מהיר הרבה יותר מההליך הפלילי בבית המשפט, המתנהל על יסוד כללי ראיות שונים, וההחלטות בנוגע אליו מתקבלות על ידי קצין שיפוט הנמנה על דרג המפקדים או צוות הסוהרים בבית הסוהר. זאת בעוד שהמסלול הפלילי מערב חקירה משטרתית וסמכויות תביעתיות, וההחלטות בו מתקבלות על ידי גורמי מקצוע משפטיים. לכל אחד מההליכים תפקיד שונה במערך הכללי, ושניהם נחוצים ומתקיימים זה לצד זה. ההסדרים הקבועים בפקודה נועדו אפוא לאפשר קיומם של שני המסלולים תוך שמירת זכויות האסיר. בענייננו המצב שונה. המערער הועמד לדין משמעתי על עבירות בית סוהר ואחר כך הובא לדין פלילי על עבירת הצתה. הגם שאותו מעשה הוליד את שתי העבירות, מדובר בעבירות שונות בתכלית, מבחינה מהותית ומבחינת העונש הקבוע לצד כל אחת מהן, ועל כן ההוראה בנוגע לענישה כפולה איננה חלה. גם ברמת ההיגיון הפשוט, אין כל הצדקה לפרשנות המוצעת על ידי המערער שהחלטה של קצין שיפוט בבית הסוהר להעמיד לדין אסיר על עבירת בית סוהר תמנע מהתביעה הכללית את האפשרות להביא את אותו אסיר לדין על עבירה פלילית מובהקת הנובעת ממעשיו, שהעונש הקבוע לצדה בחוק העונשין חמור לאין שיעור מהעונש בגין ביצוע עבירת בית סוהר לפי הפקודה.",הרקע לערעור
"ע""פ 2058∕23",	על החלטה זו נסב עיקר הערעור שלפנינו.,הרקע לערעור
"ע""פ 2058∕23","לטענת המערער,  החלטתו של בית המשפט סותרת את הוראת סעיף 5 לחוק סדר הדין הפלילי [נוסח משולב], התשמ""ב-1982 (להלן: החסד""פ) הקובעת כי ""אין דנים אדם על מעשה שזוכה או הורשע קודם לכן בשל עבירה שבו... היינו ""מעשה"" בהקשר הפלילי ""ועבירה"" – חד הם. לכך יש להוסיף כי בסעיף 56 לפקודה אין כל חלופה המאפשרת הרשעה בעבירה דומה לעבירת ההצתה. בנסיבות אלה, קבלת פרשנותו של בית המשפט פירושה כי כל אסיר שעבר עבירה בין כתלי בית הסוהר יחויב הן בדין פלילי והן בדין משמעתי בהיעדר סעיפי עבירה מקבילים בשתי מערכות הדין, ובכך למעשה סעיף 62 לפקודה יעוקר מכל תוכן.",תמצית טענות הצדדים בערעור
"ע""פ 2058∕23","עוד טען המערער כי מסעיף 62 לפקודה עולה כי גם כוונת המחוקק הייתה להימנע מכפל ענישה במצב דברים כבענייננו, שכן מקום בו רצה המחוקק ליצור הסדר אחר המאפשר ענישה כפולה הוא עשה זאת במפורש. היינו משהמחוקק לא קבע את אותו הסדר שקבע בעניינם של סוהרים גם לגבי אסירים, לא ניתן לגזור את דינם של אסירים פעמיים.",תמצית טענות הצדדים בערעור
"ע""פ 2058∕23","בנוסף נטען כי מבחינה מהותית הסנקציות המוטלות על אסיר לפי סעיף 58 לפקודה, הן עונשים לכל דבר ועניין. הואיל וכך, הטלת עונש על ידי בית המשפט במצטבר לעונש שהוטל על האסיר בהליך המשמעתי לפני קצין השיפוט מהווה ענישה כפולה לכל דבר ועניין. כמו כן, בית המשפט טעה כאשר סבר כי איסור הענישה הכפולה חל רק כאשר האסיר נשפט בהליך המשמעתי ולאחר מכן בגין אותן עבירות ממש הועמד לדין לפני בית המשפט לפי סעיף 61 לפקודה. פרשנות מעין זו מעקרת מתוכן את סעיף 62 ולוּ בשל כך שההליך לפי סעיף 61 לפקודה – המאפשר להביא לדין לפני בית המשפט אסיר שעבר עבירת בית סוהר – כמעט ולא קיים במציאות. ולבסוף טען המערער כי פרשנותו של בית המשפט אינה כה פשוטה ואין מקום לקיום שני הליכים משפטיים נגד אסיר בגין אותו מעשה שביצע רק מ""הגיונם"" של דברים. על הרשויות להחליט מראש איזה הליך נראה נכון בעיניהן, המשמעתי או הפלילי לפי חומרת המעשה. ירצו ינקטו בהליך המשמעתי. ירצו בהליך הפלילי. אך אין מקום לנקיטת שני ההליכים באופן מצטבר.",תמצית טענות הצדדים בערעור
"ע""פ 2058∕23","מנגד, לטענת המשיבה, דין הערעור להידחות. לגישתה יש בראש ובראשונה לתת את הדעת על ההבדל המהותי הקיים בין שתי מערכות הדינים, המשמעתית והפלילית, והתכליות שהן באות להגשים. הדין המשמעתי נועד להגשים את התכלית של שמירת הסדר בתוך כותלי בית הסוהר. לשם כך יש לאפשר מנגנון מהיר ויעיל של הבאת אסיר לדין על עבירת בית סוהר שביצע. מנגנון מעין זה קיים בכל גוף מינהלי ואין בו כדי להוציא את האפשרות להעמיד את האסיר או את העובד לדין פלילי. לשם כך נקבעו מספר מעשים המהווים עבירות משמעת, אך הם אינם מוגדרים כעבירות פליליות.",תמצית טענות הצדדים בערעור
"ע""פ 2058∕23","ובאשר להליכי השפיטה של אסירים, נטען כי סעיף 61 לפקודה הוא הביטוי הפלילי של סעיף 56 לפקודה. שני הסעיפים דנים על העמדת אסיר לדין בגין אותן עבירות. לעומת זאת, סעיף 62 דן בהליך הפלילי לבדו. הוא אינו בא במצטבר להליך לפי סעיף 61 לפקודה, שכן במקרה מעין זה מדובר ב""סיכון כפול"", אלא הוא בא לתת את האפשרות להעמיד לדין אסיר בגין ביצוע מעשה אחד לגביו הועמד לדין משמעתי אך טרם נשפט על ביצוע עבירה אחרת הגלומה באותו מעשה. לא מדובר רק בעניין הנעוץ בהיגיון כי אם תוצאה המתבקשת נוכח הפער המשמעותי מאוד הקיים בין הענישה המשמעתית והענישה הפלילית ובאינטרס שעומד מאחורי הבדל זה.",תמצית טענות הצדדים בערעור
"ע""פ 2058∕23","השאלות הטעונות הכרעה בענייננו הן שתיים: האם קיימת מניעה להעמיד את המערער לדין פלילי לאחר שהועמד לדין משמעתי לפני קצין שיפוט בבית הסוהר; והאם קיימת מניעה להשית עליו עונש במסגרת ההליך הפלילי לאחר שהושת עליו עונש בהליך המשמעתי. כפי שיובהר להלן, דעתי היא כי התשובה לשתי השאלות – שלילית.",דיון והכרעה
"ע""פ 2058∕23",הסעיפים הרלוונטיים של הפקודה בענייננו מורים כך:,העמדה לדין בעבירות משמעת למול עבירות פליליות
"ע""פ 2058∕23",אסיר שעשה אחד מאלה עבר עבירת בית סוהר:,העמדה לדין בעבירות משמעת למול עבירות פליליות
"ע""פ 2058∕23",(1) ....,העמדה לדין בעבירות משמעת למול עבירות פליליות
"ע""פ 2058∕23",(6) עשה מעשה המכוון לעורר בלב אסירים או סוהרים בהלה ללא צורך;,העמדה לדין בעבירות משמעת למול עבירות פליליות
"ע""פ 2058∕23","(20) השחית או קילקל קיר, רהיט או רכוש אחר של בית הסוהר;",...
"ע""פ 2058∕23",כל אחד מאלה יהיה מוסמך לדון ולהחליט באישום אסיר על עבירות בית סוהר (להלן בסימן זה – קצין שיפוט):,...
"ע""פ 2058∕23",(1)	הנציב; ,...
"ע""פ 2058∕23",(2)	מנהל בית סוהר שהנציב הסמיכו לכך;,...
"ע""פ 2058∕23",(3) סוהר מדרגת כלאי ומעלה שהנציב הסמיכו לכך;,...
"ע""פ 2058∕23","אסיר שעבר עבירת בית סוהר יכול שיואשם לפני בית משפט, ורשאי בית המשפט להטיל עליו עונש מאסר ששה חדשים, שיתחיל בתום כל מאסר קודם.",...
"ע""פ 2058∕23","שום דבר האמור בפקודה זו אינו בא לפטור אסיר מהיות מואשם לפני בית משפט בדרך הרגילה על כל עבירה שעבר, ובלבד שלא ייענש פעמיים על עבירה אחת.",...
"ע""פ 2058∕23",	שלושה מסלולי שפיטה וענישה קיימים אפוא בפקודה: ,...
"ע""פ 2058∕23","(א) הליך לפני קצין שיפוט בגין עבירות בית הסוהר המפורטות בסעיף 56 (סעיף 57 לפקודה). במקרה כזה רשאי קצין השיפוט להטיל את העונשים המפורטים בסעיף 58 לפקודה (הכוללים אתראה, אזהרה חמורה, קנס, בידוד והפחתת ימי שחרור);",...
"ע""פ 2058∕23",(ב) הליך לפני בית משפט בגין עבירות בית הסוהר המפורטות בסעיף 56 (סעיף 61 לפקודה). במקרה כזה רשאי בית המשפט להטיל על האסיר עונש מאסר של עד שישה חודשים;,...
"ע""פ 2058∕23",(ג) הליך לפני בית המשפט בגין כל עבירה שביצע אסיר (סעיף 62 לפקודה).,...
"ע""פ 2058∕23","על פי פשוטו של מקרא, שני המסלולים הראשונים – הליך לפני קצין שיפוט לפי סעיפים 57 ו-58 לפקודה והליך לפני בית משפט לפי סעיף 61 לפקודה – הינם מסלולים חלופיים ולא מצטברים. דהיינו, אסיר יכול להישפט על עבירת בית סוהר באחד משני המסלולים – לפני קצין שיפוט או לפני בית המשפט. אם האסיר נשפט לפני קצין שיפוט, הוא רשאי להשית עליו את העונשים המפורטים בסעיף 58 לפקודה. מנגד אם הוא נשפט על אותן עבירות לפני בית המשפט, בית המשפט יכול להשית עליו מאסר של עד שישה חודשים. השאלה הנשאלת היא, האם המסלול השלישי – הליך לפי סעיף 62 לפקודה – הינו מסלול חלופי נוסף לשני המסלולים האחרים, או שמא מדובר במסלול ענישה מצטבר.",...
"ע""פ 2058∕23","כמפורט לעיל, עמדתו של המערער בעניין זה היא כי מדובר במסלול חלופי. זאת בהתבסס על הוראת סעיף 5 לחסד""פ הקובעת כי ""אין דנים אדם על מעשה שזוכה או הורשע קודם לכן בשל עבירה שבו...",...
"ע""פ 2058∕23","בכל הנוגע ליחס שבין הליך לפי סעיפים 61 ו-62 לפקודה, לא ראיתי צורך להכריע בעניין במקרה שלפנינו שכן המערער הועמד לדין פלילי לפני קצין שיפוט ולא לפני בית המשפט. בכל הנוגע ליחס שבין סעיפים 57 ו-58 לפקודה לבין סעיף 62 שבה, מקובלת עליי עמדת המשיבה לפיה מדובר במסלולים שאינם מוציאים זה את זה. אכן, הוראת הסעיף מסויגת מעט במובן זה שהיא מגבילה את האפשרות להעניש את האסיר פעמיים (ולכך אדרש בהמשך הדברים), אולם הגבלה זו אך מחזקת את הרישא, לפיה אין כל מניעה להעמידו לדין פעמיים. למעלה מכך, כפי שיובהר להלן, המסקנה לפיה העמדה לדין משמעתי אינה מונעת העמדת אסיר לדין פלילי נובעת גם מהתכליות העומדות ביסוד כל אחד מההליכים.",...
"ע""פ 2058∕23","בטרם אדרש לגופם של דברים אבקש להעיר הערה לשונית-מינוחית. טענת ""סיכון כפול"" עניינה במצבים שבהם נאשם הועמד בסכנה להרשעה בשל ביצוע מעשה אולם הדיון בעניינו לא הוכרע, ובשלב מאוחר יותר הוא מועמד לדין פעם נוספת בשל אותו מעשה. לעומת זאת, סעיף 5 לחסד""פ עליו נשען המערער, מעגן טענה המכונה ""כבר נשפטתי"", שעניינה במצבים שבהם הנאשם זוכה או הורשע וקיים בעניינו מעשה בית דין. על ההבחנה בין שני סוגי הטענות עמד בית משפט זה בעניין ע""פ 2910/94 יפת נ' מדינת ישראל, פ""ד נ (2) 221 (2005) (להלן: עניין יפת):",...
"ע""פ 2058∕23","""הפסיקה בישראל אמנם מכירה בקיומה של טענת 'הסיכון הכפול' לצד הטענה של 'כבר נשפטתי' ובנוסף לה, הגם שמדובר בשתי טענות שונות, ובמצבים שונים: ההגנה 'כבר הורשעתי' או 'כבר זוכיתי' נסמכת על מעשה-בית-דין, היינו על פסק-דין מרשיע או מזכה, ואילו משמעותה של טענת ה'סיכון הכפול', לעומת זאת, היא שהנאשם עמד בעבר בסכנת הרשעה בשל אותו מעשה, אך הדיון בעניינו לא הוכרע מסיבה זו או אחרת... אימתי ייאמר על אדם שהוא הועמד בסיכון של הרשעה? כבר בבג""ץ 20/50 שורץ נ' נשיאות ביה""ד הצבאי העליון ואח', פ""ד ד 185 קבע השופט חשין, כי סיכון להרשעה נוצר כל אימת שהועמד אדם לדין על-פי כתב-אשמה כשר ולפני בית-משפט מוסמך..."" (שם, עמ' 372; ראו גם: ע""פ 2375/15 מדינת ישראל נ' נס, פסקה 26 [פורסם בנבו] (22.2.2018); ע""פ 8010/07 חזיזה נ' מדינת ישראל, פסקאות 34-32 [פורסם בנבו] (13.5.2009)). ",...
"ע""פ 2058∕23","על כל פנים, בין כך ובין כך אין מקום לקבל את הטענה במקרה זה.",...
"ע""פ 2058∕23","כאמור לעיל, המסקנה כי אין בהעמדתו לדין של אסיר בהליך משמעתי כדי לחסום את האפשרות להעמידו גם לדין פלילי, מתחייבת מהתכליות השונות העומדות ביסוד כל אחד מההליכים. אינו דומה הליך פלילי שתכליתו בירור אשמתו של נאשם (על""ע 2531/01 חרמון נ' הוועד המחוזי של לשכת עורכי-הדין בתל-אביב-יפו, פ""ד נח(4) 55, 74 (2004) (להלן: עניין חרמון); רע""א 2242/18 מדינת ישראל – משרד הבריאות נ' ד""ר דניאל מאיר, פסקה 16 [פורסם בנבו] (16.5.2018)), תוך עריכת בירור מדוקדק של עובדות המקרה, מתן מענה למכלול שאלות משפטיות המתעוררות בהתאם והקפדה על כללי סדרי דין נוקשים, ואשר הענישה הניתנת במסגרתו נועדה לתכליות של גמול, הרתעה, הגנה על שלום הציבור ושיקום (סעיפים 40ב-40ז לחוק העונשין; ראו גם: עניין חרמון, עמ' 66; דנ""פ 8062/12 מדינת ישראל – המשרד להגנת הסביבה נ' חברת נמלי ישראל – פיתוח ונכסים בע""מ, פסקה 9 לפסק דינו של הנשיא (בדימ') א' גרוניס [פורסם בנבו] (2.4.2015); ע""פ 6132/21 אלפה נ' מדינת ישראל, פסקה 9 [פורסם בנבו] (13.1.2022)); לדין משמעתי שאינו משמש תחליף להליך הפלילי אלא נועד לתת מענה מהיר ויעיל למעשה הפסול לפי העובדות המונחות לפני הגורם המוסמך באותו זמן ובאותו מקום, תוך חתירה לפתור את החריגה שבהתנהלות או בהתנהגות של הנשפט על אתר, והכל לשם להבטחת הסדר הטוב והמשמעת (וראו לעניין זה: סעיף 56 לפקודה המצוי תחת הכותרת ""משמעת"", ובפרט סעיף קטן 41 שבו המתייחס ל""כל מעשה, התנהגות, אי-סדר או הזנחה הפוגעים בסדר הטוב או במשמעת, אף אם לא פורטו בפסקאות הקודמות""; תקנה 18 לתקנות בתי הסוהר, התשל""ח-1978). נוכח המטרות השונות הגלומות בסוגי ההליכים השונים ונוכח אופיים של כל אחד מההליכים, ברור כי ההליך המשמעתי אינו מהווה תחליף להליך הפלילי, ואין מקום לסברה כי ניהול הליך משמעתי נגד אסיר מקים לו את טענת ""כבר נשפטתי"" המוציאה מכלל אפשרות לנהל נגדו גם הליך פלילי. ",...
"ע""פ 2058∕23","יצוין כי ההבחנה בין ההליך המשמעתי להליך הפלילי בכל הנוגע לאפשרות לנהל את שניהם נגד אותו אדם אינה ייחודית לענייננו, והיא עומדת בעינה גם בהקשרים אחרים בהם מתנהלים הליכים משמעתיים. כך למשל צוינו הדברים כבר מקדמת דנא בבג""ץ 13/57 צמוקין נ' בית הדין המשמעתי לעובדי המדינה, פ""ד י""א 856 (1957), בהתייחס להליך משמעתי לעובדי מדינה:",...
"ע""פ 2058∕23","	וכך נאמרו הדברים בעל""ע 3467/00 הועד המחוזי של לשכת עורכי הדין בתל-אביב-יפו נ' צלטנר, פ""ד נו(2) 895 (2002) בהתייחס להליך משמעתי של לשכת עורכי הדין:",...
"ע""פ 2058∕23","		'הגדיר זאת השופט זמיר בעש""מ 356/96 פלוני נ' נציבות שירות המדינה (לא פורסם) [פורסם בנבו] באומרו: 'קיים הבדל עקרוני בין עונש המוטל בגין עבירה פלילית לבין אמצעי משמעת המוטל בגין עבירה משמעתית. אמצעי המשמעת נועד לשרת תכלית שונה מן התכלית של עונש פלילי. לכן העקרון של סיכון כפול אינו מונע נקיטת הליכים משמעתיים גם לאחר שננקטו הליכים פליליים... התכלית העיקרית של אמצעי המשמעת היא התדמית הראוייה והתפקוד הראוי של השירות הציבורי. זהו, אם כן, השיקול העיקרי בשאלה מהו האמצעי ההולם את העבירה'"" (שם, עמ' 900).",...
"ע""פ 2058∕23","כמו בהקשרים אלה כך גם בענייננו – ההליך המשמעתי לחוד וההליך הפלילי לחוד, ואין בעובדה שנוהל נגד אסיר הליך משמעתי לפני קצין שיפוט כדי למנוע את האפשרות לנהל נגדו גם הליך פלילי.",...
"ע""פ 2058∕23","מכל האמור נובעת מסקנה נוספת הנוגעת לשאלה השנייה העומדת לפתחנו –  והיא האם העובדה שאסיר הועמד לדין משמעתי לפני קצין שיפוט ונגזר עליו עונש מהעונשים הקבועים בסעיף 58 לפקודה, מונעת את האפשרות לגזור עליו עונש גם בהליך הפלילי. נוכח השוני המפורט לעיל בין התכליות העומדות ביסודו של כל אחד מההליכים האמורים, אין כל מקום לעמדה כי הטלת עונש בשני ההליכים יחדיו מהווה ענישה כפולה. אמנם הסנקציות המוטלות במסגרת הליכים משמעתיים נושאות מרכיב עונשי, אולם כאמור העונש והגמול אינם התכלית העומדת ביסוד הליך זה כי אם השמירה על הסדר בבית הסוהר, וממילא לא ניתן לומר כי מדובר בכפל ענישה (וראו והשוו לעניין זה: עניין יפת, עמ' 376-375). מאותו הטעם גם אין מקום לגזור גזירה שווה מאמצעי המשמעת שהוטל על אסיר בהליך משמעתי, לעונש שיוטל עליו בדין הפלילי. הדין המשמעתי שונה באופן מהותי מן הדין הפלילי, ולכן עונש קל שהוטל בדין המשמעתי אינו מחייב, וכשלעצמו אף אינו מצדיק, ענישה מקלה גם בדין הפלילי (וראו: עש""מ 5282/98 מדינת ישראל נ' כתב, פ""ד נב(5) 87, 93 (1998); עש""מ 5550/98 גל-אור נ' מדינת ישראל, פ""ד נג(1) 326 (1999)). ",...
"ע""פ 2058∕23","אכן, המחוקק ביקש לסייג במובן מה את האפשרות לנהל שני הליכים נגד אסיר בגין אותו מעשה, וזאת באמצעות המילים ""ובלבד שלא ייענש פעמיים על עבירה אחת"". ברם אין ללמוד מהסתייגות זו כי כל אימת שנוהל הליך משמעתי נגד אסיר, מנוע בית המשפט מלהטיל עליו עונש בהליך הפלילי. מסקנה שכזו מעקרת מכל תוכן את הוראתו של הסעיף. שהרי אין מקום להניח שהמחוקק סבר כי יש להשחית את זמנו היקר של בית המשפט בניהול הליך פלילי נגד אסיר מבלי שתהיה לו האפשרות הממשית להשית עליו עונש בגין מעשיו. הליך שכזה אינו משרת תכלית ממשית. אכן, בהתאם ללשונו של הסעיף, במקרים שבהם הועמד אסיר לדין בגין עבירה מסוימת שקיימת לה עבירה חופפת בהליך הפלילי, לא ניתן יהיה להענישו פעמיים. כך למשל, מקום שבו הועמד אסיר לדין משמעתי בגין עבירה של ""תקף, או השתמש בכוח שימוש שיש בו עבירה"" (לפי סעיף 56(33) לפקודה), לא ניתן יהיה להטיל עליו עונש בהליך פלילי בו הוא מואשם בעבירה של תקיפה לפי סעיף 379 לחוק העונשין. אולם בכל מקרה שבו אין חפיפה בין העבירות המיוחסות לנאשם – אין כל מניעה להטיל עליו ענישה בשני ההליכים. זאת, גם אם העבירה שבגינה מועמד האסיר לדין משמעתי נבלעת בעבירה שבגינה הוא מועמד לדין בהליך הפלילי (כמו במקרה זה שבו עבירת ההצתה הקבועה בסעיף 448 לחוק העונשין בולעת לכל הפחות את עבירת ""קלקול הרכוש"" הקבוע בסעיף 56(2) לפקודה; וראו לעניין ""היבלעות"" עבירה אחת בחברתה: סעיף 186 לחסד""פ; ע""פ 4711/03 אבו זייד נ' מדינת ישראל, פסקה 37 [פורסם בנבו] (15.1.2009); ע""פ 2455/21 מדינת ישראל נ' ברמלי, פסקה 39 [פורסם בנבו] (6.7.2023); ע""פ 3728/04 דווירי נ' מדינת ישראל, פסקה ד [פורסם בנבו] (13.7.2005); ש.ז. פלר יסודות בדיני עונשין 463 (תשמ""ד)). פשיטא כי במקרה מעין זה יהיה על בית המשפט להתחשב בעת גזירת העונש גם בעונש שהוטל בהליך המשמעתי. ",...
"ע""פ 2058∕23","ולבסוף, על מנת שהתמונה לא תימצא חסרה יצוין כי כל האמור בעניין כפל הענישה נכון גם לעניין האפשרות של בעל הסמכות בבית הסוהר לשלול מהאסיר פריווילגיות שונות בגין מעשה שעשה. בעניין זה נפסק זה מכבר בעניין בג""ץ 5854/18 מולדבסקי נ' שירות בתי הסוהר [פורסם בנבו] (31.3.2019) כי:",...
"ע""פ 2058∕23","ובשולי הדברים יצוין כי לא ראיתי כיצד יש בסעיף 109 לפקודה הדן בשיפוט משמעתי של סוהר, כדי לסייע למערער. גם באותו סעיף כמו בענייננו מורה המחוקק מפורשות כי אין מניעה לנקוט נגד סוהר הן הליך משמעתי והן הליך פלילי. ההבדל המהותי בין הסעיפים נעוץ בסיפא לסעיף 62 לפקודה (""ובלבד שלא ייענש פעמיים על עבירה אחת""), שאינה מופיעה בסעיף 109 לפקודה, אולם אין בהבדל זה כדי להביא למסקנה השוללת את האפשרות להטיל ענישה גם בהליך פלילי מקום שבו מדובר בעבירה שונה. להיפך, כאמור לעיל, עצם קיומה של הוראת הסתייגות זו מלמד כי ייתכנו מקרים שבהם יוטל על אסיר עונש בשני ההליכים, וזאת בניגוד מוחלט לפרשנות המוצעת על ידי המערער.",...
"ע""פ 2058∕23","סיכומו של דבר, אין כל מניעה להעמיד אסיר לדין פלילי לאחר שהועמד לדין משמעתי לפי קצין שיפוט בגין עבירת בית סוהר הגלומה באותו מעשה; ואף אין מניעה להשית עליו עונש בהליך שכזה, ובלבד שלא מדובר באותה עבירה. דין טענות המערער במישור זה, להידחות.",...
"ע""פ 2058∕23","בעת גזירת עונשו של המערער התייחס בית המשפט לערכים החברתיים שנפגעו מביצוע עבירת ההצתה ועמד על החומרה היתרה הגלומה בה, בפרט כאשר היא מבוצעת בין כותלי בית הסוהר. בית המשפט גם התייחס לנסיבות הקשורות בביצוע ההצתה, ובכללן לעובדה שמדובר במעשה מתוכנן ומכוון; לעיתוי ההצתה בשעות היום; לנזק המתון שההצתה גרמה מצד אחד, ולגודל הנזק שיכול היה להיגרם מצד שני; ולרקע לביצוע ההצתה – מותו של חברו של המערער שהיה אסיר וחולה כאשר לפי דעת המערער לא טיפלו בו בבית הסוהר כיאות. על רקע כל אלה נקבע כי מתחם העונש ההולם נע בין 30 ל-60 חודשי מאסר בפועל.",העונש שנגזר על המערער
"ע""פ 2058∕23","באשר לנסיבות שאינן קשורות בביצוע העבירה, ציין בית המשפט את הרקע להענשתו במאסר עולם בגין רצח; הרשעתו בין כותלי בית הסוהר במספר עבירות הנוגעות לגרימת נזק ולפגיעה בכבוד דגל המדינה; העובדה שהיה תלוי ועומד נגדו מאסר על תנאי של 6 חודשים בר-הפעלה בעת ביצוע העבירה; הסכנה מפני התנהגות פוגענית של אסיר שפוט במאסר עולם המצדיקה התחשבות בשיקולי הרתעה בקביעת עונשו; גילו של המערער כבן 55; הסנקציות המינהליות שהוטלו עליו; הודאתו מצד אחד ועברו הפלילי מצד שני. בשקלול כל האמור השית בית המשפט על המערער כאמור 3 שנות מאסר, הפעלת מאסר על תנאי בן 6 חודשים במצטבר ומאסר על תנאי.",העונש שנגזר על המערער
"ע""פ 2058∕23",בערעורו טען המערער כי יש מקום להתחשב בנסיבותיו האישיות ובתוך כך בנסיבות בהן בוצעה העבירה בהיותו נתון בצער ובאבל בשל מות חברו; בעונש המשמעתי שכבר הוטל עליו בין כותלי בית הסוהר; בעובדה שבנוסף לכך נשללו ממנו טובות הנאה של רכישה בקנטינה וביקורים חודשיים למשך פרק זמן ארוך; ובעובדה שהוא הועבר לבית סוהר אחר למשך שלושה חודשים ושהה בתא לבדו עד אשר הועבר לבית סוהר נפחא שם הוא שוהה עד היום.,העונש שנגזר על המערער
"ע""פ 2058∕23",המשיבה מנגד מחזיקה אחר גזר דינו של בית המשפט המחוזי.,העונש שנגזר על המערער
"ע""פ 2058∕23","על פניו, העונש שהושת על המערער סביר. הוא אינו חורג מרמת הענישה המקובלת במקרים דומים (וראו פסקי הדין עליהם הסמיך בית המשפט המחוזי את פסקו: ע""פ 4036/13 אמארה נ' מדינת ישראל [פורסם בנבו] (5.10.2014); ע""פ 6857/16 דגמה נ' מדינת ישראל [פורסם בנבו] (5.7.2017); ע""פ 4471/00 אגא נ' מדינת ישראל [פורסם בנבו] (4.6.2001)). בגזר הדין לקח בית המשפט את מכלול הנסיבות בחשבון – אלו לקולא ואלו לחומרה, ובתוכן הענשתו בהליכי משמעת מצד אחד והעובדה שהוא ממשיך לבצע עבירות בין כותלי בית הסוהר חרף העובדה שהוא מרצה מאסר עולם, מצד שני. בשים לב לכל האמור, ונוכח חומרת מעשיו של המערער, אין מקום להתערב בעונש.",העונש שנגזר על המערער
"ע""פ 2058∕23",	אציע אפוא כי הערעור יידחה על כל רכיביו.        ,העונש שנגזר על המערער
"ע""פ 2058∕23",ש ו פ ט,העונש שנגזר על המערער
"ע""פ 2058∕23","אני מסכים לתוצאת פסק דינו של חברי, השופט ד' מינץ, שלפיה דין הערעור להידחות. אולם, מאחר שדרכי לתוצאה שונה מזו של חברי, מצאתי לפרט את דרך הילוכי בנוגע לסוגיה שעל הפרק.",השופט ח' כבוב:
"ע""פ 2058∕23","כאמור בחוות דעתו של חברי, הצדדים בערעור שלפנינו נחלקו בשאלה מהו הדין כאשר אסיר ביצע מעשה העולה הן כדי עבירת בית סוהר, כהגדרתה בסעיף 56 לפקודת בתי הסוהר [נוסח חדש], התשל""ב-1971 (להלן: פקודת בתי הסוהר או הפקודה), והן כדי עבירה 'רגילה', לפי חוק העונשין, התשל""ז-1977 (להלן: חוק העונשין), והוא נשפט ונענש על כך בידי קצין שיפוט בהתאם לסעיפים 58-57 לפקודה. המערער סבור כי במקרה כזה מתעורר הסייג הקבוע בסיפא לסעיף 62 לפקודה, שלפיו לא ניתן להענישו פעמיים על אותה עבירה; ואילו המשיבה סבורה כי הסייג האמור אינו מונע את העמדת האסיר לדין במשפט פלילי בדרך הרגילה לפי הסעיף הרלוונטי בחוק העונשין, וכי ניתן להענישו בהליך הפלילי במקביל לענישתו בידי קצין שיפוט. ",רקע
"ע""פ 2058∕23","למעשה, הערעור שלפנינו נסוב על אודות פרשנות התיבות ""ובלבד שלא ייענש פעמיים על עבירה אחת"", הקבועות בסיפא לסעיף 62 לפקודה. כפי שאראה להלן, הערכאות השונות שדנו בהוראה זו התחבטו בפירושה לא אחת; אך עד כה, פירוש מחייב להוראה זו, מפי בית משפט זה - אַיִן. דומה, כי הקושי בפירוש הוראה זו נובע מלשונה, לשון שעברה גלגולים שונים מעת חקיקת סעיף 60 לפקודת בתי הסוהר המנדטורית בשנת 1940, עבוֹר בחקיקת סעיף 89 לפקודת בתי הסוהר משנת 1946 (אף היא מתקופת המנדט), וכלה בהוראה שלפנינו – סעיף 62 לפקודה. חשיבות רבה קיימת אפוא בענייננו בהבהרת פירושו הנכון של הדין, באופן שיתרום לוודאות משפטית בסוגיה שעל הפרק.",רקע
"ע""פ 2058∕23",אפתח בציטוט לשון סעיף 62 לפקודה:,רקע
"ע""פ 2058∕23","""אין פטור מהליכים רגילים",רקע
"ע""פ 2058∕23","שום דבר האמור בפקודה זו אינו בא לפטור אסיר מהיות מואשם לפני בית משפט בדרך הרגילה על כל עבירה שעבר, ובלבד שלא ייענש פעמיים על עבירה אחת.",רקע
"ע""פ 2058∕23","עניינה של הוראה זו הוא כאמור במי שעבר עבירת בית סוהר כמשמעותה בסעיף 56 לפקודה. כפי שציין חברי בחוות דעתו, קיימים שלושה מסלולים לשפיטת אסיר שביצע עבירת בית סוהר. המסלול הראשון, הקבוע בסעיף 57 לפקודה, מאפשר לקצין שיפוט (כהגדרתו שם) ""לדון ולהחליט באישום אסיר על עבירות בית סוהר"", ולהטיל עליו את העונשים הקבועים בסעיף 58 לפקודה. המסלול השני קבוע בסעיף 61 לפקודה, והוא מאפשר להעמיד את האסיר לדין בפני בית משפט בגין עבירת בית הסוהר, וזה יכול לגזור על האסיר עונש מאסר שלא יעלה על ששה חודשים. שני המסלולים הראשונים נועדו אפוא לאפשר את שפיטת האסיר על ביצוע של מעשה שנכנס לגדרי אחת מעבירות בית הסוהר הקבועות בסעיף 56 לפקודה.",רקע
"ע""פ 2058∕23","בענייננו, למשל, המעשה שביצע המערער – הצתת מחסן בבית הסוהר – יכול להיחשב הן כעבירת בית סוהר, לפי סעיפים 56(6) ו-56(20) לפקודה (""עשה מעשה המכוון לעורר בלב אסירים או סוהרים בהלה ללא צורך""; ו""השחית או קילקל קיר, רהיט או רכוש אחר של בית הסוהר"", בהתאמה); הן כעבירה של הצתה והיזק לרכוש במזיד, לפי סעיפים 448(א) ו-452 לחוק העונשין.",רקע
"ע""פ 2058∕23","האופן שבו פורשו התיבות ""לא ייענש פעמיים על עבירה אחת"" על-ידי הערכאות הדיוניות",רקע
"ע""פ 2058∕23","דומה כי ההחלטה הראשונה שבה נדונה באופן ישיר הסוגיה מושא ענייננו, ניתנה במסגרת ת""פ (אשקלון) 2447/00 מדינת ישראל נ' רווח [פורסם בנבו] (24.04.2001). באותו עניין העלו הנאשמים טענה מקדמית שלפיה לא ניתן להענישם בבית משפט בגין עבירת איומים שביצעו בהיותם אסירים, מאחר שהם כבר נענשו פעם אחת, בהליך מנהלי, בכך שנשללו מהם חופשות בשל אותה עבירה. טענתם התקבלה בבית משפט השלום אשר קבע כי הנאשמים כבר נענשו בשלילת חופשותיהם, ועל כן לא ניתן להענישם פעם נוספת. ערעור שהוגש על החלטה זו לבית המשפט המחוזי בבאר שבע – התקבל (ע""פ 7212/01 מדינת ישראל נ' רווח [פורסם בנבו] (26.06.2002); להלן: עניין רווח הראשון). בית המשפט המחוזי קבע (מפי השופטת ר' יפה-כץ, בהסכמת הנשיא ג' גלעדי והשופט נ' הנדל) כי ""הסיפא של סעיף 62 מתיחס, להבנתי, לאסיר שהואשם בגין עבירת משמעת בפני בימ""ש, כמצויין בסעיף 61 לפקודת בתי הסוהר, כשאז יכול בימ""ש להטיל על האסיר עד 6 חודשי מאסר במצטבר לכל עונש מאסר שמרצה האסיר, ולא ל'ענישה המנהלית' המאובחנת, במפורש, מהענישה שניתנת על ידי בימ""ש"". לפי עמדה זו, את המילים ""לא ייענש פעמיים"" יש לפרש כך: לא ייענש פעמיים על-ידי בית המשפט. לפיכך, אסיר שכבר נענש על מעשהו בבית המשפט לפי סעיף 61 לפקודה, אינו יכול להיענש פעם נוספת על-ידי בית משפט לפי סעיף 62 לפקודה. למסקנה זו הגיע בית המשפט, לנוכח התכליות השונות העומדות ביסוד ההליך המשמעתי והפלילי, כפי שאף פורט בהרחבה בחוות דעתו של חברי.",רקע
"ע""פ 2058∕23","	יצוין, כי עמדת בית המשפט המחוזי בעניין רווח הראשון אומצה על-ידי מרבית הערכאות הדיוניות שדנו בסוגיה זו (ראו למשל: ת""פ (ב""ש) 5048/02‏ מדינת ישראל נ' אבו נאב, פסקה 13 [פורסם בנבו] (16.01.2005); ת""פ (נת') 3177/05  מדינת ישראל נ' חגי, פסקה 3 תחת הכותרת ""טענת ההגנה בדבר 'סיכון כפול'"" [פורסם בנבו] (22.01.2006); ת""פ (כ""ס) 2618-10-11 מדינת ישראל נ' יוסי מוסלי, פסקה 15 [פורסם בנבו] (22.12.2011); ת""פ (ראשל""צ) 3927/07  מדינת ישראל נ' סלע, פסקה 6.א [פורסם בנבו] (18.07.2012); ת""פ (ב""ש) 17642-12-21 מדינת ישראל נ' מירילשוילי [פורסם בנבו] (08.03.2023)).",רקע
"ע""פ 2058∕23","מנגד, היו ערכאות שדחו את העמדה האמורה. כך למשל, בת""פ (ב""ש) 1481/01 מדינת ישראל נ' רווח [פורסם בנבו] (17.11.2003; להלן: עניין רווח השני) אוזכרה הפרשנות שניתנה בעניין רווח הראשון, תוך דחייה משתמעת שלה. באותו עניין נקבע (מפי השופט ד' מגד) כי ""כוונת המחוקק [בסעיף 62 לפקודה – ח' כ'] ברורה. שעה שהנאשם נענש כבר בגין 'עבירת בית סוהר' בהליך שהתקיים בבית הסוהר, ניתן יהיה להביאו לדין פעם נוספת בפני בית המשפט, אך בית המשפט לא יוכל להענישו פעם נוספת [...]."" באותו עניין נקבע כעניין שבעובדה כי ההליך המשמעתי נסוב על אודות עובדות אחרות מאלו שבגינן הועמד הנאשם לדין פלילי, ועל כן נדחתה הטענה לכפל בענישה. במילים אחרות, בעניין רווח השני פורש סעיף 62 לפקודה כקובע כי אם האסיר נענש בהליך המשמעתי על-ידי קצין שיפוט בגין אותן עובדות שבהן הוא מועמד לדין בפני בית המשפט, הרי שבית המשפט יוכל להרשיעו, אך לא לגזור עליו עונש. עמדה דומה לזו אומצה במסגרת ת""פ (רמלה) 1390/06 מדינת ישראל נ' רווח, עמודים 30 ו-40 [פורסם בנבו] (15.04.2007); ובמשתמע, גם בע""פ (חי') 13454-11-14‏ ‏שגאיב נ' מדינת ישראל [פורסם בנבו] (22.01.2015), שם נדחתה טענת המערער לענישה כפולה בהליך המשמעתי ובהליך הפלילי, אך זאת רק לנוכח העובדה שההליך המשמעתי נסוב על אודות עובדות אחרות מאלו שבהן הוא הורשע בדין הפלילי (ראו בסיפא לחוות דעתו של השופט א' אליקים, וכן בחוות דעתו של סגן הנשיא ר' שפירא). במאמר מוסגר יוער, כי במקרה מאוחר יותר, חזר בו השופט מגד מעמדה זו, ואימץ את עמדת בית המשפט המחוזי בעניין רווח הראשון (ת""פ (ב""ש) 1082/04 מדינת ישראל נ' הרוש, פסקה 6 [פורסם בנבו] (08.12.2004), בקבעו כי ""כל עוד לא נענש ע""י בית המשפט מכח סמכותו שבסעיף 61 לפקודת בתי הסוהר, לא מתקיים סייג הענישה הכפולה"").",רקע
"ע""פ 2058∕23","בענייננו, בית משפט קמא דחה את הטענה לענישה כפולה של המערער (בהליך המשמעתי ובהליך הפלילי), תוך הפנייה לעניין רווח הראשון ולפסיקה שאימצה את אותה העמדה. ברם, לאמיתו של דבר, בית המשפט המחוזי פסע בתלם אחר מזה שצעדה בו הפסיקה שאליה הוא הפנה. שכן, לגישת בית משפט קמא, הדגש אינו על כך שהסייג בדבר הענישה הכפולה חל רק על ענישה שניתנה בבית המשפט מכוח סעיף 61 לפקודה; אלא על כך שהסייג האמור עוסק ב'עבירה אחת' ולא ב'מעשה אחד'. ובלשונו:",גזר דינו של בית משפט קמא
"ע""פ 2058∕23","כלומר, לפי קביעת בית המשפט המחוזי, הסייג שעניינו בענישה הכפולה לעולם לא יחול על הרשעה לפי סעיף 62 לפקודה. לגישתו, בית המשפט הדן בעבירה 'רגילה' לפי סעיף 62 לפקודה, לעולם לא יכול להביא לכך שהאסיר ייענש פעמיים על אותה עבירה, שכן האסיר נענש, לכל היותר, בגין ביצוע 'עבירת בית סוהר' שהיא עבירה אחרת. על כן, בית המשפט המחוזי קבע כי המקרה היחיד שבו קיימת תחולה לאיסור על ענישה כפולה הוא כאשר אסיר מועמד לדין בעבירת בית סוהר בפני קצין שיפוט (לפי המסלול הראשון), ולאחר מכן הוא נדון שוב בפני בית המשפט, בגין אותו סעיף עבירה, בהתאם להוראות סעיף 61 לפקודה (לפי המסלול השני). ובלשונו:",גזר דינו של בית משפט קמא
"ע""פ 2058∕23","דא עקא, שפרשנות בית המשפט המחוזי אינה מתיישבת, אף לא בדוחק, עם העובדה שהסייג בדבר הענישה הכפולה מצוי בסעיף 62 לפקודה, העוסק בהעמדה לדין בפני בית המשפט 'בדרך הרגילה'; ולא בסעיף 61 העוסק בהעמדה לדין בפני בית המשפט על עבירת בית סוהר.",גזר דינו של בית משפט קמא
"ע""פ 2058∕23","דומה, כי בשל הקושי שעליו עמדתי לעיל, אף חברי, השופט מינץ, אינו נכון לאמץ את עמדת בית המשפט המחוזי כלשונה. במקום זאת, על מנת להסביר כיצד ובאלו נסיבות יחול הסיפא לסעיף 62 לפקודה, הוסיף חברי וערך הבחנה בין ""עבירה חופפת"" ועבירה ""בולעת"", כאשר לשיטתו, הסייג בדבר הענישה הכפולה מונע את ענישתו של אסיר בבית משפט בגין 'עבירה חופפת' לעבירת בית הסוהר שעליה הוא נשפט בהליך המשמעתי. כך, חברי קובע כי ""מקום שבו הועמד אסיר לדין משמעתי בגין עבירה של 'תקף, או השתמש בכוח שימוש שיש בו עבירה' (לפי סעיף 56(33) לפקודה), לא ניתן יהיה להטיל עליו עונש בהליך פלילי בו הוא מואשם בעבירה של תקיפה לפי סעיף 379 לחוק העונשין"" (פסקה 17 לחוות דעתו). בניגוד לכך, ככלל, במצבים שבהם העבירה הרגילה ""בולעת"" את עבירת בית הסוהר אך אינה 'חופפת' לה – גורס חברי כי ""אין כל מניעה להטיל עליו ענישה בשני ההליכים"" (שם).",חוות דעתו של חברי
"ע""פ 2058∕23","ביסוד עמדתו של חברי עומדת התפיסה שלפיה הדין המשמעתי והדין הפלילי מבוססים על תכליות שונות, ועל כן ""אין בהעמדתו לדין של אסיר בהליך משמעתי כדי לחסום את האפשרות להעמידו לדין פלילי"" (פסקה 14 לחוות דעתו). כמצוין על-ידו, ""אינו דומה הליך פלילי שתכליתו בירור אשמתו של נאשם [...], תוך עריכת בירור מדוקדק של עובדות המקרה, מתן מענה למכלול שאלות משפטיות המתעוררות בהתאם והקפדה על סדרי דין נוקשים, ואשר הענישה הניתנת במסגרתו נועדה לתכליות של גמול, הרתעה, הגנה על שלום הציבור ושיקום [...]; לדין משמעתי שאינו משמש תחליף להליך הפלילי אלא נועד לתת מענה מהיר ויעיל למעשה הפסול לפי העובדות המונחות לפני הגורם המוסמך באותו זמן ובאותו מקום, תוך חתירה לפתור את החריגה שבהתנהלות או בהתנהגות של הנשפט על אתר, והכל לשם הבטחת הסדר הטוב והמשמעת [...]"" (שם. כל ההפניות הושמטו – ח' כ'). על כן, ככלל, חברי סבור כי ""נוכח השוני המפורט לעיל בין התכליות העומדות ביסודו של כל אחד מההליכים האמורים, אין כל מקום לעמדה כי הטלת עונש בשני ההליכים יחדיו מהווה ענישה כפולה"" (פסקה 16 לחוות דעתו).",חוות דעתו של חברי
"ע""פ 2058∕23","התפיסה שביסוד עמדתו של חברי, מקובלת עליי, במלואה. כחברי, אף אני סבור כי תכליות הדין הפלילי והמשמעתי אינן קרובות זו אל זו, ועל כן, לא ניתן לקבל את הטענה שלפיה העמדה של אסיר לדין משמעתי בפני קצין שיפוט במסגרת המסלול הראשון, תמנע את העמדתו לדין בפני בית המשפט במסגרת המסלול השני או השלישי. כפי שציין חברי, תפיסה זו מבוססת על פסיקה ארוכת שנים של בית משפט זה, שראשיתה מצויה עוד בשנות החמישים של המאה הקודמת (פסקה 15 לחוות דעתו).",חוות דעתו של חברי
"ע""פ 2058∕23","ברם, פֵּרוּשׁוֹ של חברי ביחס לתיבות 'עבירה אחת', שלפיו מדובר בעבירה 'רגילה' שלשונה ""חופפת"" לעבירת בית הסוהר, אינו מקובל עליי. פירוש זה מוקשה בעיניי מבחינה לשונית, והוא אף לא עולה בקנה אחד עם תכלית החוק שעליה עמד חברי בחוות דעתו. אפרט.",חוות דעתו של חברי
"ע""פ 2058∕23","אשר ללשון – התיבה 'עבירה' מוגדרת בסעיף 1 לפקודת הפרשנות [נוסח חדש] (להלן: פקודת הפרשנות) כ""מעשה, נסיון או מחדל, שדינם ענישה"" (במאמר מוסגר יצוין, כי הוראה זו חלה על פירוש פקודת בתי הסוהר, בהתאם לסעיף 1 סיפא לחוק הפרשנות, התשמ""א-1981). אם כן, קיים בעיניי קושי לא מבוטל בפירוש שהעניק חברי למילים ""עבירה אחת"" – לפיו עבירה כזו היא עבירת בית סוהר (לפי סעיף 56 לפקודה) שלשונה חופפת את לשונו של סעיף עבירה 'רגיל' בחוק העונשין. לגבי דידי, הפירוש הפשוט לתיבה 'עבירה' שבה עוסקת פקודת בתי הסוהר הוא – מעשה, ניסיון או מחדל שדינם ענישה; כפי שלימדנו פקודת הפרשנות.",חוות דעתו של חברי
"ע""פ 2058∕23","אשר לתכלית – כפי שמציין חברי, תכלית הוראת סעיף 62 לפקודה היא לאפשר את קיומו של ההליך המשמעתי במקביל להליך הפלילי, וזאת בשל התכליות השונות העומדות ביסוד ההליכים השונים. ככל שזו תכלית החוק (ולגישתי, זו אכן התכלית), מדוע ייגרע חלקה של עבירת התקיפה הקבועה בסעיף 379 לחוק העונשין, רק בשל כך שהמחוקק בחר לקבוע עבירת בית סוהר בנוסח הכולל את התיבה 'תקף' (בסעיף 56(33) לפקודה)? במילים אחרות, ככל שחברי סבור כי בשל השוני בין תכליות ההליך המשמעתי וההליך הפלילי ""אין כל מקום לעמדה כי הטלת עונש בשני ההליכים יחדיו מהווה ענישה כפולה"" (פסקה 16 לחוות דעתו) – מהי ההצדקה לכך שביחס לעבירת התקיפה ניתן יהיה להעמיד לדין רק באחד משני ההליכים? שהרי ברי כי לא די בעובדה שהמחוקק בחר להשתמש במילה זהה בעבירת בית הסוהר ובחוק העונשין, כדי לשנות מן העובדה שתכליות ההליך הפלילי והמשמעתי הן שונות לחלוטין. תהייה דומה עשויה להתעורר באשר לעבירת בית הסוהר שעניינה במי ש""השתתף בהתקפה על סוהר או על אסיר"" (סעיף 56(26) לפקודה); האם יש לראות בה עבירה 'חופפת' לעבירה של תקיפה בצוותא (סעיפים 379 ו-382(א) לחוק העונשין), באופן שאינו מאפשר העמדה לדין בפני בית המשפט (לפי סעיף 62 לפקודה) לאחר שהאסיר נדון ונענש בדין משמעתי בפני קצין שיפוט? ומה באשר לעבירת בית הסוהר שעניינה במי ש""נמלט, קשר קשר להימלט או עזר לאחר להימלט"" (סעיף 56(39) לפקודה); האם יש לראות בה עבירה 'חופפת' לעבירה של ""הבורח ממשמורת חוקית שהוא נתון בה בשל עבירה פלילית"" (סעיף 257 לחוק העונשין), או שאין מדובר בעבירה 'חופפת' משום שבמקום אחד החוק עוסק במי ש'נמלט' ובמקום אחר במי ש'ברח'? שאלות אלו מהוות דוגמאות בלבד לקושי העקרוני הנובע מעמדת חברי, שלפיה חרף העובדה שהחוק נועד לאפשר העמדה לדין פלילי במקביל לדין משמעתי, קיימות עבירות מסוימות שלא ניתן להעמיד עליהן לדין בשני ההליכים – רק בשל קיומה של חפיפה בנוסח שני הסעיפים – וזאת מבלי שקיימת כל הצדקה מהותית להבחנה מעין זו. כך למשל, לגישתו של חברי, לכאורה, ככל שהנאשמים בעניין רווח הראשון היו מועמדים לדין משמעתי בידי קצין שיפוט בגין עבירת בית הסוהר שעניינה במי ש""השתמש בלשון גסה, מעליבה או מאיימת"" (סעיף 56(33) לפקודה), שוב לא היה ניתן להענישם בהליך פלילי מכוח עבירת האיומים שבסעיף 192 לחוק העונשין, כיוון שמדובר בעבירה 'חופפת' לעבירת בית הסוהר.",חוות דעתו של חברי
"ע""פ 2058∕23","זאת ועוד. בחוות דעתו עומד חברי על כך ש""אין מקום להניח שהמחוקק סבר כי יש להשחית את זמנו היקר של בית המשפט בניהול הליך פלילי נגד אסיר מבלי שתהיה לו האפשרות הממשית להשית עליו עונש בגין מעשיו. הליך שכזה אינו משרת תכלית ממשית"" (פסקה 17 לחוות דעתו). דברים אלו מקובלים אף עליי. ואולם, מיד לאחר דברים אלו, חברי ממשיך וקובע כי כאשר אסיר נענש בדין משמעתי בידי קצין שיפוט, ולאחר מכן מועמד לדין פלילי בגין עבירה ׳חופפת׳, בית המשפט אינו רשאי להענישו על אותה עבירה (שם; כמצוטט על-ידי בפסקה 10 לעיל), אף שלכאורה אין מניעה מהעמדתו לדין. תוצאה זו מוקשית בעיניי.",חוות דעתו של חברי
"ע""פ 2058∕23","אם כן, שלא כמו לחברי, אינני סבור כי ניתן להגיע לתוצאה המאפשרת ענישה כפולה, הן בהליך המשמעתי והן בהליך הפלילי, באמצעות פירוש מצמצם של התיבות ""עבירה אחת"" שבסעיף 62 לפקודה. לדידי, את המונח 'עבירה' יש לפרש כפי פירושו הלשוני הפשוט, העולה גם מפקודת הפרשנות – מעשה או מחדל שהם בני ענישה. עם זאת, כאמור, מקובלת עליי מסקנתו של חברי שלפיה, ככלל, ניתן להעמיד אסיר לדין ולהענישו בגין ביצוע מעשה המהווה 'עבירת בית סוהר' ועבירה 'רגילה', הן במסלול הראשון (קצין שיפוט) והן במסלול השלישי (ניהול הליך בבית משפט בדרך הרגילה).",חוות דעתו של חברי
"ע""פ 2058∕23","בהינתן האמור, נשאלת השאלה הכיצד אפוא ניתן ליישב את לשון הפקודה עם תכליתה, שהיא לאפשר העמדה לדין פלילי במקביל לדין משמעתי? התשובה, לגישתי, טמונה דווקא בפירוש התיבות ""ובלבד שלא ייענש פעמיים"", שבסעיף 62 לפקודה. בתמצית, לעמדתי, יש לאמץ את הפירוש שניתן לתיבות אלו בעניין רווח הראשון, שלפיו הענישה שאליה מתייחס סעיף 62 היא ענישה על-ידי בית משפט לפי סעיף 61 לפקודה (המסלול השני), ולא ענישה משמעתית בידי קצין שיפוט. תובנה זו עולה מתכלית החוק שעליה כאמור עמד חברי; היא עולה באופן ברור מההיסטוריה החקיקתית של סעיף 62 לפקודה; והיא מקדמת את הוודאות המשפטית בסוגיה זו.",חוות דעתו של חברי
"ע""פ 2058∕23","אפתח בתכלית. חברי עמד בהרחבה בחוות דעתו, על כך שתכליות הדין הפלילי והמשמעתי שונות אלו מאלו, ועל כן אין מקום לסברה שהבחירה להעמיד אסיר לדין בהליך משמעתי, תעקר את האפשרות להעמידו לדין פלילי בגין עבירה חמורה שנעברה על-ידו באותו מעשה. כאמור לעיל, דעתי כדעת חברי בעניין זה, ואיני רואה צורך לחזור בהרחבה על הדברים. כלומר, תכליתו של סעיף 62 לפקודה היא לאפשר את העמדתו לדין פלילי של אסיר שעבר עבירת בית סוהר בלא ששום דבר האמור בפקודה ימנע זאת; ולפיכך, העמדת אסיר לדין משמעתי בידי קצין שיפוט, אינה מונעת ״אסיר מהיות מואשם לפני בית משפט בדרך הרגילה״. לעומת זאת, אם אסיר הועמד לדין פלילי ונענש על-ידי בית משפט בגין ביצוע עבירת בית סוהר, לפי סעיף 61 לפקודה – או אז קיימת הצדקה למנוע את הענשתו שוב בהליך פלילי נוסף, לפי סעיף 62 לפקודה. שכן, תכלית ההליך הפלילי בבית המשפט – חד היא, בין אם מדובר בהליך פלילי מכוח סעיף 61 ובין אם מדובר בהליך פלילי מכוח סעיף 62 לפקודה.",חוות דעתו של חברי
"ע""פ 2058∕23","לשיטתי, אם כן, תכלית החוק מובילה למסקנה ברורה שלפיה הענישה הכפולה שעליה מדובר בסיפא לסעיף 62 לפקודה היא ענישה בבית משפט שנועדה לשרת את תכליות ההליך הפלילי; ולא ענישה בהליך משמעתי בידי קצין שיפוט, שנועדה לשרת מטרות אחרות בתכלית.",חוות דעתו של חברי
"ע""פ 2058∕23","כפי שציינתי לעיל, תובנה זו עולה גם מההיסטוריה החקיקתית של סעיף 62 לפקודה. הורתו של סעיף זה היא בסעיף 60 לפקודת בתי הסוהר, 1940, שנשא את הכותרת ""אסיר שאשם בעברות בית-סוהר יובא לדין בפני בית המשפט"", ונוסחו היה כדלהלן:",חוות דעתו של חברי
"ע""פ 2058∕23","יוער כי נוסח זה נותר על מכונו, בשינויים מסוימים, עם חקיקת פקודת בתי הסוהר, 1946.",חוות דעתו של חברי
"ע""פ 2058∕23","נמצאנו למדים כי במקורו, הסעיף מושא ענייננו עסק באופנים השונים שבהם ניתן להעמיד אסיר לדין על עבירת בית סוהר בפני בית משפט. על רקע זה, יש להבין את המילים ""אין לענוש אסיר פעמיים"", דהיינו אין להענישו פעמיים בבית משפט בגין אותו מעשה – פעם אחת לפי הסעיף המהווה את עבירת בית הסוהר, ופעם שנייה על-פי 'תהליך החוק הרגיל'. יוצא אפוא כי הוראה זו לא נועדה לפטור אסיר מענישה בפני בית המשפט לאחר שזה נענש בהליך משמעתי בפני קצין שיפוט, שכן הסעיף כולו עוסק בענישה על-ידי בית המשפט.",חוות דעתו של חברי
"ע""פ 2058∕23","אומנם, בשלב מאוחר יותר, עם חקיקת הפקודה ב'נוסח חדש', פוצל הסעיף האמור לשני סעיפים שונים: סעיף 61 וסעיף 62 לפקודה. סעיף 61 עוסק כאמור באפשרות העמדה לדין בפני בית משפט על עבירת בית סוהר לפי סעיף 56 לפקודה; וסעיף 62 עוסק באפשרות ההעמדה לדין בפני בית משפט בדרך הרגילה, לפי סעיף עבירה המצוי בחוק 'רגיל', דוגמת חוק העונשין. דומה, כי פיצול סעיפים 61 ו-62 לפקודה יצר מבוכה מסוימת בערכאות הדיוניות שנדרשו לפירוש הסייג הקבוע בסיפא לסעיף 62 לפקודה. ברם, חרף הפיצול האמור, סבורני כי מהות הדברים לא השתנתה וגם כיום, סעיפים 61 ו-62 עוסקים יחד באפשרות להעמיד אסיר לדין בפני בית משפט, תוך הנחה כי מדובר בהליך מקביל להליך המשמעתי, בשל תכליותיהם השונות של ההליכים השונים.",חוות דעתו של חברי
"ע""פ 2058∕23","בנקודה זו ניתן לכאורה להקשות, כיצד ניתן לפרש את המילה ""ייענש"" כענישה בידי בית משפט בלבד, כאשר הפקודה עצמה מתייחסת לסנקציה המוטלת על-ידי קצין שיפוט כענישה (סעיף 58 לפקודה). אולם, בנקודה זו יש לשוב ולהזכיר כי את מילות החוק יש לקרוא על רקע תכליתן, ותכלית החוק עשויה להביא למסקנה כי אותה מילה משמשת בחוק אחד בשתי משמעויות שונות (ראו למשל: רע""פ 5062/20 מדינת ישראל נ' עודה, פסקה 15 לפסק דינו של השופט י' אלרון, פסקה 3 לפסק דינו של השופט נ' הנדל, וחוות דעתו של חברי, השופט מינץ [פורסם בנבו] (27.04.2021)). ובענייננו, תכלית החוק, על רקע ההיסטוריה החקיקתית שלו, מוליכה למסקנה ברורה כי הענישה הכפולה שבה עוסק סעיף 62 אינה כוללת ענישה משמעתית, אלא ענישה כפולה בידי בית המשפט בלבד.",חוות דעתו של חברי
"ע""פ 2058∕23","עמדתי ביחס לפירוש החוק, אף תביא להגברת הוודאות המשפטית ביחס לשאלה אימתי ניתן להעניש אסיר בבית המשפט בגין מעשה שעליו הוא נתן את הדין בפני קצין שיפוט במסגרת הדין המשמעתי. שכן, כפי שפירטתי בהרחבה לעיל, עמדתו של חברי לפיה ""עבירה אחת"" פירושה הוא עבירה שחופפת לעבירת בית הסוהר – תוביל להתדיינות משפטית ענפה ביחס לעבירות בית סוהר רבות שלשונן חופף במידה חלקית עבירות הקבועות בחוק העונשין. זוהי תוצאה שלגישתי יש להישמר ממנה.",חוות דעתו של חברי
"ע""פ 2058∕23","לאור המוסבר לעיל, ברורה גם התשובה לטענת המערער בדבר היחס בין סעיף 62 לפקודה ובין סעיף 109 לפקודה. עניינו של סעיף 109 הוא בסוהר שעבר עבירת משמעת, כהגדרתו בסעיף 103(א) לפקודת בתי הסוהר. לטענת המערער, העובדה שסעיף 109 נוסח באופן שונה מסעיף 62 לפקודה, מלמדת כי המחוקק לא התכוון לאפשר ענישה כפולה של אסירים בהליך המשמעתי ובהליך הפלילי, בניגוד לסוהרים, שם קבע המחוקק בפירוש כי הענישה המשמעתית אינה גורעת מהאחריות הפלילית. ואולם, לאמיתו של דבר, הטעם שבגינו סעיף 62 לפקודה נוסח באופן שונה מסעיף 109 לפקודה, הוא שביחס לסוהרים לא קיים המסלול השני המאפשר את הענשתם בבית משפט בגין ביצוע 'עבירת משמעת'. לפיכך, לא היה צורך להבהיר כי אין מקום לענישה כפולה של סוהרים בבית המשפט בגין ביצוע 'עבירה אחת'. למעשה, לא זו בלבד שסעיף 109 לפקודה אינו מחזק את טענות המערער, אלא שהוא מחזק את המסקנה ההפוכה, בהראותו כי המחוקק סבר שההליך הפלילי וההליך המשמעתי אינם מייתרים זה את זה, וכי לכל אחד מהם מטרות שונות בתכלית.",עוללות
"ע""פ 2058∕23","אסכם אפוא את קביעותיי בסוגיה שעל הפרק. כאשר אסיר מבצע עבירת בית סוהר, ואותו מעשה מהווה עבירה אף לפי הדין הפלילי הרגיל, קיימים שלושה מסלולים לשפיטתו ולענישתו: המסלול הראשון, שפיטה וענישה בידי קצין שיפוט, לפי סעיפים 57 ו-58 לפקודה. המסלול השני, שפיטה וענישה בידי בית המשפט בגין ביצוע עבירת בית הסוהר, לפי סעיף 61 לפקודה. המסלול השלישי, שפיטה וענישה בידי בית המשפט בגין ביצוע עבירה 'רגילה', לפי חוק העונשין למשל, ובלבד שמסלול זה לא יינקט במקביל לענישה לפי סעיף 61 לפקודה (המסלול השני). כמו כן, לגישתי, אין כל מקום להבחין בין עבירת בית סוהר שלשונה חופף לעבירה 'רגילה' לבין עבירת בית סוהר ש'נבלעת' בעבירה רגילה. בשני המקרים, ניתן להעמיד לדין הן בהליך המשמעתי והן בהליך הפלילי, ובלבד שהאסיר לא ייענש פעמיים בידי בית משפט. פרשנות זו עולה בקנה אחד עם תכלית החוק, היא מתאימה להיסטוריה החקיקתית שלו, והיא תורמת לוודאות המשפטית בנדון, כמוסבר לעיל.",סיכום ויישום
"ע""פ 2058∕23","ומן הכלל אל הפרט. בענייננו, המערער הועמד לדין על מעשיו בפני קצין שיפוט ונענש בהליך המשמעתי. במקביל, הועמד המערער לדין פלילי בגין אותם מעשים, על עבירות של הצתה והיזק לרכוש במזיד, בהתאם למסלול השלישי. הנה, בהתאם לקביעתי כי הענישה הכפולה שאליה מתייחס סעיף 62 לחוק היא ענישה כפולה בידי בית המשפט, ומשעה שהמערער לא נענש בעבר על-ידי בית משפט – לא הייתה כל מניעה להעמידו לדין ולהענישו מכוח הוראת סעיף 62 לפקודה.",סיכום ויישום
"ע""פ 2058∕23","כמו כן, מקובלת עליי עמדת חברי שלפיה חומרת העונש שנגזר על המערער אינה מצדיקה התערבות בנסיבות ענייננו.",סיכום ויישום
"ע""פ 2058∕23","סוף דבר - על יסוד הטעמים שפירטתי לעיל, מצטרף אני לתוצאה שלפיה דין הערעור להידחות.",סיכום ויישום
"ע""פ 2058∕23",ש ו פ ט	,סיכום ויישום
"ע""פ 2058∕23","חברי השופט ד' מינץ הציב בחוות דעתו שתי שאלות הטעונות הכרעה: ""האם קיימת מניעה להעמיד את המערער לדין פלילי לאחר שהועמד לדין משמעתי לפני קצין שיפוט בבית הסוהר; והאם קיימת מניעה להשית עליו עונש במסגרת ההליך הפלילי לאחר שהושת עליו עונש בהליך המשמעתי"" (פסקה 10 לחוות דעתו). לאחר עיון בחוות דעתם של חבריי, מקובלת עליי מסקנתו של חברי השופט ד' מינץ, כי לנוכח תכליתם השונה של ההליכים, אין בהעמדתו של אסיר לדין משמעתי בגין עבירת בית סוהר, כדי למנוע העמדתו לדין פלילי. גם באשר לשאלה השניה, מקובלת עליי מסקנתו כי אין באמצעי משמעת או בענישה המוטלים על אסיר בהליך המשמעתי, כפי שפורטו בסעיף 58(א) לפקודת בתי הסוהר, כדי למנוע הטלת עונש במסגרת ההליך הפלילי. לצד זאת, בדומה לחברי השופט ח' כבוב, אני סבורה כי זהו המצב המשפטי, גם כאשר מדובר בעבירה פלילית ה""חופפת"" ביסודותיה עבירת בית סוהר בגינה הועמד האסיר לדין. זאת, לנוכח התכליות השונות של שני ההליכים וההיסטוריה החקיקתית של סעיף 62 לפקודת בתי הסוהר כפי שנסקרה בחוות דעתו. למותר לציין כי בכל אותם מקרים בהם הועמד אסיר לדין פלילי, לאחר שהועמד לדין משמעתי בגין אותם המעשים, רשאי בית המשפט הדן בהליך הפלילי להתחשב בעת גזירת העונש גם באמצעים העונשיים שהוטלו על האסיר בהליך המשמעתי, כפי שאמנם עשה בית המשפט המחוזי במקרה שלפנינו. תוצאת הדברים היא, שאני מצטרפת לעמדת חבריי כי לא היתה מניעה להעמיד את המערער לדין פלילי ולהענישו, וכי העונש שהוטל עליו על-ידי בית המשפט המחוזי אינו חורג לחומרה באופן המצדיק התערבות ערכאת הערעור, ולפיכך דין הערעור להידחות.",השופטת ג' כנפי-שטייניץ:
"ע""פ 2058∕23",ש ו פ ט ת,השופטת ג' כנפי-שטייניץ:
"ע""פ 2058∕23","הוחלט פה אחד לדחות את הערעור כאמור בפסק דינו של השופט ד' מינץ. אשר לפרשנות סעיף 62 לפקודת בתי הסוהר, הוחלט ברוב דעות כאמור בפסק דינו של השופט ח' כבוב.",השופטת ג' כנפי-שטייניץ:
"ע""פ 2058∕23","5129371 ניתן היום, ט""ו בחשון התשפ""ד (‏30.10.2023). ",השופטת ג' כנפי-שטייניץ:
"ע""פ 2058∕23",54678313ש ו פ ט,השופטת ג' כנפי-שטייניץ:
"ע""פ 2058∕23",ש ו פ ט ת,השופטת ג' כנפי-שטייניץ:
"ע""פ 2058∕23",ש ו פ ט,השופטת ג' כנפי-שטייניץ:
"ע""פ 2058∕23",   23020580_N05.docx   רח,_________________________
"ע""פ 2058∕23","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 2058∕23",ד' מינץ 54678313-2058/23,_________________________
"ע""פ 2058∕23",נוסח מסמך זה כפוף לשינויי ניסוח ועריכה,_________________________
"ע""פ 2058∕23","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
