verdict,text,part
"ע""פ 3083∕17",בבית המשפט העליון בשבתו כבית משפט לערעורים פליליים,nothing
"ע""פ 3083∕17","ע""פ  3083/17",nothing
"ע""פ 3083∕17",כבוד השופט (בדימ') א' שהם,לפני:	
"ע""פ 3083∕17",כבוד השופטת ע' ברון,לפני:	
"ע""פ 3083∕17",כבוד השופט י' אלרון,לפני:	
"ע""פ 3083∕17","ערעור על פסק דינו של בית המשפט המחוזי בירושלים, מיום 22.2.2017, בתפ""ח 38110-09-16, שניתן על ידי כב' השופטים י' נועם – סג""נ; ר' פרידמן-פלדמן; מ' בר-עם",מדינת ישראל
"ע""פ 3083∕17","י""ג באדר התשע""ח",תאריך הישיבה:
"ע""פ 3083∕17","עו""ד אריאל הרמן",בשם המערער:
"ע""פ 3083∕17",בשם המשיבה:,בשם המערער:
"ע""פ 3083∕17","עו""ד תמר פרוש",בשם המערער:
"ע""פ 3083∕17","י' בזק, משפט ופסיכיאטריה אחריותו המשפטית של הלקוי בנפשו (תשס""ו)",ספרות:
"ע""פ 3083∕17","חוק העונשין, תשל""ז-1977: סע'  34ח, 305(1), 379",חקיקה שאוזכרה: 
"ע""פ 3083∕17","חוק טיפול בחולי נפש, תשנ""א-1991: סע'  15, 15(א), 15(א1), 15(ב), 15 (ד1), 15.ד1.1., 15(ד1)(2), 15 (ד1)(2א), 28(א), 28(ב1), 28א, 35(ב), 128",חקיקה שאוזכרה: 
"ע""פ 3083∕17","חוק סדר הדין הפלילי [נוסח משולב], תשמ""ב-1982: סע'  58, 59, 60, 61, 62, 170",חקיקה שאוזכרה: 
"ע""פ 3083∕17","חוק סדר הדין הפלילי (סמכויות אכיפה - מעצרים), תשנ""ו-1996: סע'  21(ב)",חוק-יסוד: כבוד האדם וחירותו: סע'  8
"ע""פ 3083∕17",מיני-רציו:,חוק-יסוד: כבוד האדם וחירותו: סע'  8
"ע""פ 3083∕17","* יש לפרש את הביטוי ""יש ראיות לכאורה כי הנאשם עשה את מעשה העבירה"", המופיע בסעיף 15(א1) לחוק טיפול בחולי נפש, כמתייחס לראיות הנוגעות ליסוד הפיזי שבעבירה, וזאת בלבד, ואין צורך להצביע על קיומן של ראיות לכאורה להוכחת יסוד המחשבה הפלילית; תיקון מס' 9 לחוק טיפול בחולי נפש צולח את כל מבחני המשנה של המידתיות.",חוק-יסוד: כבוד האדם וחירותו: סע'  8
"ע""פ 3083∕17",* דיון פלילי – חולי נפש – אשפוז כפוי,חוק-יסוד: כבוד האדם וחירותו: סע'  8
"ע""פ 3083∕17","נגד המערער הוגש כתב אישום המייחס לו ניסיון רצח ותקיפה סתם. בביהמ""ש המחוזי הוחלט להפסיק את ההליכים בעניינו, בהתאם לסעיף 170 לחסד""פ, וליתן צו אשפוז לתקופה של 20 שנה (תקופת המאסר המרבית הקבועה בחוק לעבירת הניסיון לרצח). במסגרת ערעור זה יש להכריע בשני נושאים עיקריים: א. האם יש לפרש את הביטוי ""יש ראיות לכאורה כי הנאשם עשה את מעשה העבירה שבו הואשם"", המופיע בסעיף 15(א1) לחוק טיפול בחולי נפש, כמתייחס לכלל יסודות העבירה, או שמא ליסוד הפיזי בלבד? ב. שאלת חוקתיותו של תיקון מס' 9 לחוק טיפול בחולי נפש, ככל שהדבר נוגע למשך תקופת האשפוז. שאלה משנית המתעוררת היא האם ניתן לחייב את המדינה לנקוט עמדה באשר לאמור בחוות הדעת הפסיכיאטרית, לפיה המערער לא היה אחראי למעשיו בשעת המעשה?",.
"ע""פ 3083∕17","ביהמ""ש העליון דחה את הערעור בקבעו:",.
"ע""פ 3083∕17","אשר לשאלה הראשונה. נראה כי כאשר מדובר בנאשם חולה נפש, אין מקום לבחון את שאלת מחשבתו הפלילית, מאחר שאין ליחס לו אשם והוא אינו יכול לגבש מחשבה פלילית. כפי שמציין המלומד י' בזק, יש שמחלת הנפש משבשת את כושר שיפוטו של החולה או פוגעת בכושרו לביקורת המציאות או שרעיונות שווא השתלטו עליו, וכיו""ב. הדעת נותנת כי בכל מצבים אלה אין לראות את החולה אחראי למעשיו מאותו נימוק עצמו הפוטר מאחריות כל מי שעשה מעשה שלא במחשבה פלילית.",.
"ע""פ 3083∕17","בבש""פ 2305/00 נקבע כי אין להחיל על חולה הנפש את ""מבחן האפשרות הסבירה להרשעה"" שנקבע בעניין יהב, המכוון להליך האמור להסתיים בהרשעה ובענישה והמתייחס, מטבע הדברים, לאפשרות להוכיח את כלל יסודות העבירה. בהתאמה לכך, לא נמצא מקום להחיל על חולה הנפש את מבחן ""הסיכוי הסביר להוכחת האשמה"", אשר נקבע בעניין זאדה, וכפי שנאמר בעניין וחנון – האדם הלוקה באי שפיות אינו בר יכולת לגבש את המחשבה הפלילית, ובאין מחשבה פלילית לא מתבצעת עבירה.",.
"ע""פ 3083∕17","אם כן, יש לפרש את הביטוי ""יש ראיות לכאורה כי הנאשם עשה את מעשה העבירה"", המופיע בסעיף 15(א1) לחוק טיפול בחולי נפש, כמתייחס לראיות הנוגעות ליסוד הפיזי שבעבירה, וזאת בלבד, ואין צורך להצביע על קיומן של ראיות לכאורה להוכחת יסוד המחשבה הפלילית. פירוש דומה יש ליתן לביטוי ""הוא עשה את מעשה העבירה שבו הואשם"", המופיע בסעיף 15(ב) לחוק.",.
"ע""פ 3083∕17","במקרה הנדון, לא היה מקום להידרש לחזקת הכוונה, בניסיון לתור אחר כוונתו הפלילית של המערער, וכל ניסיון ללמוד מפיו מה היה הלך מחשבתו ומה הייתה כוונתו – נדון לכישלון. אין מחלוקת כי המערער דקר את בתו וגרם לה לפציעה קשה. לשאלת הסניגור, כיצד ניתן יהיה לקבוע באיזו עבירה מדובר, בהעדר יסוד המחשבה הפלילית, יש להשיב כי בדרך כלל המעשה עצמו ילמד על טיב העבירה.",.
"ע""פ 3083∕17","אשר לשאלה השנייה. אין חולק כי תיקון 9 נעשה בחוק, ואין גם מחלוקת כי מדובר בחוק ההולם את ערכיה של מדינת ישראל, כאשר תכלית חקיקתו ראויה. אשר למבחן המידתיות. תיקון מס' 9 צולח את כל מבחני המשנה האמורים.",.
"ע""פ 3083∕17","כפי שנפסק, הוצאת צו אשפוז לנאשם שאינו כשיר לעמוד לדין, ללא הגבלה של זמן, חורגת ממתחם הסבירות. בעקבות תיקון מס' 8 לחוק, שיצר אי בהירות לגבי תקופת האשפוז המרבית שבסמכות ביהמ""ש, התקבל תיקון מס' 9, המבהיר את הנושא וקובע כי תקופת האשפוז תהא תקופת המאסר המרבית הקבועה בחוק. תכליתו העיקרית של התיקון היא למנוע מצב של חוסר ודאות לגבי משך תקופת האשפוז, בנסיבות שבהן אין לביהמ""ש כל בסיס עובדתי, רפואי או אחר, כדי לקבוע מהי תקופת האשפוז הנדרשת לחולה הנפש. על רקע זה, מובן כי קיים קשר רציונלי בין האמצעי שנבחר (קביעת תקופת האשפוז בהתאם לתקופת המאסר המרבית), לבין תכליתו של התיקון.",.
"ע""פ 3083∕17","אשר למבחן המשנה השני. על מנת ליצור וודאות ולמנוע התדיינויות מיותרות, לא ניתן להצביע על כל אפשרות אחרת, מלבד הצמדת תקופת האשפוז הכפוי לקריטריון שנבחר, היינו לתקופת המאסר המרבית. אשר למבחן המשנה השלישי. מצד אחד, מדובר לכאורה בכלל נוקשה, שלביהמ""ש אין שיקול דעת לסטות ממנו, אך מנגד קיימים מנגנונים הקבועים בחוק, המרככים את נוקשותו של ההסדר. ראו סעיף 28 לחוק טיפול בחולי נפש וכן סעיף 15(ד)(2א) לחוק, שהוא חלק מתיקון מס' 9.",.
"ע""פ 3083∕17","אשר לשאלה המשנית שהתעוררה. בעניין אשקר נקבע כי בנסיבות מסוימות, כאשר מדובר במי שאינו כשיר לעמוד לדין ואינו אחראי למעשיו במועד ביצוע העבירה, ניתן להורות על זיכויו בשל סייג אי השפיות. התנאי הראשון הוא כי ה""תביעה אינה חולקת על חוות הדעת הפסיכיאטרית על שני חלקיה"", ומבחינה זו יש טעם בדרישה כי התביעה תודיע אם היא מסכימה לאמור בחוו""ד. אולם, מדובר רק בתנאי אחד מבין ארבעה תנאים, שבחלקם הגדול אינם מתקיימים במקרה דנן. לפיכך, לא נמצא מקום לחייב את המשיבה בשלב זה לנקוט עמדה בשאלה אם היא מסכימה לחוו""ד הפסיכיאטרית, הן בנושא כשירות המערער לעמוד לדין, והן בעניין לאחריותו הפלילית בשעת ביצוע המעשה.",.
"ע""פ 3083∕17","נגד המערער, יליד 9.8.1977, הוגש כתב אישום לבית המשפט המחוזי בירושלים (תפ""ח 38110-09-16), המייחס לו עבירות אלה: ניסיון רצח, לפי סעיף 305(1) לחוק העונשין, התשל""ז-1977 (להלן: חוק העונשין); ותקיפה סתם, לפי סעיף 379 לחוק העונשין.",השופט (בדימ') א' שהם:
"ע""פ 3083∕17","מהעובדות המתוארות בכתב האישום עולה, כי ביום 28.8.2016, שהה המערער בביתו בירושלים, ביחד עם בת זוגו, נ', בתו, א', קטינה ילידת 28.5.2006, ובתו, ע', ילידת 2009. ע' ו-א' היו בחדרן בבית ועסקו בהכנת כלי כתיבה, לקראת פתיחת שנת הלימודים. בשלב מסוים, בסמוך לשעה 17:00, פנתה ע' אל המערער, אשר שהה בסלון הבית, וביקשה את עזרתו בתיקון כבל של ""טאבלט"", שבו היא השתמשה. המערער נענה לבקשה ונכנס לחדר, כאשר באותה עת שכבה א' על המיטה וצפתה בטלוויזיה, כשלצידה זוג מספריים. מיד לאחר מכן, השליך המערער את המספריים ועזב את א', כשהיא פצועה ומדממת. המערער הלך אל הסלון והתיישב על הספה, בזמן שבני המשפחה והשכנים הזעיקו את כוחות ההצלה, על מנת לטפל ב-א'.",השופט (בדימ') א' שהם:
"ע""פ 3083∕17","בעקבות הפגיעות הללו, הובהלה א' לבית החולים, הורדמה והונשמה והוכנסה לחדר ניתוח, על מנת לעצור את הדימום הפנימי הרב בגופה.",השופט (בדימ') א' שהם:
"ע""פ 3083∕17","עוד נמסר בכתב האישום, כי באותו היום (28.8.2016), לאחר שהמערער נעצר, הוא הובא לבית החולים ""כפר שאול"", לצורך הסתכלות במחלקה הפסיכיאטרית. ביום 31.8.2016, במהלך ההסתכלות, יצא המערער אל החצר כדי לעשן. נטען בכתב האישום, כי בתגובה הכה המערער את נ.א.ט. עוד נטען, כי המערער השתולל בהמשך, עד אשר נאזק על ידי השוטרים ואנשי הצוות הרפואי שהיו במקום. נ.א.ט., אשר חש ב""צלצולים באזנו"", עקב מעשיו של המערער, הובהל לבדיקה בבית החולים.",השופט (בדימ') א' שהם:
"ע""פ 3083∕17",התפתחויות לאחר הגשת כתב האישום,השופט (בדימ') א' שהם:
"ע""פ 3083∕17","בישיבת ההקראה של כתב האישום, מסרה המשיבה כי המערער מאושפז בבית החולים ""שער מנשה"", ועל פי חוות דעת רופאי בית החולים, הוא אינו אחראי על מעשיו ואינו כשיר לעמוד לדין. בנסיבות אלה, ביקש בית משפט קמא לקבל את חוות דעתו של הפסיכיאטר המחוזי. ביום 28.9.2016, התקבלה חוות דעתו של הפסיכיאטר המחוזי, ד""ר יעקב דרנס, המאמצת את חוות דעתו של ד""ר שינקרנקו מבית החולים ""שער מנשה"", לפיה המערער לוקה במחלת נפש, ובמועד האירוע המתואר בכתב האישום, היה המערער ""... עוד נקבע, לעניין מסוגלותו של המערער לעמוד לדין, כי מחלתו פעילה כעת, ובשל כך המערער אינו יודע להבחין בין מותר לאסור, ו""... על רקע זה, המליץ הפסיכיאטר המחוזי על אשפוזו של המערער בתנאי מעצר במב""ן, בכלא מג""ן.",השופט (בדימ') א' שהם:
"ע""פ 3083∕17",טיעוני הסנגור בבית משפט קמא,השופט (בדימ') א' שהם:
"ע""פ 3083∕17","במהלך הדיון בבית משפט קמא, טען ב""כ המערער, עו""ד אריאל הרמן, המייצגו מטעם הסנגוריה הציבורית, כי בית המשפט מוסמך ליתן צו אשפוז לפי סעיף 15(א) לחוק טיפול בחולי נפש, התשנ""א-1991 (להלן: חוק טיפול בחולי נפש או החוק), רק לאחר שייקבע כי בעניינו של המערער קיימות ראיות לכאורה לעשיית המעשה המיוחס לו בתיק העיקרי. לשיטתו של עו""ד הרמן, על פי החומר שבתיק, קיימות ראיות לכאורה לחבלה חמורה בנסיבות מחמירות, בלבד. לטענת עו""ד הרמן, חזקת הכוונה, בהקשר לעבירה שעניינה ניסיון לרצח, נסתרת במקרה דנן, בשים לב לחוות הדעת הפסיכיאטרית בדבר מצבו הנפשי של המערער. לפיכך, ובהתאם להלכה שנקבעה בבש""פ 8087/95 זאדה נ' מדינת ישראל, פ""ד נ(2) 133 (1996) (להלן: עניין זאדה), אין סיכוי סביר להרשעה בעבירה של ניסיון לרצח. עוד נטען, כי גם אם מעשה הדקירה מקים, בנסיבות העניין, חזקת כוונה להמית, הרי שתוכן מחשבתו הפסיכוטית של המערער, באותה עת, סותר את חזקת הכוונה. נטען בנוסף, בהקשר זה, כי בחינת הודעותיו של המערער במשטרה, בצירוף גרסתו המפורטת בחוות הדעת הפסיכיאטרית, ""... מעלה כי קיימת תשתית ראייתית לכאורית מוצקה ואמינה, על פניה, שהוא לא התכוון להמית את א', אלא לעשות כמו 'ניתוח'"". לפיכך, מוסיף וטוען עו""ד הרמן, כי חרף מספר הדקירות ומיקומן, חזקת הכוונה נסתרת במקרה דנן. לטענת עו""ד הרמן, המערער, בעיניו הסובייקטיביות, תחת הפסיכוזה שבה היה נתון, התכוון להמית את השטן – אירנה, בת זוגו הקודמת, ולהציל את בתו, א'. לפיכך, כאשר א' צעקה, הוא חדל ממעשיו, כיוון שבעיניו הסובייקטיביות ""השטן יצא ומת"". מבחינתו של המערער, הוא הכה את השטן ולא ביצע מעשי דקירה, ומכל מקום מדובר במעשה ספונטאני מבלי שהוא כיוון לחזה, דווקא. עוד נטען, כי השטן אינו דמות אנוש ועל כן לא ניתן להחיל את דוקטרינת ""הכוונה המועברת"", שכן מבחינתו של המערער הוא לא פגע בבתו. אשר על כן, כך נטען, ישנן במקרה דנן ראיות לכאורה, לכל היותר, לביצוע עבירה של חבלה חמורה בנסיבות מחמירות.",השופט (בדימ') א' שהם:
"ע""פ 3083∕17","לחילופין, וככל שייקבע כי קיימות ראיות לכאורה לביצוע עבירת ניסיון לרצח, יש הצדקה, בהתאם לאמור בסעיף 15 (ד1)(2א) לחוק טיפול בחולי נפש, להורות על מתן צו אשפוז לתקופה קצרה מתקופת המאסר המרבית, המעוגנת בחוק העונשין. באופן זה, כך לטענת עו""ד הרמן, הצו יעמוד בהלימה לעוצמת הראיות הקיימות כלפי המערער. נטען, בהקשר זה, כי אי החוקתיות נעוצה בכך שהמחוקק אינו מבחין בין צו אשפוז לפי סעיף 15(א) לחוק טיפול בחולי נפש, בעניינו של נאשם שאינו כשיר לעמוד לדין ואשמתו הוכחה ברמה הלכאורית, לבין צו אשפוז לפי סעיף 15(ב) לחוק, בעניינו של נאשם שלא היה אחראי על מעשיו בשעת ביצוע העבירה.",השופט (בדימ') א' שהם:
"ע""פ 3083∕17","בלא קשר למתן צו האשפוז, בהתאם לסעיף 15(א) לחוק טיפול בחולי נפש, עתר הסנגור להפסיק את ההליכים בעניינו של המערער ולזכותו מחמת אי שפיות הדעת, בהתאם להלכה שנקבעה ברע""פ 2675/13 מדינת ישראל נ' וחנון [פורסם בנבו] (14.2.2012) (להלן: עניין וחנון), לפיה, כך נטען, יש לזכות נאשם, אשר נקבע לגביו כי אינו אחראי למעשיו, מכוח סעיף 34ח לחוק העונשין, ""ללא קשר לשאלת ניהול ההליך ובירור אשמתו"". לשיטתו של הסנגור, מקום בו הופסק ההליך הפלילי מחמת אי כשירות דיונית, כאשר אין חולק כי המערער לא היה אחראי למעשיו מחמת אי שפיות הדעת, יש לזכות את המערער ""בשל אי כשרות מהותית ולאור תחולת הסייג של סעיף 34ח לחוק העונשין"".",השופט (בדימ') א' שהם:
"ע""פ 3083∕17",החלטתו של בית משפט קמא,השופט (בדימ') א' שהם:
"ע""פ 3083∕17","השאלה האחת היא: האם יש בחומר החקירה ראיות לכאורה לביצוע עבירת ניסיון לרצח; השאלה השנייה, אותה הציג בית משפט קמא, היא: האם, נוכח הפסקת ההליכים בשל כך שהמערער אינו מסוגל לעמוד לדין, לפי סעיף 170 לחוק סדר הדין הפלילי [נוסח משולב], התשמ""ב-1982 (להלן: החסד""פ), ומתן צו אשפוז, לפי סעיף 15(א) לחוק טיפול בחולי נפש, עניינו של המערער נמנה על אותם מקרים חריגים, בהם רשאי בית המשפט להורות על תקופת אשפוז קצרה מתקופת המאסר המרבית הקבועה בחוק העונשין; השאלה השלישית היא: האם יש להורות על זיכויו של המערער, לפי סעיף 34ח לחוק העונשין, בשל אי שפיות הדעת, וזאת בשלב מוקדם של ההליכים, טרם שהחל שלב הראיות, כאשר מונחת לפני בית המשפט חוות דעת פסיכיאטרית הקובעת כי המערער אינו נושא באחריות פלילית בשל מחלתו.",השופט (בדימ') א' שהם:
"ע""פ 3083∕17","אשר לנושא הראשון, נדרש בית משפט קמא לבחון את השאלה, האם בעניינו של המערער קמה ""חזקת הכוונה"", שלפיה חזקה על אדם כי הוא מתכוון לתוצאות הטבעיות הנובעות ממעשיו. לאחר עיון בחומר החקירה, קבע בית משפט קמא כי ""ישנן ראיות לכאורה המקימות סיכוי סביר להרשעת [המערער] בביצוע עבירת ניסיון לרצח. עוד נקבע, כי ""בהינתן קיומה של חזקת הכוונה, נוכח נסיבות ביצוע מעשה העבירה"", אין בטענת הסנגור, לפיה בעולמו הסובייקטיבי של המערער הוא לא התכוון לדקור את א', אלא להגן עליה מפני השטן שנכנס לגופה, כדי לסתור את החזקה.",השופט (בדימ') א' שהם:
"ע""פ 3083∕17","	לסיכום, קבע בית משפט קמא, כי:",השופט (בדימ') א' שהם:
"ע""פ 3083∕17","אשר לטענת הסנגור, לפיה יש להורות, במקרה דנן, על תקופת אשפוז קצרה יותר מתקופת המאסר המרבית לעבירת הניסיון לרצח (20 שנות מאסר), קבע בית משפט קמא כי לא הוצגו, במקרה דנן, נסיבות מיוחדות וחריגות, כנדרש בסעיף 15(ד1)(2א) לחוק טיפול בחולי נפש. בין היתר, דחה בית משפט קמא את הטענה כי יש לראות בחולשה הנטענת בעוצמת הראיות לכאורה, משום נסיבה מיוחדת לקיצור תקופת האשפוז.",השופט (בדימ') א' שהם:
"ע""פ 3083∕17","ומכאן לשאלה השלישית: האם להורות על הפסקת ההליכים או על זיכויו של המערער. לפיכך, הוחלט להפסיק את ההליכים בעניינו של המערער, בהתאם לסעיף 170 לחסד""פ, וליתן צו אשפוז לתקופה של 20 שנה, שהיא תקופת המאסר המרבית הקבועה בחוק העונשין לעבירת הניסיון לרצח.",השופט (בדימ') א' שהם:
"ע""פ 3083∕17",הערעור על החלטתו של בית משפט קמא,השופט (בדימ') א' שהם:
"ע""פ 3083∕17","בהודעת הערעור שהגיש, חזר עו""ד הרמן, המייצג את המערער מטעם הסנגוריה הציבורית, על טענתו המרכזית לפיה, לא הוצגו בפני בית משפט קמא ראיות לכאורה לעבירה של ניסיון לרצח. לטענת הסנגור, יש לבחון את השאלה, האם קיימות ראיות לכאורה להוכחת האשמה, בהתאם להלכה שנקבעה בעניין זאדה, כאשר הבחינה אינה טכנית אלא מהותית. בנסיבות אלה, הוסיף וטען הסנגור, ""אין אפשרות סבירה כי המשיבה תוכל להוכיח את יסוד הכוונה להמית, הנדרש להרשעה  בעבירה של ניסיון רצח"", ולמצער קיים כרסום משמעותי בראיות אלה.",השופט (בדימ') א' שהם:
"ע""פ 3083∕17","טענה נוספת שהייתה בפי עו""ד הרמן, נוגעת לחוסר החוקתיות של תיקון מס' 9 לחוק טיפול בחולי נפש. כזכור, נקבע במסגרת תיקון זה כי ""תקופת האשפוז או הטיפול המרבית תהיה תקופת המאסר המרבית"" (סעיף 15(ד1)(2)). נטען, כי תיקון זה, שאינו מאפשר כל שיקול דעת לבית המשפט, ""אלא במקרים חריגים ביותר, בנסיבות קיצוניות ביותר"", מביא לפגיעה בלתי מידתית ""באופן קיצוני"" בזכויותיהם של נאשמים חולי נפש, ואינו עומד בתנאי פסקת ההגבלה הקבועה בסעיף 8 לחוק יסוד: כבוד האדם וחירותו.",השופט (בדימ') א' שהם:
"ע""פ 3083∕17","נושא נוסף שהועלה במסגרת הודעת הערעור, עניינו בדרישה לחייב את המדינה להודיע עמדתה ביחס לחוות דעת הפסיכיאטר המחוזי, בעניין אחריותו של המערער בשעת המעשה. דרישה זו מבוססת על האמור בפסק הדין שניתן ברע""פ 8601/15 אשקר נ' מדינת ישראל [פורסם בנבו] (15.5.2017) (להלן: עניין אשקר), שפורסם לאחר מתן החלטתו של בית משפט קמא. בעניין אשקר נקבע, בין היתר, כי כאשר מדובר בנאשם שאינו כשיר לעמוד לדין, וניתנה בעניינו חוות דעת פסיכיאטרית, לפיה הוא אינו אחראי בפלילים במועד ביצוע המעשה, יורה בית המשפט על זיכויו, בהתקיים מספר תנאים. אחד התנאים הנזכרים בעניין אשקר הוא, כי ""התביעה אינה חולקת על חוות הדעת הפסיכיאטרית על שני חלקיה"". בנסיבות אלה, מוסיף וטוען עו""ד הרמן, על המשיבה לנקוט עמדה לגבי חוות הדעת הפסיכיאטרית ולנמק את עמדתה. נטען, בהקשר זה, כי אם לא תוטל חובה מעין זו על המשיבה, תרוקן מכל תוכן ההלכה שנקבעה בעניין אשקר, שכן המשיבה תוכל למנוע תוצאה של זיכוי, בכך שתתנגד לחוות הדעת הפסיכיאטרית או תמנע מלנקוט עמדה בנוגע לאחריותו הפלילית של הנאשם. לאור האמור, ביקש עו""ד הרמן, כי ""בית המשפט הנכבד יורה למשיבה להודיע מה עמדתה בנוגע לאחריותו של המערער, לאור החידוש בהלכת אשקר, וכן לנמק עמדה זו"".",השופט (בדימ') א' שהם:
"ע""פ 3083∕17",עיקרי הטיעון מטעם המשיבה,השופט (בדימ') א' שהם:
"ע""פ 3083∕17","המשיבה גורסת, כי כוונת המחוקק היא להצגת ראיות לכאורה ""לביצוע היסוד הפיזי של העבירה"", ובתמיכה לעמדה זו, מביאה המשיבה את נוסחו של סעיף 15(ב) לחוק טיפול בחולי נפש, שבו נאמר כדלקמן:",השופט (בדימ') א' שהם:
"ע""פ 3083∕17","המשיבה טוענת, בהקשר זה, כי גם במקרה של נאשם שזוכה מחמת אי שפיות, הרי שלצורך הוצאת צו אשפוז או צו לטיפול מרפאתי כפוי, על בית המשפט לקבוע כי הנאשם עשה את מעשה העבירה.",השופט (בדימ') א' שהם:
"ע""פ 3083∕17","סעיף 15 לחוק טיפול בחולי נפש דן בנאשמים שהם חולי נפש, בין אם מדובר בנאשמים שאינם כשירים לעמוד לדין ובין אם בנאשמים שמתקיים בהם הסייג של אי שפיות. ביחס לנאשמים אלה, כך מוסיפה וטוענת המשיבה, אין כל היגיון לבחון את היסוד הנפשי שלהם בעת ביצוע העבירה, ואת ראייתם הסובייקטיבית הנובעת מהפסיכוזה. נאשמים שאינם אחראים למעשיהם, ""אינם נושאים עליהם אשם"", וכן הדבר לגבי מי שאינם מסוגלים לעמוד לדין, כשגם אז לא ניתן להטיל עליהם אשם. המשיבה הפנתה, על דרך ההשוואה, לנוסחו של סעיף 21(ב) לחוק סדר הדין הפלילי (סמכויות אכיפה – מעצרים), התשנ""ו-1996 (להלן: חוק המעצרים), הקובע כי לצורך מעצרו של נאשם עד לתום ההליכים, על המאשימה להראות כי ""יש ראיות לכאורה להוכחת האשמה"", בעוד שבסעיף 15(א1) לחוק לטיפול בחולי נפש, הדרישה היא לראיות לכאורה לעשיית מעשה העבירה. עוד נטען, כי אין רלוונטיות להלכה שנקבעה בעניין זאדה, שם נדרש להראות כי קיים ""סיכוי סביר להרשעה"", בעוד שהדברים אינם ישימים לגבי נאשם שהוא חולה נפש. לבסוף, נטען כי במקרה דנן הובאו ראיות לכאורה לעשיית המעשה של ניסיון לרצח, ועל כן בית משפט קמא היה מוסמך להורות על אשפוזו של המערער.",השופט (בדימ') א' שהם:
"ע""פ 3083∕17","אשר לטענות בדבר אי חוקתיותו של תיקון מס' 9 לחוק טיפול בחולי נפש, הובהר כי התיקון בא לעולם לאור חוסר הבהירות לגבי השאלה, האם סעיף 15 (ד1) לחוק מאפשר להורות על תקופת אשפוז קצרה מהעונש המרבי הקבוע לצידה של העבירה. תיקון מס' 9 קובע, בסעיף 15 (ד1)(2), את הכלל, לפיו תקופת האשפוז המרבית תהיה תקופת המאסר המרבית. הובהר, כי נוסח התיקון משקף עמדת פשרה, שהוצעה, במהלך הדיונים על הצעת החוק, על ידי הסנגוריה הציבורית. וכך נרשמו הדברים מפי נציגת הסנגוריה הציבורית, עו""ד דורית נחמני, בעמ' 12 לפרוטוקול מס' 238 של ישיבת ועדת העבודה, הרווחה והבריאות של הכנסת, מיום 24.5.2016:",השופט (בדימ') א' שהם:
"ע""פ 3083∕17","בסופו של דבר, התקבלה הצעת הפשרה של הסנגוריה הציבורית, אשר עוגנה בתיקון מס' 9 לחוק טיפול בחולי נפש. בישיבת הועדה מיום 13.6.2016, אמרה עו""ד גראו גלבוע, מטעם הסנגוריה הציבורית, ""אנחנו מברכים על ההסכמה. עוד נטען, כי צו האשפוז אינו מהווה תחליף לעונש, שכן מטרתו אינה להעניש את הנאשם, חולה הנפש, אלא לאפשר טיפול בו ולהגן על הציבור מפניו. לפיכך, אין לעשות הקבלה, מבחינת תקופת האשפוז, בין אשפוז לבין ענישה. הועדה כפופה לביקורת שיפוטית של בית המשפט המחוזי, ובכך יש למצוא ""תחליף"" לשיקול דעתו של בית המשפט, להפחית מתקופת האשפוז המרבית. לכך יש להוסיף את החריג המופיע בפסקה (2א), כמפורט לעיל. עוד נטען, כי אין להידרש לשאלה, הנוגעת ל""עוצמת הראיות"", שכן ""ההכרעה בעניין זה היא בינארית – היש או אין ראיות"", והמחוקק לא התכוון כי בית המשפט יקבע ""דרגות"" לגבי טיב הראיות ועוצמתן.",השופט (בדימ') א' שהם:
"ע""פ 3083∕17","במהלך הדיון בערעור, חזר עו""ד הרמן על טענתו כי לא הוצגו ראיות לכאורה להוכחת עבירת הניסיון לרצח, שכן הראיות אינן תומכות ביסוד המחשבה הפלילית של הכוונה להמית. עו""ד הרמן התבקש להתייחס לעמדת הסנגוריה הציבורית, ממנה עולה כי הוצעה על ידה הצעת פשרה, שהתקבלה בתיקון מס' 9 לחוק והיא אף ברכה על התיקון, והשיב כי הוא מייצג לקוח, ואינו מחוייב בעמדת הסנגוריה הציבורית.",הדיון בערעור
"ע""פ 3083∕17","עוד נטען, כי בעניינו של חולה הנפש אין מה לדבר על אשמה. נטען בנוסף, כי לפי גישתו של הסנגור, לפיה מהות העבירה תקבע בהתאם לדבריו של הנאשם והלך נפשו הפסיכוטי, מי שביצעו מעשי רצח או ניסיון לרצח, לא יגיעו לוועדות המיוחדות, שבראשן יושב שופט מחוזי בדימוס, אלא רק אל הועדות הרגילות. המשיבה הוסיפה וטענה, כי בניגוד לדברי הסנגור, הועדות הדנות בעניין צווי האשפוז של חולי הנפש ממלאות את ייעודן ואין מדובר באות מתה.",הדיון בערעור
"ע""פ 3083∕17","לאחר עיון בפסק דינו של בית משפט קמא ובחינת טיעוני הצדדים בכתב ובע""פ, נראה כי עלינו לדון, במסגרת ערעור זה, בשני נושאים עיקריים ובנושא משני נוסף.",דיון והכרעה
"ע""פ 3083∕17",	הנושאים העיקריים הדורשים הכרעה הם:,דיון והכרעה
"ע""פ 3083∕17","הנושא הראשון, עניינו בשאלה האם יש לפרש את הביטוי ""יש ראיות לכאורה כי הנאשם עשה את מעשה העבירה שבו הואשם..."", המופיע בסעיף 15(א1) לחוק טיפול בחולי נפש, כמתייחס לכלל יסודות העבירה, הן היסוד הפיזי והן היסוד הנפשי, או שמא ליסוד הפיזי בלבד?",דיון והכרעה
"ע""פ 3083∕17","הנושא השני, עניינו בשאלת חוקתיותו של תיקון מס' 9 לחוק טיפול בחולי נפש, ככל שהדבר נוגע למשך תקופת האשפוז.",דיון והכרעה
"ע""פ 3083∕17","שאלה משנית שאדרש אליה בהמשך היא, האם ניתן לחייב את המדינה לנקוט עמדה באשר לאמור בחוות הדעת הפסיכיאטרית, לפיה המערער לא היה אחראי למעשיו בשעת המעשה?",דיון והכרעה
"ע""פ 3083∕17","	אדון בשאלות אלה, כסדרן.",דיון והכרעה
"ע""פ 3083∕17","אשר לשאלה הראשונה, דעתי היא כי כאשר מדובר בנאשם חולה נפש, אין מקום לבחון את שאלת מחשבתו הפלילית, מאחר שאין ליחס לו אשם והוא אינו יכול לגבש מחשבה פלילית. כפי שציין המלומד יעקב בזק, בספרו משפט ופסיכיאטריה – אחריותו המשפטית של הלקוי בנפשו 21-22 (2006):",דיון והכרעה
"ע""פ 3083∕17","	בבש""פ 2305/00 פלוני נ' מדינת ישראל, פ""ד נד(4) 289 (2000) (להלן: עניין פלוני), התעוררה השאלה הבאה: כאשר מוגש כתב אישום נגד חולה נפש, שקיימת לגביו חוות דעת פסיכיאטרית לפיה הוא לא היה אחראי בפלילים בזמן המעשה ואינו כשיר לעמוד לדין, האם יש להחיל עליו את מבחן ""האפשרות הסבירה להרשעה"", שנקבע בבג""צ 2534/97 יהב נ' פרקליטת המדינה, פ""ד נא(3)1 (1997) (להלן: נוסחת יהב)? השופט (כתוארו אז) מ' חשין, קבע כי ""נוסחת יהב"" אינה ישימה, שעה שמדובר בנאשם חולה נפש, שכן נוסחה זו מכוונת להליך האמור להסתיים בהרשעה ובענישה, או בזיכוי, מה שאין כן לגבי חולה הנפש. עוד נאמר בעניין פלוני, כי סעיפים 62-58 לחסד""פ, שעניינם ""תלונה, חקירה והעמדה לדין"", עוסקים באיסוף ראיות וחקירה לגבי מעשה העבירה, ""ולא באישיותו ובנפשו של החשוד"". לפיכך, אין להחיל על חולה הנפש את ""מבחן האפשרות הסבירה להרשעה"", המתייחס, מטבע הדברים, לאפשרות להוכיח את כלל יסודות העבירה, הן היסוד הפיזי והן היסוד הנפשי. בהתאמה לכך, אינני רואה מקום להחיל על חולה הנפש את מבחן ""הסיכוי הסביר להוכחת האשמה"", אשר נקבע בעניין זאדה, וכפי שנאמר בעניין וחנון ""האדם הלוקה באי שפיות אינו בר יכולת לגבש את המחשבה הפלילית ו'באין מחשבה פלילית לא מתבצעת עבירה'..."" (שם, בפסקה 6, וראו גם, דנ""פ 1237/15 מדינת ישראל נ' וחנון [פורסם בנבו] (5.7.2015) בפסקה 3; עניין אשקר בפסקה 9).",דיון והכרעה
"ע""פ 3083∕17","העולה מן המקובץ הוא, כי לא היה מקום להידרש, במקרה דנן, לחזקת הכוונה, בניסיון לתור אחר כוונתו הפלילית של המערער, וכל ניסיון ללמוד מפיו מה היה הלך מחשבתו ומה הייתה כוונתו – נדון לכישלון.",דיון והכרעה
"ע""פ 3083∕17","לסיכום, מקובלת עליי עמדת המשיבה, לפיה יש לפרש את הביטוי ""יש ראיות לכאורה כי הנאשם עשה את מעשה העבירה"", המופיע בסעיף 15(א1) לחוק טיפול בחולי נפש, כמתייחס לראיות הנוגעות ליסוד הפיזי שבעבירה, וזאת בלבד, ואין צורך להצביע על קיומן של ראיות לכאורה להוכחת יסוד המחשבה הפלילית. פירוש דומה יש ליתן לביטוי ""הוא עשה את מעשה העבירה שבו הואשם"", המופיע בסעיף 15(ב) לחוק.",דיון והכרעה
"ע""פ 3083∕17","במקרה דנן, אין מחלוקת כי המערער דקר את בתו, א', במספריים, כעשר דקירות, הן בצידו השמאלי של בית החזה והן בידה הימנית, וגרם לה לפציעה קשה, שהצריכה ניתוח דחוף, כדי לעצור את הדימום הפנימי הרב בגופה. לשאלת הסניגור, כיצד ניתן יהיה לקבוע באיזו עבירה מדובר, בהעדר יסוד המחשבה הפלילית, אשיב כי בדרך כלל המעשה עצמו ילמד על טיב העבירה, כפי המקרה שלפנינו. כך, לוּ היה מדובר בדקירות שאינן מכוונות לאיבר חיוני בגוף, כגון ברגלה של א', כי אז ניתן היה לייחס לנאשם עבירה של חבלה בכוונה מחמירה ולא ניסיון לרצח. במקרי גבול, יש להניח כי תאומץ הגישה המקלה יותר עם הנאשם.",דיון והכרעה
"ע""פ 3083∕17","ומכאן לטענה הנוגעת לחוקתיותו של תיקון מס' 9 לחוק טיפול בחולי נפש. בקצירת האומר, נעמוד להלן על ההיסטוריה החקיקתית של התיקון. הצורך בתיקון מס' 8 ולאחריו בתיקון מס' 9 לחוק טיפול בחולי נפש, נוצר בעקבות המלצותיו של בית משפט זה בע""פ 3854/02 פלוני נ' הוועדה הפסיכיאטרית המחוזית למבוגרים, פ""ד נז(1) 900 (2003) (להלן: עניין פלוני 2). באותו מקרה דובר בהוצאת צו אשפוז, לפי סעיף 15(א) לחוק טיפול בחולי נפש, לנאשם שיוחסו לו עבירות של תקיפה וגניבה (להלן: המערער), לאחר שניתנה לגביו חוות דעת פסיכיאטרית, ממנה עלה כי הוא סובל ממחלת נפש ואינו מסוגל לעמוד לדין. כמצוות סעיף 28(א) לחוק, עניינו של המערער הובא לבחינתה של ועדה פסיכיאטרית (להלן: הועדה), אחת לששה חודשים, ונמצא כי נשקפת ממנו מסוכנות לעצמו ולזולתו. באופן זה, היה המערער נתון באשפוז כפוי תקופה המצטברת לכדי 14 שנים, כאשר בפעם האחרונה, שבה הועדה החליטה שלא לשחררו מהאשפוז, הוגש ערעור לבית המשפט המחוזי, בטענה כי ""אין הצדקה להוצאת צו אשפוז בלתי מוגבל בזמן"". בית המשפט המחוזי בחיפה דחה את הערעור, בקובעו כי צו האשפוז אינו מוגבל בזמן, וכי הועדה הייתה רשאית לקבוע, על סמך ניסיונה ומומחיותה, כי עדיין נשקפת סכנה מהמערער, לעצמו ולאחרים. בערעור שהוגש לבית משפט זה, נטען ""כי צו אשפוז בהליך פלילי ללא הגבלה בזמן אינו סביר ואינו מידתי"", וזאת גם בשים לב לעונשים המקסימליים שהמערער היה צפוי להם, לוּ הורשע בדין. השאלה שנשאלה במסגרת הערעור הייתה זו: ל""כמה זמן ניתן להחזיק נאשם-חולה נפש במסלול הפלילי. האם אין מגיעה נקודת זמן אשר ממנה ואילך שוב אין מקום לאשפוז כפוי במסלול הפלילי?"". הובהר בפסק הדין, כי כאשר חולה הנפש עדיין מסוכן לעצמו ולזולתו, באופן המצדיק את אשפוזו הכפוי, קיימת אפשרות להעבירו למסלול האזרחי, ""הנוח יותר לחולה הנפש"". בית משפט זה הגיע למסקנה, כי במצב התחיקתי שהיה בתוקף באותו מועד, אין הגבלה בזמן לגבי תקופת האשפוז הכפוי, ועל כן הומלץ לתקן את החוק, ולקבוע ""הסדר סטטוטורי מקיף, המאזן כראוי בין חירותו של חולה הנפש לבין ביטחונו של הציבור"" (שם, בעמ' 908). לגבי המקרה הקונקרטי, קבע הנשיא א' ברק כי השארת צו האשפוז בתוקפו חורגת ממתחם הסבירות, ועל כן נקבע, כי כל עוד הכנסת לא אמרה את דברה, יובא עניינו של המערער בפני בית משפט מחוזי, אשר יהיה רשאי, לאחר ששמע את עמדת היועץ המשפטי לממשלה, ""להחליט אם יש מקום לבטל את צו האשפוז, תוך שיביא בחשבון את ההסדרים באשר לאשפוז במסלול האזרחי"".",דיון והכרעה
"ע""פ 3083∕17","בעקבות פסק הדין שניתן בעניין פלוני 2, התקבל, ביום 21.6.2015, חוק טיפול בחולי נפש (תיקון מס' 8), התשע""ה-2014 (ס""ח התשע""ה, עמ' 128), ובמסגרתו הוספו, בין היתר, ס""ק 15(ד1)(1) ו-(2), שבהם נקבע כדלקמן:",דיון והכרעה
"ע""פ 3083∕17","הסתבר, לאחר כניסתו של תיקון מס' 8 לתוקף, כי נוסח זה של ס""ק (ד1)(1) ו-(2), לא פתר את הבעיה, שכן התעוררה מחלוקת לגבי פרשנותו של ס""ק (2). עמדת המדינה הייתה, כי בית המשפט מחוייב לקבוע את תקופת האשפוז על פי תקופת המאסר המירבית, ומנגד נטען כי מדובר בתקופה מרבית, שאינה כובלת את ידי בית המשפט ומונעת ממנו לקבוע תקופת אשפוז פחותה. על רקע זה, הוגשה הצעת חוק לטיפול בחולי נפש (תיקון מס' 9) (תקופת אשפוז או טיפול מרבית), התשע""ו-2016 (הצ""ח – 1025, י""ד באדר א' התשע""ו, 23.2.2016).",דיון והכרעה
"ע""פ 3083∕17","על פי ההצעה, יתוקן סעיף 15(ד1) (2) לחוק, באופן שיאמר בו, כי:",דיון והכרעה
"ע""פ 3083∕17","בדברי ההסבר להצעה זו הובהר, כי אשפוז או טיפול מרפאתי אינם בגדר עונש, ולכן אין כל רלוונטיות לעונש הקונקרטי שהיה נגזר על הנאשם, לוּ היה כשיר לעמוד לדין או שפוי בדעתו בשעת המעשה. עוד נאמר, כי במועד הוצאת הצו אין לבית המשפט כל ""בסיס עובדתי-רפואי מספיק"", כדי לקבוע מהי תקופת האשפוז לה זקוק הנאשם, ואימתי יחדל להיות מסוכן לעצמו ולאחרים. הצעה זו התקבלה במסגרת חוק טיפול בחולי נפש (תיקון מס' 9) התשע""ו-2016 (ס""ח 2559, כ""ב בסיוון התשע""ו), וכיום אין עוד חולק כי תקופת האשפוז הכפוי חופפת את תקופת המאסר המרבית, לעבירה שיוחסה לנאשם.",דיון והכרעה
"ע""פ 3083∕17","הטענות לעניין חוקתיותו של תיקון מס' 9 נוגעות לשאלת המידתיות, ונטען כי התיקון אינו מידתי משום שהוא מתעלם מנסיבות ביצוע העבירה ומהעונש הצפוי לנאשם, לוּ היה כשיר לעמוד לדין ואחראי למעשיו במועד ביצוע העבירה; כמו כן, התיקון אינו עושה כל הבחנה בין מי שהוא חולה נפש ואינו כשיר לעמוד לדין, לבין מי שלא היה אחראי למעשיו במועד ביצוע העבירה.",דיון והכרעה
"ע""פ 3083∕17","אקדים תוצאה להנמקה ואומר, כי אין בידי לקבל את טענותיו אלה של ב""כ המערער ודינן להידחות.",דיון והכרעה
"ע""פ 3083∕17","	בהנחה שאכן בפנינו פגיעה בזכות חוקתית, אין חולק כי התיקון נעשה בחוק, ואין גם מחלוקת כי מדובר בחוק ה""הולם את ערכיה של מדינת ישראל"", כאשר תכלית חקיקתו ראויה, במובן זה שהתכלית ""משרתת מטרות ציבוריות חשובות למדינה ולחברה במטרה לקיים תשתית לחיים בצוותא ולמסגרת חברתית המבקשת להגן על זכויות אדם ולקיימן"" (בג""צ 4769/95 מנחם נ' שר התעבורה, פ""ד נז(1) 235, 264 (2002)).",דיון והכרעה
"ע""פ 3083∕17","	נותר, אם כן, לבחון את השאלה האם התיקון צולח את מבחן המידתיות, ולכך אפנה עתה. הדרישה כי פגיעתו של החוק תהיה מידתית, נבחנת, כידוע, באמצעות שלושה מבחני משנה. מבחן המשנה הראשון, הוא מבחן ההתאמה בין הפגיעה בזכות היסוד לתכלית, היינו מבחן הקשר הרציונלי בין האמצעי שנבחר בחוק ובין תכליתו; מבחן המשנה השני בוחן את השאלה, האם האמצעי שנבחר הוא האמצעי שפגיעתו פחותה?; ומבחן המשנה השלישי, הוא מבחן המידתיות ""במובן הצר"", והוא מחייב קיומו של יחס סביר בין הפגיעה בזכות החוקתית לבין היתרון החברתי הצומח ממנה (ראו, מבין רבים, בג""צ 3734/11 דודיאן נ' כנסת ישראל [פורסם בנבו] (15.8.2012), פסקאות 44-36; בג""צ 2442/11 שטנגר נ' יו""ר הכנסת [פורסם בנבו] (26.6.2013), פסקאות 43-41). ",דיון והכרעה
"ע""פ 3083∕17","	לטעמי, תיקון מס' 9 לחוק צולח את כל מבחני המשנה של המידתיות, כפי שיובהר להלן. האשפוז הכפוי אינו בגדר עונש, ובהתאם לסעיף 35(ב) לחוק טיפול בחולי נפש, ""המטרה העיקרית של אשפוז חולה בבית חולים הינה קבלת טיפול רפואי ואין לאשפז אדם בבית חולים לשם הגנה על הציבור או עליו בלבד, אלא לפי הוראות חוק זה"". עם זאת, וכפי שציין הנשיא ברק בעניין פלוני 2: ""אשפוזו הכפוי של הנאשם-חולה-הנפש פוגע בחירותו ובכבודו, באוטונומיה ובדימויו העצמי תוך הטלת סטיגמה בנאשם – חולה-הנפש אף זמן רב לאחר שחרורו מבית החולים"" (שם, בעמ' 909, וראו גם, רע""פ 2060/97 וילנצ'יק נ' הפסיכיאטר המחוזי-תל אביב, פ""ד נב(1) 697 (1998)). בהתאם לכך, נקבע בעניין פלוני 2 כי הוצאת צו אשפוז לנאשם שאינו כשיר לעמוד לדין, ללא הגבלה של זמן, חורגת ממתחם הסבירות. בעקבות תיקון מס' 8 לחוק, שיצר אי בהירות לגבי תקופת האשפוז המרבית שבסמכותו של בית המשפט, התקבל תיקון מס' 9, המבהיר את הנושא וקובע כי תקופת האשפוז תהא תקופת המאסר המרבית הקבועה בחוק. תכליתו העיקרית של התיקון היא למנוע מצב של חוסר ודאות לגבי משך תקופת האשפוז, בנסיבות שבהן אין לבית המשפט כל בסיס עובדתי, רפואי או אחר, כדי לקבוע מהי תקופת האשפוז הנדרשת לחולה הנפש, שכן אין לדעת מראש אימתי הוא יחדל להיות מסוכן לעצמו ולזולתו. המטרה הנוספת היא למנוע התדיינויות מיותרות לעניין התקופה המרבית, ולהימנע מקיום הליך של מעין ""טיעונים לעונש"", שאינו ממין העניין. על רקע זה, מובן כי קיים קשר רציונלי בין האמצעי שנבחר (קביעת תקופת האשפוז בהתאם לתקופת המאסר המרבית), לבין תכליתו של התיקון, ובכך מתקיים מבחן המשנה הראשון. ",דיון והכרעה
"ע""פ 3083∕17","אשר לשאלה, האם נבחר האמצעי שפגיעתו פחותה, בהתאם למבחן המשנה השני, הרי שהתשובה לכך היא בחיוב. זאת שכן, על מנת ליצור וודאות ולמנוע התדיינויות מיותרות, לא ניתן להצביע על כל אפשרות אחרת, מלבד הצמדת תקופת האשפוז הכפוי לקריטריון שנבחר, היינו לתקופת המאסר המרבית.",דיון והכרעה
"ע""פ 3083∕17","אשר למבחן המשנה השלישי, היינו קיומו של יחס סביר בין הפגיעה בזכות החוקתית לבין היתרון החברתי הצומח ממנה, נראה כי אכן קיים יחס סביר שכזה. מצד אחד, מדובר, לכאורה, בכלל נוקשה, שלבית המשפט אין שיקול דעת לסטות ממנו, אך מנגד קיימים מנגנונים הקבועים בחוק, על מנת לרכך את נוקשותו של ההסדר. ראשית, יש להזכיר את סעיף 28(א) לחוק טיפול בחולי נפש, שלפיו ועדה פסיכיאטרית תדון בעניינו של החולה המאושפז אחת לששה חודשים לפחות, והיא רשאית להחליט על שחרורו של החולה מאשפוז, ""אם מצאה כי אין עוד הצדקה להמשך אשפוזו נוכח מצבו הנפשי ונוכח מידת המסוכנות הנשקפת ממנו, בשים לב למצבו הנפשי"" (סעיף 28(ב1) לחוק). כמו כן, רשאית הועדה לאשר למאושפז חופשות, בתנאים או שלא בתנאים. הסדרים אלה חלים, בשינויים המחוייבים, גם על ועדה פסיכיאטרית מיוחדת, הדנה בעניינם של מי שהואשמו בעבירות של רצח או ניסיון לרצח (סעיפים 28א-128 לחוק). הנה כי כן, תקופת האשפוז תלויה, במידה רבה, במצבו הרפואי-נפשי של המאושפז, כך שאין הכרח כי הוא יימצא באשפוז כפוי לתקופה המירבית שנקבעה בתיקון מס' 9. הוראות אלה מרככות, במידה משמעותית, את ההוראה הקטגורית המופיעה בתיקון.",דיון והכרעה
"ע""פ 3083∕17","תוספת זו הוכנסה לחוק, לאחר שהתקבלה הצעת פשרה שהוגשה מטעם הסנגוריה הציבורית, ולמרות שמדובר בנסיבות חריגות ומיוחדות, עדיין נתון לבית המשפט שיקול דעת מצומצם, לסטות מתקופת המאסר המרבית הקבועה לצד העבירה. אינני רואה צורך, במסגרת זו, להביע דעה לגבי טיבן ומהותן של הנסיבות החריגות ושל הטעמים המיוחדים, אשר יצדיקו סטייה מתקופת המאסר המרבית, ומן הראוי כי נושא זה יידון במקרים המתאימים, אשר יגיעו להתדיינות משפטית. אוסיף עוד, כי במקרה דנן לא הועלתה כל טענה לפיה קיימים טעמים או נסיבות חריגות המצדיקים סטייה מהתקופה המרבית, לבד מהטענות בדבר קיומן או שאלת עוצמתן של הראיות לכאורה, טענות שנדחו על ידינו. לבסוף, יש לדחות גם את טענת ב""כ המערער, לפיה מן הראוי לעשות הבחנה בין מי שנמצא כי אינו כשיר לעמוד לדין, כאמור בסעיף 15(א) לחוק, לבין נאשם שהיה חולה בשעת המעשה ואינו אחראי למעשיו, כמפורט בסעיף 15(ב) לחוק. אינני רואה מקום להבחנה אותה מציע הסנגור, שכן בשני המקרים מוּצא צו האשפוז הכפוי לצורך טיפול בחולה. אינני רואה כל סיבה מדוע במקרה הראשון, שבו לא נקבע כי הנאשם ביצע את מעשה העבירה, ינתן לבית המשפט שיקול דעת רחב יותר לגבי משך תקופת האשפוז, לעומת המקרה השני, שבו נאמר כי החולה, אשר אינו אחראי למעשיו, ""עשה את מעשה העבירה"", כאמור בסעיף 15(ב) לחוק. בשני המקרים מטרת האשפוז אינה משתנה, ולטעמי ההבחנה, עליה מצביע הסנגור, אינה צריכה להשליך על משך תקופת האשפוז המרבית.",דיון והכרעה
"ע""פ 3083∕17","סוף דבר, הנני סבור כי יש לדחות את טענותיו של ב""כ המערער לעניין אי חוקתיותו של תיקון מס' 9 לחוק טיפול בחולי נפש.",דיון והכרעה
"ע""פ 3083∕17","נושא נוסף, שיש להידרש אליו, נוגע לדרישתו של ב""כ המערער כי המשיבה תנקוט עמדה לגבי חוות הדעת הפסיכיאטרית, ממנה עולה, לכאורה, כי המערער אינו אחראי למעשיו במועד ביצוע המעשה. דרישה זו מבוססת על האמור בעניין אשקר, שבו הייתי חבר ההרכב המורחב, ולפיו בנסיבות מסויימות, כאשר מדובר במי שאינו כשיר לעמוד לדין ואינו אחראי למעשיו במועד ביצוע העבירה, ניתן להורות על זיכויו של הנאשם, בשל סייג אי השפיות. התנאי הראשון הוא, אכן, כי ה""תביעה אינה חולקת על חוות הדעת הפסיכיאטרית על שני חלקיה"", ומבחינה זו יש טעם בדרישה כי התביעה תודיע, אם היא מסכימה לאמור בחוות הדעת, כי הנאשם אינו כשיר לעמוד לדין, וגם היה בלתי שפוי בשעת המעשה. ואולם, מדובר רק בתנאי אחד מבין ארבעה תנאים, שבחלקם הגדול אינם מתקיימים במקרה דנן. במקרה דנן, לא זו בלבד שב""כ המערער אינו מצהיר כי הנאשם ביצע את מעשה העבירה של ניסיון לרצח, אלא שהוא עומד בתוקף על טענתו כי יש ראיות לכאורה, לכל היותר, לעבירה של חבלה בכוונה מחמירה. לא ברור אם הדבר נעשה בעניינו של המערער, ועל כן ספק אם תנאי זה אכן מתקיים. כפי שהובהר בעניין אשקר, ""... בהיעדר הסכמה של המדינה לתחולתו של סייג אי השפיות או כאשר אין הסכמה של הסנגור לגבי ביצוע המעשה, אין מקום לזיכויו של הנאשם מחמת סייג אי השפיות"" (שם, בפסקה 9).",דיון והכרעה
"ע""פ 3083∕17","לאור האמור, ומאחר שחלק מהתנאים, המפורטים בעניין אשקר, אינם מתקיימים, אינני רואה מקום לחייב את המשיבה, בשלב זה, לנקוט עמדה בשאלה, האם היא מסכימה לחוות הדעת הפסיכיאטרית, הן בנושא כשירותו של המערער לעמוד לדין, והן בעניין לאחריותו הפלילית בשעת ביצוע המעשה.",דיון והכרעה
"ע""פ 3083∕17","לסיכום, אציע לחבריי לדחות את הערעור על כל חלקיו.",דיון והכרעה
"ע""פ 3083∕17",								          ש ו פ ט (בדימ')   ,דיון והכרעה
"ע""פ 3083∕17",									 ש ו פ ט ת,	אני מסכימה.
"ע""פ 3083∕17",								           ש ו פ ט ,	אני מסכים.
"ע""פ 3083∕17",	הוחלט כאמור בפסק דינו של השופט (בדימ') א' שהם.,	אני מסכים.
"ע""פ 3083∕17"," ניתן היום, ‏ג' באלול התשע""ח (‏14.8.2018). ",	אני מסכים.
"ע""פ 3083∕17",5129371       	                                 ,	אני מסכים.
"ע""פ 3083∕17",54678313ש ו פ ט (בדימ'),	אני מסכים.
"ע""פ 3083∕17",ש ו פ ט ת,	אני מסכים.
"ע""פ 3083∕17",ש ו פ ט,	אני מסכים.
"ע""פ 3083∕17",   17030830_I05.doc   יא,_________________________
"ע""פ 3083∕17","מרכז מידע, טל' 077-2703333 ; אתר אינטרנט,  supreme.court.gov.il",_________________________
"ע""פ 3083∕17",(בדימ') א' שהם 54678313-3083/17,_________________________
"ע""פ 3083∕17",נוסח מסמך זה כפוף לשינויי ניסוח ועריכה,_________________________
"ע""פ 3083∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
