verdict,text,part
"ע""פ 671∕19",בבית המשפט העליון בשבתו כבית משפט לערעורים פליליים,nothing
"ע""פ 671∕19","ע""פ  671/19",nothing
"ע""פ 671∕19",כבוד השופט נ' סולברג,לפני:	
"ע""פ 671∕19",כבוד השופט מ' מזוז,לפני:	
"ע""פ 671∕19",כבוד השופט י' אלרון,לפני:	
"ע""פ 671∕19","ערעור על גזר הדין של בית המשפט המחוזי מרכז-לוד מיום 13.12.2018 בת""פ 15787-01-17 [פורסם בנבו] שניתן על ידי כבוד השופט ע' קובו",מדינת ישראל
"ע""פ 671∕19","ז' בתשרי התש""פ",תאריך הישיבה:
"ע""פ 671∕19","עו""ד מוטי לוי ",בשם המערער:
"ע""פ 671∕19",בשם המשיבה:,בשם המערער:
"ע""פ 671∕19","עו""ד עילית מידן",בשם המערער:
"ע""פ 671∕19",בשם שירות המבחן:,בשם המערער:
"ע""פ 671∕19",גב' ברכה וייס,בשם המערער:
"ע""פ 671∕19","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",חקיקה שאוזכרה: 
"ע""פ 671∕19",מיני-רציו:,"חוק העונשין, תשל""ז-1977: סע'  40ד(א)"
"ע""פ 671∕19","* נדחה ערעור על העונש שנגזר על המערער בגין הרשעתו בעבירות סמים ובכללו 50 חודשי מאסר בפועל וקנס של 10,000 ₪. נפסק כי אין זה מקרה חריג המצדיק התערבות ערכאת הערעור בעונש, כי לא נפל פגם בקביעת מתחם הענישה וכי לא היה ראוי לחרוג ממתחם הענישה ההולם משיקולי שיקום שכן אין זה מקרה שבו התהליך השיקומי הוביל לשינוי כה משמעותי, וכי הקנס שהוטל אינו מן הגבוהים בנסיבות העניין.","חוק העונשין, תשל""ז-1977: סע'  40ד(א)"
"ע""פ 671∕19",* עונשין – ענישה – מדיניות ענישה: עבירות סמים,"חוק העונשין, תשל""ז-1977: סע'  40ד(א)"
"ע""פ 671∕19",* עונשין – ענישה – מדיניות ענישה: שיקולים לקולה,"חוק העונשין, תשל""ז-1977: סע'  40ד(א)"
"ע""פ 671∕19",* עונשין – ענישה – התערבות ערכאת הערעור,"חוק העונשין, תשל""ז-1977: סע'  40ד(א)"
"ע""פ 671∕19",* עונשין – ענישה – מתחם הענישה,"חוק העונשין, תשל""ז-1977: סע'  40ד(א)"
"ע""פ 671∕19",* עונשין – ענישה – דרכי ענישה: קנס,"חוק העונשין, תשל""ז-1977: סע'  40ד(א)"
"ע""פ 671∕19","המערער הורשע בבימ""ש המחוזי בעבירות של יבוא סם ללא היתר, וכן החזקת סם מסוכן שלא לשימוש עצמי. על המערער נגזר עונש של 50 חודשי מאסר בפועל, לצד מאסר על תנאי וקנס כספי בסך של 10,000 ₪, או 100 ימי מאסר תמורתו. הערעור נסב על חומרת העונש.",.
"ע""פ 671∕19",בית המשפט העליון (מפי השופט סולברג ובהסכמת השופטים מזוז ואלרון) דחה את הערעור ופסק כי:,.
"ע""פ 671∕19","התערבות ערכאת הערעור בעונש שמורה למצבים חריגים, שמקרה זה אינו נופל בגדרם; טענת המערער לפיה משבוצעה העבירה מתוך 'עצימת עיניים', ראוי היה לקבוע את תחתית המתחם ברף נמוך יותר, נדחתה. כבר נפסק כי עצימת עיניים איננה נסיבה מקלה. עבור בלדר הסמים אין קל מלעצום את עיניו כלפי תוכנה של החבילה שקיבל. קבלת טענה מעין זו משמעותה פריצת פרצה שבכוחה לפטור את בלדרי הסמים מאחריות על מלוא הנזקים הכבדים שנגרמים מפעולתם. בענייננו, קביעת מתחם הענישה הסתמכה על השוואה למקרים דומים בנסיבותיהם ובמידת חומרתם, שבהם נקבעו מתחמים דומים, ולא נמצא כי נפל בה פגם.",.
"ע""פ 671∕19","טענת המערער לפיה ראוי היה לחרוג באופן משמעותי ממתחם הענישה ההולם, עד כדי הימנעות מהטלת עונש מאסר בפועל, נדחתה. סעיף 40ד(א) לחוק העונשין מורה כי בימ""ש רשאי לחרוג ממתחם העונש ההולם ולקבוע את עונשו של הנאשם לפי שיקולי שיקום, אם מצא כי השתקם או כי קיים סיכוי של ממש שישתקם. אמנם, נקודת המוצא לפי סעיף זה היא העדפה של שיקולי השיקום, מקום שבו קיים סיכוי של ממש שהנאשם ישתקם. יחד עם זאת, גם במצבים אלו, שיקולי ההלימה מוסיפים לדור לצד שיקולי השיקום. בענייננו, קבע אמנם בימ""ש המחוזי כי קיים סיכוי של ממש שהמערער ישתקם בעתיד, אך לצד זאת ציין כי אין מדובר במקרה שבו התהליך השיקומי הוביל לשינוי כה משמעותי אשר יצדיק את הטלת העונש על פי שיקולי שיקומו של הנאשם בלבד. בתוך כך הדגיש בימ""ש, כי לא שוכנע שהתקיים שינוי משמעותי עמוק בהתנהגות ובדרך החשיבה של המערער, והבעת החרטה מצדו לא הייתה מלאה. נוכח האמור, אין מקום להתערב בקביעת בימ""ש המחוזי בעניין הזה.",.
"ע""פ 671∕19","טענות המערער בעניין ההתחשבות בתקופה שבה שהה בפיקוח אלקטרוני נדחו. בימ""ש המחוזי נתן את דעתו על תקופת שהייתו בפיקוח אלקטרוני בעת גזירת העונש, מיקם את המערער ברף התחתון של המתחם, ואף חרג מכך לקולא. משכך, אין מקום לשנות מהחלטתו; טענות המערער לעניין הקנס נדחו. רכיב זה נועד לבטא ענישה בגין הרווח הכלכלי שביקש העבריין לגרוף לכיסו. ככלל, ענישה מעין זו מתחייבת מאופי עבירות הסמים שסובבות סביב בצע כסף. הקנס שהוטל על המערער אינו מן הגבוהים בנסיבות העניין, בשים לב לכמות הסם וסוגו, ופריסת תשלומי הקנס הותאמה למצבו הכלכלי.",.
"ע""פ 671∕19","ערעור על גזר הדין של בית המשפט המחוזי מרכז-לוד מיום 13.12.2018 בת""פ 15787-01-17 [פורסם בנבו] (השופט ע' קובו) בגדרו נגזר על המערער, דוד אבוטבול, עונש של 50 חודשי מאסר בפועל, לצד מאסר על תנאי וקנס כספי בסך של 10,000 ₪, או 100 ימי מאסר תמורתו.",השופט נ' סולברג:
"ע""פ 671∕19","על-פי עובדות כתב האישום, ביום 20.12.2016 יצא אבוטבול את הארץ, וביום 25.12.2016 שב לישראל כשבאמתחתו מזוודה בעלת תחתית כפולה, שבה קוקאין במשקל של 6.98 ק""ג, ובשווי של כ-2.45 מליון ₪. בהתאם לכך, הודה אבוטבול בעובדות כתב האישום והורשע בעבירות של יבוא סם ללא היתר בהתאם לסעיף 13 ביחד עם סעיף 19א לפקודת הסמים המסוכנים [נוסח חדש], התשל""ג-1973, וכן החזקת סם מסוכן שלא לשימוש עצמי בהתאם לסעיף 7(א)+(ג) רישא לפקודה.",השופט נ' סולברג:
"ע""פ 671∕19","בגזר הדין, עמד בית המשפט המחוזי על עיקרי כתב האישום ועל טענות הצדדים לעניין העונש. בית המשפט קבע, כי מדובר באירוע עברייני אחד, ולכן יש לקבוע מתחם עונש הולם אחד לשתי העבירות. בית המשפט עמד על הערך החברתי שנפגע – הגנה על הציבור מפני הנזקים הנלווים לשימוש בסמים, תוך שנקבע, כי מידת הפגיעה מצויה ""ברף הגבוה"" כיוון שעסקינן בקוקאין שהוא מהקשים שבסמים, ונוכח כמות הסם הגדולה שנתפסה. אשר לנסיבות ביצוע העבירה, הדגיש בית המשפט את התכנון שקדם למעשה ואת חלקו המשמעותי של אבוטבול בביצוע העבירה. עוד צוין, כי הסיבות שהביאו את אבוטבול לביצוע העבירה טמונות בהתמכרותו להימורים, ושהעבירה בוצעה עבור בצע כסף ולמטרה כלכלית. על סמך האמור, ולאחר שסקר את מדיניות הענישה הנוהגת במקרים דומים, תחם בית המשפט את מתחם העונש ההולם בין 4.5 ל-7.5 שנות מאסר בפועל.",עיקרי גזר הדין של בית המשפט המחוזי
"ע""פ 671∕19","בבחינת הנסיבות שאינן קשורות בביצוע העבירה, ציין בית המשפט, כי מדובר בצעיר ללא הרשעות קודמות, אשר שהה במעצר מאחורי סורג ובריח במשך שלושה חודשים; ובמעצר בפיקוח אלקטרוני במשך תקופה ארוכה. עוד נקבע, כי יש להתחשב בכך שאחותו חולה במחלת הסרטן, ושעונש מאסר ממושך יפגע במשפחתו וביכולתה לתמוך באחותו. כמו כן צוינו נסיבות חייו הקשות של אבוטבול, ובהן גירושי הוריו, קשיים אישיים וכלכליים, והתמכרותו להימורים.",עיקרי גזר הדין של בית המשפט המחוזי
"ע""פ 671∕19","בית המשפט ציין, כי מתסקיר שירות המבחן עולה שאבוטבול השתלב בתוכנית 'מרכז יום' ביחידה לטיפול בהתמכרויות, הפגין מחויבות רבה להליך הטיפולי, וקודם לתפקיד אחראי קבוצה. יחד עם זאת נקבע, כי התהליך השיקומי שעבר אבוטבול עד כה אינו משמעותי כל-כך, עד שיצדיק את הטלת העונש על-פי שיקולי שיקום בלבד, ותוך התעלמות מהאינטרס הציבורי. בית המשפט לא מצא שהתהליך הוביל לשינוי עמוק בהתנהגות ובדרך החשיבה של אבוטבול, ואף קבע שהבעת החרטה מצדו היתה חלקית. לפיכך, דחה בית המשפט את המלצת שירות המבחן להימנע מהטלת עונש מאסר בפועל, וקבע כי יש לחרוג אך חריגה קלה מהרף התחתון של המתחם. אשר על כן, גזר בית המשפט על הנאשם 50 חודשי מאסר בפועל ו-12 חודשי מאסר על תנאי. כמו כן, הושת על אבוטבול קנס כספי בסך 10,000 ₪, או 100 ימי מאסר תמורתו, הואיל והעבירה בוצעה למטרות כלכליות. נקבע, כי הקנס ישולם ב-20 תשלומים חודשיים, אשר הראשון שבהם ישולם ביום 1.1.2022.",עיקרי גזר הדין של בית המשפט המחוזי
"ע""פ 671∕19",	מכאן הערעור שלפנינו.,עיקרי גזר הדין של בית המשפט המחוזי
"ע""פ 671∕19","אבוטבול מלין על חומרת העונשים שנגזרו עליו. ראשית נטען, כי בנסיבות העניין, תחתית המתחם שנקבעה גבוהה מדי. משכך, סבור אבוטבול כי ראוי היה להעמיד את תחתית מתחם עונש המאסר על שנתיים. שנית, טוען אבוטבול כי נוכח התהליך הטיפולי המשמעותי שעבר, עברו הנקי, נסיבותיו האישיות וסיכויי שיקומו, היה מקום לאמץ את המלצת שרות המבחן ולא להטיל עליו מאסר בפועל, או לחלופין לחרוג באופן משמעותי יותר מתחתית מתחם הענישה שנקבע. שלישית, טוען אבוטבול, כי יש להתחשב בכך שהיה נתון במעצר בפיקוח אלקטרוני במשך כמעט שנתיים-ימים עובר למועד גזר הדין. על-פי הנטען, עונשו של אבוטבול היה נקבע בתחתית המתחם גם בהתעלם מנתון זה, ולכן אף שבית המשפט הזכירו, הוא לא קיבל ביטוי ממשי בגזירת העונש. לשיטת אבוטבול, במקרים מעין אלה, הדרך היחידה לתת ביטוי לתקופת הפיקוח האלקטרוני, היא על-ידי חריגה ממתחם העונש ההולם משיקולי צדק, לפחות בתקופה השווה למחצית תקופת הפיקוח האלקטרוני. בהתאם, סבור אבוטבול כי ראוי היה להפחית שנה מעונשו. לבסוף, מלין אבוטבול על רכיב הקנס הכספי. הוא מדגיש, כי הוא חסר אמצעים, שרוי בחובות כבדים, ללא מקור תעסוקה, וללא יכולת לקבל עזרה כלכלית מבני משפחתו. זאת ועוד, תקופת המאסר הארוכה אליה הוא צפוי להיכנס ממילא תמנע ממנו את האפשרות לשלם את חובו בזמן והוא צפוי להאמיר, לצבור ריבית, ולהוסיף ולדרדר את מצבו. אשר לשאלת המאסר חלף קנס, טוען אבוטבול, כי קביעת תקופה של 100 ימי מאסר כנגד הקנס מתרגמת את חירותו לעלות של 100 ₪ ליום אשר יש בה משום זילות. עוד נטען, כי נוכח מצבו הכלכלי של אבוטבול והסיכון הגבוה שלא יוכל לעמוד בתשלום הקנס, המאסר חלף קנס אינו מגשים את תכליתו העיקרית – תמרוץ הנאשם לשלם את הקנס – ולמעשה מהווה תוספת ענישה של מאסר. נוכח האמור, מבקש אבוטבול לבטל את הקנס, לחלופין לבטל את המאסר חלף קנס, ולחלופי חילופין להפחית את הקנס באופן משמעותי ולקבוע כי תחילת התשלום תהיה ששה חודשים לאחר שחרורו.",עיקרי טענות הצדדים בערעור
"ע""פ 671∕19","עובר לדיון בערעור, הובא לעיוננו תסקיר משלים מטעם שירות המבחן. על-פי האמור בתסקיר, עם תחילת ריצוי מאסרו בכלא 'חרמון', שולב אבוטבול בקבוצות טיפוליות שונות ולקח חלק פעיל במפגשים. לאחר כחודשיים, ביקש אבוטבול מחברו שיבקש בשמו 'בקשת חברות' ברשת חברתית, מסוהרת עמה התיידד. בשל כך, הועבר אבוטבול, שטען שלא ידע כי המעשה אסור, לכלא 'צלמון', שבו אין מסלול טיפולי בהתמכרויות. ביום 23.7.2019 נקלט אבוטבול בכלא 'דקל', ושולב במחלקה טיפולית להתמכרויות. לפי התרשמות שירות המבחן, ניכר כי אבוטבול מתאמץ לערוך התבוננות מעמיקה של דפוסי התנהגותו והתנהלותו העבריינית, ומגלה מוטיבציה להמשיך ולבחון זאת באמצעות ההליך הטיפולי. צויין, כי משך הטיפול הייעודי נע בין תשעה חודשים לשנה, והודגשה החשיבות של סיום ההליך הטיפולי אותו החל אבוטבול עם מעברו לכלא 'דקל'.",עיקרי טענות הצדדים בערעור
"ע""פ 671∕19","בדיון שהתקיים לפנינו ביום 6.10.2019, חזר בא-כוחו של אבוטבול על עיקר טענותיו והדגיש, כי מטעמי שיקום, מוצדקת סטייה משמעותית ממתחם העונש שנקבע. מנגד טענה ב""כ המשיבה, כי אין לשנות מהחלטתו של בית המשפט המחוזי. לגישתה, נוכח הנזק הפוטנציאלי המשמעותי שעלול היה להיגרם כתוצאה ממעשיו של אבוטבול, אין הצדקה להקל בעונשו, וזאת חרף התהליך השיקומי שבו החל. אשר לרכיב הקנס נטען, כי בית המשפט המחוזי התחשב במצבו הכלכלי של אבוטבול בפריסת תשלומי הקנס, וככל שתידרשנה התאמות נוספות, יוכל אבוטבול לפנות בבוא העת למרכז לגביית קנסות.",עיקרי טענות הצדדים בערעור
"ע""פ 671∕19","לאחר שעיינתי בגזר הדין של בית המשפט המחוזי, ונתתי דעתי על טענות ב""כ הצדדים, אלו שבכתב ואלו שבעל-פה, באתי לכלל מסקנה כי דין הערעור להידחות. כידוע, התערבותה של ערכאת הערעור בעונש שמורה למצבים חריגים, שבהם נפלה טעות מהותית בהחלטת הערכאה הדיונית, או שהעונש שגזרה חורג באופן קיצוני ממדיניות הענישה הנוהגת במקרים דומים (ע""פ 1242/97 גרינברג נ' מדינת ישראל [פורסם בנבו] (3.2.1998); ע""פ 3091/08 טרייגר נ' מדינת ישראל [פורסם בנבו] (29.1.2009)). המקרה שלפנינו אינו נופל בגדר אותם מצבים חריגים.",דיון והכרעה
"ע""פ 671∕19","אין לקבל את טענתו הראשונה של אבוטבול, לפיה משבוצעה העבירה מתוך 'עצימת עיניים', ראוי היה לקבוע את תחתית המתחם ברף נמוך יותר. לאחרונה עמדתי על עניין זה: ""עצימת עיניים איננה נסיבה מקלה. עבור בלדר הסמים, אין קל מלעצום את עיניו כלפי תוכנה של החבילה שקיבל... [קבלת טענה מעין זו] משמעותה פריצת פרצה אשר בכוחה לפטור את בלדרי הסמים מאחריות על מלוא הנזקים הכבדים שנגרמים מפעולתם"" (ע""פ 8915/18 מועזיז נ' מדינת ישראל, [פורסם בנבו] פסקה 11 (24.9.2019)). בענייננו-אנו, קביעת מתחם הענישה על-ידי בית המשפט המחוזי הסתמכה על השוואה למקרים דומים בנסיבותיהם ובמידת חומרתם, שבהם נקבעו מתחמים דומים. לא מצאתי אפוא, כי נפל בה פגם.",דיון והכרעה
"ע""פ 671∕19","אין לקבל אף את טענתו השנייה של אבוטבול, לפיה ראוי היה לחרוג באופן משמעותי ממתחם הענישה ההולם, עד כדי אימוץ המלצת שירות המבחן והימנעות מהטלת עונש מאסר בפועל. סעיף 40ד(א) לחוק העונשין, התשל""ז-1977 מורנו, כי בית המשפט רשאי לחרוג ממתחם העונש ההולם ולקבוע את עונשו של הנאשם לפי שיקולי שיקום, אם מצא כי השתקם או כי קיים סיכוי של ממש שישתקם. אמנם, נקודת המוצא על-פי סעיף זה היא העדפה של שיקולי השיקום, מקום שבו קיים סיכוי של ממש שהנאשם ישתקם. יחד עם זאת, גם במצבים אלו, שיקולי ההלימה מוסיפים לדור לצד שיקולי השיקום (ע""פ 6637/17 קרנדל נ' מדינת ישראל, [פורסם בנבו] פסקה 22 לפסק דינה של השופטת ד' ברק-ארז (18.04.2018)). בענייננו, קבע אמנם בית המשפט המחוזי, כי קיים סיכוי של ממש שאבוטבול ישתקם בעתיד, אך לצד זאת ציין כי ""אין המדובר במקרה שבו התהליך השיקומי הוביל לשינוי כה משמעותי אשר יצדיק את הטלת העונש על פי שיקולי שיקומו של הנאשם בלבד"". בתוך כך הדגיש בית המשפט, כי לא שוכנע שהתקיים שינוי משמעותי עמוק בהתנהגות ובדרך החשיבה של אבוטבול, והבעת החרטה מצדו לא הייתה מלאה. נוכח האמור, אינני מוצא לנכון להתערב בקביעתו של בית המשפט המחוזי גם בעניין הזה.",דיון והכרעה
"ע""פ 671∕19","אשר לטענותיו של אבוטבול בעניין ההתחשבות בתקופה שבה שהה בפיקוח אלקטרוני – גם אותן יש לדחות. בית המשפט המחוזי נתן את דעתו על תקופת שהייתו בפיקוח אלקטרוני בעת גזירת העונש (גם 'חלונות' משמעותיים היו), מיקם את אבוטבול ברף התחתון של המתחם, ואף חרג מכך לקולא. משכך, לא מצאתי לנכון לשנות מהחלטתו.",דיון והכרעה
"ע""פ 671∕19","לבסוף, יש לדחות אף טענותיו של אבוטבול לעניין הקנס. רכיב זה נועד לבטא ענישה בגין הרווח הכלכלי שביקש העבריין לגרוף לכיסו (ע""פ 2996/09, פלוני נ' מדינת ישראל, [פורסם בנבו] פסקה שח (11.5.2011)). ככלל, ענישה מעין זו מתחייבת מאופיין של עבירות הסמים ""שכל כולן סובבות סביב בצע כסף"" (ע""פ 100/14 מדינת ישראל נ' מחטייב, [פורסם בנבו] פסקה 4 (10.2.2014)). הקנס שהוטל על אבוטבול כלל וכלל אינו מן הגבוהים בנסיבות העניין, בשים לב לכמות הסם וסוגו (ראו והשוו: ע""פ 5104/06 בנייורישלויל נ' מדינת ישראל [פורסם בנבו] (21.5.2007); ע""פ 7955/15 שץ נ' מדינת ישראל [פורסם בנבו] (15.2.2016)), ופריסת תשלומי הקנס הותאמה למצבו הכלכלי. לפיכך, ועל אף קשייו הכלכליים של אבוטבול, לא ראיתי הצדקה להתערב ברכיב זה.",דיון והכרעה
"ע""פ 671∕19","אשר על כן, אציע לחברַי לדחות את הערעור.",דיון והכרעה
"ע""פ 671∕19",       ש ו פ ט,דיון והכרעה
"ע""פ 671∕19",       ש ו פ ט,אני מסכים. 
"ע""פ 671∕19",       ש ו פ ט,אני מסכים. 
"ע""פ 671∕19",	לפיכך הוחלט כאמור בפסק הדין של השופט נעם סולברג.,אני מסכים. 
"ע""פ 671∕19"," ניתן היום, ‏ח' בתשרי התש""פ (‏7.10.2019). ",אני מסכים. 
"ע""פ 671∕19",       ש ו פ ט,    ש ו פ ט
"ע""פ 671∕19",   19006710_O02.docx   שצ,________________________
"ע""פ 671∕19","מרכז מידע, טל' 077-2703333 ; אתר אינטרנט,  http://supreme.court.gov.il",________________________
"ע""פ 671∕19",נ' סולברג 54678313-671/19,________________________
"ע""פ 671∕19",נוסח מסמך זה כפוף לשינויי ניסוח ועריכה,________________________
"ע""פ 671∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",________________________
