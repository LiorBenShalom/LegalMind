verdict,text,part
"ע""פ 5617∕19",בבית המשפט העליון בשבתו כבית משפט לערעורים פליליים,nothing
"ע""פ 5617∕19","ע""פ  5617/19",nothing
"ע""פ 5617∕19","ע""פ  5668/19",nothing
"ע""פ 5617∕19",כבוד המשנה לנשיאה נ' הנדל,לפני:	
"ע""פ 5617∕19",כבוד השופטת ד' ברק-ארז,לפני:	
"ע""פ 5617∕19",כבוד השופט י' אלרון,לפני:	
"ע""פ 5617∕19","המערערת ב-ע""פ 5617/19 והמשיבה ב-ע""פ 5668/19:",לפני:	
"ע""פ 5617∕19","המשיב ב-ע""פ 5617/19 והמערער ב-5668/19:",נ  ג  ד
"ע""פ 5617∕19","ערעור על פסק דינו של בית המשפט המחוזי חיפה ב-תפ""ח  20163-07-17 מיום 27.06.2019 שניתן על ידי השופטים א' אליקים סג""נ; ת' נאות-פרי; ר' בש",פלוני
"ע""פ 5617∕19","ט""ו בטבת התשפ""א",תאריך הישיבה:
"ע""פ 5617∕19","בשם המערערת ב-ע""פ 5617/19 והמשיבה ב-ע""פ 5668/19:",(30.12.2020)
"ע""פ 5617∕19","עו""ד ורד חלאוה",(30.12.2020)
"ע""פ 5617∕19","בשם המשיב ב-ע""פ 5617/19 והמערער ב-5668/19:",(30.12.2020)
"ע""פ 5617∕19","עו""ד שלומציון גבאי-מנדלמן",(30.12.2020)
"ע""פ 5617∕19","בשם נפגעות העבירה 1,3:",(30.12.2020)
"ע""פ 5617∕19","עו""ד טלי איזנברג",(30.12.2020)
"ע""פ 5617∕19",בשם שירות המבחן למבוגרים:,(30.12.2020)
"ע""פ 5617∕19",גב' ברכה וייס,(30.12.2020)
"ע""פ 5617∕19","חוק העונשין, תשל""ז-1977: סע'  25, 27, 40ד(א), 40ד(ב), 45(א), 214(ב3), 345(א)(1, 345(א)(3), 345(ב)(1), 347(ב), 348(א), 348(ב), 350, 351(א), 351(ג)(1), 351(ג)(2), 355(א), 40יא(ה), 40יג(א), 40יג(ב)",חקיקה שאוזכרה: 
"ע""פ 5617∕19","חוק למניעת הטרדה מינית, תשנ""ח-1998: סע'  3(א)(4), 3(א)(6)(א)",חקיקה שאוזכרה: 
"ע""פ 5617∕19","חוק הגנת הפרטיות, תשמ""א-1981: סע'  2(3), 5",חקיקה שאוזכרה: 
"ע""פ 5617∕19",מיני-רציו:,חקיקה שאוזכרה: 
"ע""פ 5617∕19","* בימ""ש העליון פסק כי העונש שהשית בימ""ש קמא על המערער ב-ע""פ 5668/19, אשר פגע באופן קשה בנכדתו, אחייניתו ובתו באופן שגרם להן חבלות בגוף ובנפש, אינו הולם את חומרת מעשיו, ולפיכך זהו מקרה חריג המחייב את התערבותו בעונש. בימ""ש פסק כי עונש המאסר בפועל ייגזר באופן כולל לכל האישומים והעמידו על 15 שנות מאסר בפועל (חֶלֶף 11), וכן העלה את סכומי הפיצויים שנפסקו לזכות המתלוננות.",חקיקה שאוזכרה: 
"ע""פ 5617∕19",* עונשין – ענישה – מתחם הענישה,חקיקה שאוזכרה: 
"ע""פ 5617∕19",* עונשין – ענישה – מדיניות ענישה: עבירות מין,חקיקה שאוזכרה: 
"ע""פ 5617∕19",* עונשין – ענישה – דרכי ענישה: פיצויים,חקיקה שאוזכרה: 
"ע""פ 5617∕19",* בתי-משפט – ערעור – התערבות בעונש,חקיקה שאוזכרה: 
"ע""פ 5617∕19","על המערער ב-ע""פ 5668/19 הושת עונש של 11 שנות מאסר בפועל, לצד מאסרים מותנים ותשלום פיצויים למתלוננות – נכדתו, אחייניתו, ובתו – בהן ביצע עבירות מין קשות, רבות, ומגוונות, בהיותן קטינות. ערעור המערער נסב על חומרת עונש המאסר בפועל. המדינה משיגה בע""פ 5617/19 על קולת עונש המאסר בפועל ועל גובה הפיצויים. ",.
"ע""פ 5617∕19","בית המשפט העליון (מפי השופט אלרון ובהסכמת המשנה לנשיאה הנדל והשופטת ברק-ארז)  קיבל את הערעור בע""פ 5617/19, דחה את הערעור בע""פ 5668/19 ופסק כי:",.
"ע""פ 5617∕19","השופט אלרון עמד על שתי גישות מנוגדות העולות מסעיף 355(א) לחוק העונשין: האחת קובעת את העונש המזערי במשותף לכל העבירות וללא תלות במספרן – קרי, לפי עבירת המין החמורה ביותר (הגישה החופפת); השנייה לכל מעשה עבירה בנפרד, היינו לפי עונשיהם המזעריים (הגישה המצטברת). השופטת אלרון הרחיב בסוגיה שעניינה קביעת הרף התחתון של מתחם הענישה בשים לב לגישה ה""מצטברת"" כאשר מיוחסות לנאשם מספר עבירות שנקבעו להן עונשי מינימום, ובסוגיה שעניינה הזיקה בין העונש המרבי הקבוע לצד העבירה לבין הרף העליון של מתחם הענישה ופסק כי יש להעלות את הגבול העליון של מתחמי הענישה שנקבע. כך, ראוי היה לגזור את עונשו של המערער מעל לרף האמצע, בכל האישומים ובשלושת העיקריים (הנכדה, האחיינית והבת), לפי המתחמים הבאים: 10 עד 20 שנות מאסר לאישום הראשון (הנכדה) (חלף 11-7), 7.5 עד 15 שנות מאסר לאישום השני (האחיינית) (חלף 5-2), ושנה ו-3 חודשים עד 5 שנים לאישום השלישי (הבת) (חלף 10-6 חודשי מאסר בפועל). בנוסף, אף שראוי היה, לכל הפחות, לגזור בנפרד את עונש המאסר בפועל לאישום הרביעי (החזקת פורנוגרפיית קטינים) ולהורות כי ירוצה במצטבר, הרי שבשל אי-מיצוי הדין עם המערער, עונש המאסר בפועל ייגזר באופן כולל לארבעת האישומים, וייקבע על 15 שנים. הפיצוי לטובת הנכדה הועלה לסך של 120,000 ₪ (חלף 70,000); לטובת האחיינית הועלה לסך של 70,000 ₪ (חלף 35,000); ולטובת הבת הועלה לסך של 40,000 ₪ (חלף 10,000).",.
"ע""פ 5617∕19","השופטת ברק-ארז הסכימה עם השופט אלרון כי היה מקום להחמיר בעונש. עבירות המין אשר בהן הוא הורשע – שאותן ביצע בנכדתו, באחייניתו ובבתו, בעשרות מקרים שנמשכו על פני שלושה עשורים, הנסיבות החמורות האופפות אותן והימנעותו מנטילת אחריות למעשיו – מחייבות תגובה עונשית הולמת, חמורה יותר מזו שקבע בימ""ש קמא. על כן, יש לקבל את ערעור המדינה הן ביחס למשך תקופת המאסר בפועל שתושת על המערער והן ביחס להעלאת סכום הפיצויים שעליו לשלם למתלוננות, כפי שהציע השופט אלרון. לצד זאת, משלא נשמעו טיעונים עקרוניים בסוגיות הנוגעות למתחמי הענישה, אלא אך טיעונים שהתמקדו ביישומן של ההלכות הפסוקות על המקרה דנן, השופטת ברק-ארז נמנעה מלדון בסוגיות שבהן דן השופט אלרון שעניינן קביעת הרף התחתון של מתחם הענישה בשים לב לגישה ה""מצטברת"" והזיקה בין העונש המרבי הקבוע לצד העבירה לבין הרף העליון של מתחם הענישה, בהיותן מעוררות שאלות פרשניות שלהן השלכות רוחב.",.
"ע""פ 5617∕19","למעלה מן הצורך ציינה השופטת ברק-ארז באשר לגישה ""המצטברת"" לקביעת הרף התחתון של העונש כי השופט אלרון נדרש בעניין זה ל""צבירה"" של העונשים המזעריים שנקבעו בצד העבירות שנכללו בכל אירוע ואירוע, ולו כצבירה חלקית. השופטת ברק-ארז נמנעה מטרמינולוגיה של צבירה, והסתפקה בכלל המובן מאליו שמספר העבירות המיוחסות לנאשם בגדרו של כל אישום אמור להשפיע על קביעתו של מתחם העונש, הן המתחם התחתון והן המתחם העליון, וממילא גם על מידת העונש שיושת בסופו של דבר.",.
"ע""פ 5617∕19","בהתאם, הוא העמיד את הרף העליון של מתחם הענישה בעניינו של המערער, למצער באישומים הראשון והשני, על עונש המקסימום. השופטת ברק ארז ציינה כי אין מקום להכריע האם במקרה זה אכן ראוי להעמיד את תקרת מתחם העונש על העונש המרבי. די לקבוע כי הגבול העליון של מתחם הענישה במקרה זה לא היה חמור דיו, אף מבלי להידרש לזיהויו עם עונש המקסימום, ומבלי לחלוק על כך שיהיו מקרים שבהם עונש המקסימום יסמן את המתחם העליון של הענישה. מכל מקום, העיקר הוא בכך שבמבט כולל העונש שהשית בימ""ש המחוזי במקרה זה על מי שפגע באופן קשה בשלוש מבנות משפחתו באופן שגרם להן חבלות בגוף ובנפש, אינו הולם את חומרת המעשים.",.
"ע""פ 5617∕19","המשנה לנשיאה הנדל הצטרף לתוצאת פסק דינו של השופט אלרון, פרט לדברים העקרוניים בסוגיות שעניינן מתחמי הענישה, זאת מאחר שהשופטת ברק-ארז נמנעה מלהציג את עמדתה באופן מלא בנימוק שהצדדים לא קיבלו הזדמנות לטעון ביחס להיבטים הכלליים, כך שיש להותיר את הדיון בסוגיות הכלליות לעת מצוא, ולאחר שהצדדים קיבלו הזדמנות לטעון בעניין.",.
"ע""פ 5617∕19","לפנינו ערעורים על גזר-דינו של בית המשפט המחוזי בחיפה (סגן הנשיא א' אליקים והשופטות ת' נאות-פרי ור' בש) ב-תפ""ח 20163-07-17 מיום 27.6.2019, בגדרו הושת על המשיב ב-ע""פ 5617/19 ועל המערער ב-ע""פ 5668/19 (להלן: המערער) עונש של 11 שנות מאסר בפועל, לצד מאסרים מותנים ותשלום פיצויים למתלוננות – נכדתו, אחייניתו, ובתו – בהן ביצע עבירות מין קשות, רבות, ומגוונות, בהיותן קטינות.",השופט י' אלרון:
"ע""פ 5617∕19","על-פי כתב האישום, בשנים 2017-2014 המערער ביצע עבירות מין בנכדתו (ילידת 2011), בהזדמנויות רבות בהן שהו לבד בביתו – בין השאר, בשלושת ימות השבוע בהם היה אחראי לאסוף אותה מגן הילדים ולהשגיח עליה עד לשעות אחר-הצהריים. בהזדמנויות אלה, נהג המערער ללקק את איבר מינה של נכדתו, להחדיר את איבר מינו לפיה, להורות לה ללקק את איבר מינו, ולהציג לה סרטונים פורנוגרפיים – והכל לשם גירוי, סיפוק או ביזוי מיניים (האישום הראשון).",עיקרי העובדות וגזר-הדין
"ע""פ 5617∕19","	בשנים 2016-2007 ביצע המערער עבירות מין באחייניתו (ילידת 2003), במקרים שונים בהם ביקרה בביתו או שהתה עמו במקומות אחרים: הכניס את ידו למכנסיה ונגע באיבר מינה; הוציא את איבר מינו ממכנסיו וביקש ממנה ללטפו; הציג לה סרטון פורנוגרפי; ביקש שתצלם את איבר מינה; ניסה להכניס את ידו מתחת לחולצתה ולגעת בחזה; וכן חיבק אותה מאחור בחוזקה ותפס בחזה. עוד נהג לשאול את אחייניתו אם גדל לה החזה ואם צמחו לה שערות, ולבקש שתראה לו את חזה ואת איבר מינה; ובשתי הזדמנויות צילם סרטוני וידאו שלה במכשיר הטלפון הנייד שלו, תוך שהתקרב לאיבריה המוצנעים. את מעשיו אלה ביצע המערער לשם גירוי, סיפוק או ביזוי מיניים, וללא הסכמה חופשית של אחייניתו (האישום השני).",עיקרי העובדות וגזר-הדין
"ע""פ 5617∕19","	בשנים 1989-1988 ביצע המערער עבירת מין בבתו (ילידת 1983), בכך שהורה לה לאחוז באיבר מינו החשוף בעת שהטיל את מימיו – כפי שאכן עשתה – וגם זאת לשם גירוי, סיפוק או ביזוי מיניים (האישום השלישי); ובשנים שקדמו למעצרו, החזיק המערער עשרות תמונות וסרטונים של קטינות מקיימות יחסי מין ו/או ערומות (האישום הרביעי).",עיקרי העובדות וגזר-הדין
"ע""פ 5617∕19","בית המשפט המחוזי הרשיע את המערער, בתום שמיעת ראיות, בכל העבירות שיוחסו לו:",עיקרי העובדות וגזר-הדין
"ע""פ 5617∕19","באישום הראשון (הנכדה) – ריבוי עבירות של מעשה סדום ומעשה מגונה בקטינה בידי בן משפחה, לפי סעיפים 351(א), 347(ב) ו-345(א)(3), וכן לפי סעיפים 351(ג)(1), 348(א) ו-345(א)(3) לחוק העונשין, התשל""ז-1977 (להלן: חוק העונשין), בהתאמה;",עיקרי העובדות וגזר-הדין
"ע""פ 5617∕19","באישום השני (האחיינית) – ריבוי עבירות של מעשה מגונה בקטינה בידי בן משפחה וניסיון למעשה מגונה כאמור, לפי סעיפים 351(ג)(2), 348(ב), 345(ב)(1) ו-345(א)(1) וכן 25 לחוק העונשין; עבירה של הטרדה מינית (לפי סעיפים 3(א)(6)(א) סיפא ו-3(א)(4) לחוק למניעת הטרדה מינית, התשנ""ח-1998) ועבירה של פגיעה בפרטיות (לפי סעיפים 2(3) ו-5 לחוק להגנת הפרטיות, התשמ""א-1981);",עיקרי העובדות וגזר-הדין
"ע""פ 5617∕19","באישום השלישי (הבת) – עבירה של תקיפה מינית, לפי סעיפים 348(ב) ו-350 לחוק העונשין (כנוסחו בעת ביצוע המעשים);",עיקרי העובדות וגזר-הדין
"ע""פ 5617∕19","באישום הרביעי (פורנוגרפיית קטינים) – עבירה של פרסום והצגת תועבה, לפי סעיף 214(ב3) לחוק העונשין.",עיקרי העובדות וגזר-הדין
"ע""פ 5617∕19","בית המשפט המחוזי ראה בכל אישום ""אירוע"" נפרד וקבע לגביו מתחם עונש שונה. בהקשר זה צוין בגזר-הדין כי שלושת האישומים העיקריים אמנם קשורים זה לזה, שכן עניינם בעבירות מין שבוצעו כלפי בנות אותה משפחה, בהיותן באותו גיל – אולם קיים שוני מהותי ""ביותר"" במדרג העבירות שבוצעו ובחומרתן, ובכלל זה משך התקופה שלאורכה בוצעו העבירות.",עיקרי העובדות וגזר-הדין
"ע""פ 5617∕19","בקביעת המתחמים השונים לעונש ביחס לאישומים העיקריים, נמצא כי אותם ערכים מוגנים נפגעו מביצוע המעשים, והודגש כי יש לראות את פגיעתן של עבירות המין בחומרה יתרה בנסיבות דנן, הן לעניין הפגיעה בשלמות גופן ונפשן של קטינות, והן לעניין הפגיעה בביטחונן האישי ובתא המשפחתי. כן צוין כי ""מידת האשם"" של המערער היא ""מוחלטת"", כהגדרת בית המשפט המחוזי; וכי במעשיו גם ניצל לרעה את כוחו וסמכותו כלפי המתלוננות, עת שהו עמו ביחידות ובנסיבות שהיו בשליטתו.",עיקרי העובדות וגזר-הדין
"ע""פ 5617∕19","בהערכת הנזקים שנגרמו למתלוננות, בית המשפט המחוזי נסמך על תסקיר נפגעות עבירה – למעט ביחס לאחיינית, שביקשה שבעניינה לא יוכן תסקיר. לפיכך נקבע מתחמי ענישה של 7 עד 11 שנות מאסר בפועל לאישום הראשון; 2 עד 5 שנות מאסר בפועל לאישום השני; ו-6 עד 10 חודשי מאסר בפועל לאישום השלישי.",עיקרי העובדות וגזר-הדין
"ע""פ 5617∕19","בקביעת מתחם העונש לאישום הרביעי, שעניינו החזקת פורנוגרפיית קטינים, נקבע כי המדובר לא רק בפגיעה בכבודם, בפרטיותם, ובשלמות גופם ונפשם של אותם קטינים שצולמו, אלא של קטינים בכלל. זאת, מאחר שצריכת התמונות והסרטונים עלולה לעודד את המשך ייצורם הפוגעני, ואילו החזקתם עלולה לשמש את המחזיק כדי לשדל קטינים אחרים להצטלם כך, ואף להביאו לנסות ולחקות את המעשים המוצגים בהם תוך פגיעה בילדים. על כן, נקבע מתחם לעונש של 3 עד 6 חודשי מאסר בפועל.",עיקרי העובדות וגזר-הדין
"ע""פ 5617∕19","בסופו של דיון, בית המשפט המחוזי גזר עונש כולל לכל האישומים, וציין כי הוא נותן בכך ביטוי לצורך בהרתעת הרבים מפני ביצוע עבירות דומות, וכן בהרתעת המערער מפני ביצוע עבירות מין נוספות בעתיד – צורך המתחדד לנוכח הכחשותיו וניסיונותיו להטיל על נכדתו את האחריות למעשיו. בהקשר זה הודגש כי אמירותיו אלה של המערער – החל בעדותו בשלב ההוכחות, עובר בפגישתו עם גורמי המרכז להערכת מסוכנות, וכלה בדבריו בטרם מתן גזר-הדין – ממחישות ""עיוות מחשבה"" וחוסר יכולת להפנים את משמעות מעשיו.",עיקרי העובדות וגזר-הדין
"ע""פ 5617∕19","עוד צוין כי לנוכח הכחשותיו של המערער, הליך שיקומי אינו עומד על הפרק בשלב זה, ולפיכך אין מקום לסטות מהמתחמים לעונש שנקבעו משיקולי שיקום. לצד זאת, נזקפו לזכות המערער עברו הנקי, תרומתו לקהילה (בשירותו הצבאי ובפעילותו החינוכית), וגילו – אך הובהר כי לנסיבות אישיות אלה משקל מוגבל בהינתן סוג העבירות שביצע. חלוף הזמן נשקל כנסיבה מקלה ביחס לעבירה שביצע בבתו.",עיקרי העובדות וגזר-הדין
"ע""פ 5617∕19","על המערער נגזרו כאמור 11 שנות מאסר בפועל (לצד מאסרים מותנים), והוטל עליו לשלם פיצויים בסך 70,000 ש""ח לנכדתו, 35,000 ש""ח לאחייניתו, ו-10,000 ש""ח לבתו – כדי לפצותן בגין סבלן ולהמחיש למערער את אחריותו כלפיהן.",עיקרי העובדות וגזר-הדין
"ע""פ 5617∕19","	מכאן הערעורים שלפנינו, כאשר המדינה משיגה על קולת עונש המאסר בפועל ועל גובה הפיצויים (ע""פ 5617/19), ואילו המערער על חומרת עונש המאסר בפועל בלבד (ע""פ 5668/19).",עיקרי העובדות וגזר-הדין
"ע""פ 5617∕19","המדינה טוענת כי יש לגזור על המערער עונש מאסר ממושך, אשר לכל הפחות ישתווה לעונש המרבי הקבוע לאחת מעבירות המין הקשות שביצע. זאת, משיקולי הלימה, גמול, והגנה על שלום הציבור, וכן לאור הנסיבות המחמירות הרבות ובהעדרן של נסיבות מקלות משמעותיות.",תמצית טענות הצדדים והדיון בערעורים
"ע""פ 5617∕19","לשיטת המדינה, הפסיקה הכירה בכך שבענישה על עבירות מין חמורות, במיוחד כאלה המתבצעות בבת-משפחה רכה בשנים, על תקופת המאסר בפועל להשתוות לעונש המרבי. עוד נטען כי בנסיבות העניין היה על בית המשפט המחוזי לגזור על המערער עונשים מצטברים.",תמצית טענות הצדדים והדיון בערעורים
"ע""פ 5617∕19","בתוך כך, המדינה טוענת כי יש לקבל את מתחמי העונש להם עתרה בבית המשפט המחוזי: 12 עד 16 שנות מאסר בפועל לאישום הראשון (הנכדה); 4 עד 7 שנות מאסר בפועל לאישום השני (האחיינית); 6 עד 18 חודשי מאסר לאישום השלישי (הבת); ו-6 עד 12 חודשי מאסר לאישום הרביעי (פורנוגרפיית קטינים).",תמצית טענות הצדדים והדיון בערעורים
"ע""פ 5617∕19","בהשוואה לכך, נטען, נקבעו בגזר-הדין מתחמי ענישה ""בלתי-הולמים בעליל"" לכל האישומים, קרי נמוכים באופן משמעותי מהראוי בנסיבות העניין – במיוחד באישום השני – וזאת ללא כל הצדקה או הנמקה, ותוך יישום לקוי של הפסיקה.",תמצית טענות הצדדים והדיון בערעורים
"ע""פ 5617∕19","לגישת המדינה, מתחם שגבולו העליון ""נמוך בהרבה"" מהעונש המרבי על עבירת מין אחת אינו מתחשב בפגיעה הקשה והבלתי-הפיכה בקורבנות העבירה; גורם לפיחות בלתי-ראוי בחומרת המעשים ובחשיבות הערכים המוגנים; ומתעלם מהצורך ליישם את מדיניות הענישה הנהוגה בהתאם למספר המתלוננות והמעשים במקרה הפרטני.",תמצית טענות הצדדים והדיון בערעורים
"ע""פ 5617∕19","כמו כן, נטען כי בעצם החזקתם וצריכתם של חומרים פורנוגרפיים יש חומרה יתרה, אשר יש לתת לה ביטוי בגזירת דינו של המערער.",תמצית טענות הצדדים והדיון בערעורים
"ע""פ 5617∕19","לבסוף נטען, כי יש לגזור את עונשו של המערער בחלקו העליון של המתחם, ולא באמצעיתו: בית המשפט המחוזי לא נימק מדוע נמנע מלעשות כן, אף שהדבר אינו מתיישב עם קביעותיו לעניין משקלן המוגבל של הנסיבות האישיות והצורך בהרתעת היחיד והרבים, או עם יכולתו לחרוג מהמתחם שקבע נוכח מסוכנותו של המערער.",תמצית טענות הצדדים והדיון בערעורים
"ע""פ 5617∕19","עוד נטען כי יש לתת משקל רב יותר לפגיעה המועצמת באחייניתו ובבתו של המערער, בכך שנדרשו להעיד במשפטו בשל כפירתו הגורפת, כמו גם לפגיעה הנוספת בנכדתו בכך שהעז להטיל עליה את האחריות למעשיו. לפיכך, נטען כי גם בגזירת עונש כמעט-מרבי על עבירה אחת לא תמצה ערכאת הערעור את הדין עם המערער.",תמצית טענות הצדדים והדיון בערעורים
"ע""פ 5617∕19","כן נתבקשנו להגדיל את הפיצויים למתלוננות: לסכום המרבי המותר ביחס לנכדה, ובאופן משמעותי לאחיינית ולבת – שיאפשר להן לממן הליך טיפולי לשיקומן.",תמצית טענות הצדדים והדיון בערעורים
"ע""פ 5617∕19","מנגד, המערער טוען כי בגזר-הדין נקבעו מתחמי עונש מחמירים תוך סטייה ממדיניות הענישה הנהוגה ביחס למעשים דומים שבוצעו בנסיבות דומות, באופן החוטא להיגיון שביסוד הבניית שיקול הדעת השיפוטי בענישה. כך, לשיטת המערער, הפסיקה שנסקרה בגזר-הדין עסקה במקרים חמורים יותר, בעוד שהפסיקה במקרים אחרים – הקרובים יותר לעניינו – מלמדת על רף ענישה נמוך יותר.",תמצית טענות הצדדים והדיון בערעורים
"ע""פ 5617∕19","עוד טוען המערער כי יש לגזור את עונשו בתחתית המתחם שייקבע, שכן גזירתו באמצע המתחם אינה מתחשבת כראוי בגילו (71); במצבו הבריאותי; בתרומתו לקהילה; בהיותו ללא עבר פלילי; ובחלוף הזמן ביחס לחלק מהעבירות. לגישתו, בכך גם ניתן משקל-יתר להרתעת היחיד והרבים: בקביעה כי ""עיוותי חשיבה"" מצריכים את הרתעתו האישית יש היגיון מעגלי, שכן אלמלא עיוותים אלה לא היה מבצע את העבירות מלכתחילה; בפועל, ובהינתן שהרקע למעשיו הוא משיכה מינית לקטינות – כאמור בהערכת המסוכנות –  רק טיפול יוכל למנוע את הישנותם, ואילו ענישה מוחשית ומחמירה לא תהווה הרתעה אפקטיבית כלפיו או כלפי אחרים במצבו.",תמצית טענות הצדדים והדיון בערעורים
"ע""פ 5617∕19","לבסוף נטען, כי בשונה מעמדתו בבית המשפט המחוזי, המערער עובר כיום תהליך של שינוי הכולל לקיחת אחריות ורצון להשתקם, וכי יש לעודדו להתקדם ולהתמיד בכך על-ידי הקלה בעונשו. באת-כוחו אף ציינה בפנינו כי כיום הוא מודה בביצוע העבירות ויש ללמוד על נטילת אחריות גם מעצם אי-ערעורו על הכרעת הדין ומתשלום מלוא הפיצוי שחויב בו למתלוננות. משכך נטען, כי אף לא היה מקום לקבוע שהערכת המסוכנות שוללת לעת הזו את אפשרות שיקומו, או לראות בה שיקול לחומרה.",תמצית טענות הצדדים והדיון בערעורים
"ע""פ 5617∕19","יוער, כי המערער התבטא בפנינו כי הוא מתבייש במעשיו ומבקש לשוב לחיק משפחתו.",תמצית טענות הצדדים והדיון בערעורים
"ע""פ 5617∕19",אקדים תוצאה להנמקה ואציע לחברי ולחברתי שנקבל את הערעור על קולת העונש ונדחה את הערעור על חומרתו.,דיון והכרעה
"ע""פ 5617∕19","	תוצאה זו מתחייבת במקרה החמור והחריג שלפנינו המחייב התערבות בעונש שנגזר על המערער (ע""פ 8299/19 פלוני נ' מדינת ישראל [פורסם בנבו] (31.5.2020)).",דיון והכרעה
"ע""פ 5617∕19","לגישתי, ראוי היה לקבוע מתחמי ענישה לשלושת האישומים העיקריים, תחילה בכך שהרף התחתון של כל מתחם נמוך מהעונש המזערי על עבירת המין החמורה ביותר באותו אישום, כעולה מהוראת סעיף 355(א) לחוק העונשין:",דיון והכרעה
"ע""פ 5617∕19","הורשע אדם בעבירה לפי סעיפים 345, 348(א), (ב) או (ג1), או 351(א), (ב) או (ג)(1) או (2), לא יפחת עונשו מרבע העונש המרבי שנקבע לאותה עבירה, אלא אם כן החליט בית המשפט, מטעמים מיוחדים שיירשמו, להקל בעונשו.",דיון והכרעה
"ע""פ 5617∕19","	מכאן אנו למדים כי העונש על עבירות המין בהן הורשע המערער לא יפחת מרבע מהעונש המרבי שנקבע להן, אלא בהתקיים ""טעמים מיוחדים"". לשיטתי, על הוראה זו לסמן עבורנו את תחתית מתחם העונש לעבירות אלה (השוו: ע""פ 4876/15 פלוני נ' מדינת ישראל, [פורסם בנבו] פסקאות 34-31 לחוות דעתו של השופט סולברג והאסמכתאות שם (3.12.2015)).",דיון והכרעה
"ע""פ 5617∕19","	כפועל יוצא מכך, הקלה ב""עונש המזערי"" תהווה חריגה לקולה ממתחם העונש, המותרת רק בהתקיים טעמים מיוחדים, ובכלל זה ""סיכוי של ממש"" להשתקם (סעיף 40ד(א) לחוק העונשין); ומאחר שנקבע כי בעבירות מין כרוכה ""חומרה יתרה"", החריגה לקולה במקרים אלה תתאפשר רק אם יתקיימו בנוסף ""נסיבות מיוחדות ויוצאות דופן"" (סעיף 40ד(ב) לחוק העונשין; ע""פ 1079/16 מדינת ישראל נ' נחמן, [פורסם בנבו] פסקה 27 והאסמכתאות שם (1.8.2016)).",דיון והכרעה
"ע""פ 5617∕19","זאת ועוד: בנכדתו ובאחייניתו המערער ביצע עבירות מין מרובות שבצדן עונש מזערי, ולגישתי יש לתת לכך ביטוי בקביעת הרף התחתון של מתחמי העונש הרלוונטיים.",דיון והכרעה
"ע""פ 5617∕19","	אזכיר, כי במקרה קודם ראיתי להחמיר בעונש, בין השאר מאחר שנגזר מבלי שהערכאה הדיונית התחשבה בכך שבוצעו שתי עבירות של מעשה מגונה בחסרת-ישע, ""באופן המשנה את התמונה העונשית"" (ע""פ 8299/19 הנ""ל, [פורסם בנבו] שם). קל וחומר, אפוא, כי ביצוע עבירות מרובות משליך על קביעת הרף התחתון של מתחם העונש ל-""אירוע"" (לפי סעיף 40יג(א) לחוק העונשין) הכולל יותר מעבירה אחת מאלה המנויות בסעיף 355(א) הנ""ל. זאת, הן כשמדובר באותו סעיף עבירה והן בסעיפי עבירה שונים; ובין אם מספר מעשי העבירה נקוב בכתב האישום, ובין אם הוא בלתי-מסוים (""ריבוי עבירות"").",דיון והכרעה
"ע""פ 5617∕19","סעיף 355(א) לחוק העונשין עצמו ""שותק"" בסוגיה זו – ואף שנחקק לפני למעלה מעשרים שנה, והרשעה בעבירות מין מרובות אינה בגדר חריג – היא אף טרם נידונה לעומקה בפסיקה. מהמקרים הבודדים בהם הוזכרה, אגב אורחא, עולות שתי גישות מנוגדות: האחת קובעת את העונש המזערי במשותף לכל העבירות וללא תלות במספרן – קרי, לפי עבירת המין החמורה ביותר (להלן: הגישה החופפת) – והאחרת לכל מעשה עבירה בנפרד, היינו לפי עונשיהם המזעריים (להלן: הגישה המצטברת).",דיון והכרעה
"ע""פ 5617∕19","	בתוך כך, נראה שלגישה ""המצטברת"" יש יותר מסתייגים מתומכים (ע""פ 9603/09 פלוני נ' מדינת ישראל,[פורסם בנבו] פסקה 23 לחוות דעתו של השופט ג'ובראן, וחוות דעתו של השופט מלצר (כתוארו אז) (27.9.2011)), ואילו הגישה ""החופפת"" תוארה כ-""פרקטיקה נוהגת"" (ע""פ 6662/13 פלוני נ' מדינת ישראל, [פורסם בנבו] פסקה 13 לחוות דעתו של השופט הנדל (2.3.2015)), כפי שגם ציין בית המשפט המחוזי בקביעת מתחם העונש לאישום הראשון. ",דיון והכרעה
"ע""פ 5617∕19","אלא שההסתייגות מהגישה המצטברת הובעה בהקשר מעט שונה, ובהסתמך על ברירת-המחדל הכללית לפיה עונשי מאסר בפועל ירוצו בחופף, בהתאם לסעיף 45(א) לחוק העונשין – אשר בוטל כחלק מהתיקון לחוק זה שעניינו הבניית שיקול הדעת השיפוטי בענישה (סעיף 2 לחוק העונשין (תיקון מס' 113), התשס""ב-2012 (להלן: תיקון 113)). מאז טרם יושמה ברירת-המחדל האמורה ביחס לקביעת מתחמי ענישה, כאשר עצם ההבחנה בין חפיפה להצטברות רלוונטית לכאורה רק לגזירת עונשים נפרדים לאירועים הכוללים כמה עבירות כל אחד (סעיף 40יג(ב) לחוק העונשין).",דיון והכרעה
"ע""פ 5617∕19","כן אזכיר, כי גם לפי סעיף 45(א) הנ""ל ניתן היה לסטות מברירת-המחדל בהוראה מפורשת של בית המשפט, ואף נקבע כי ברירת-המחדל ""לא נתקבלה... כמדיניות עונשית כללית ומחייבת"" (ע""פ 1601/03 עיני נ' מדינת ישראל, פ""ד נט(5) 949, 959-957 (2005)). ",דיון והכרעה
"ע""פ 5617∕19","לכך ראוי להוסיף את דבריה הנכוחים של השופטת (כתוארה אז) ביניש, אשר בראייתי נכונים ביתר שאת בהקשר דנן:",דיון והכרעה
"ע""פ 5617∕19","""כאשר נאשם מורשע בכמה עבירות מין שניתן להשקיף עליהן כמעשים נפרדים ועצמאיים, וכאשר טמונה בהן חומרה מיוחדת בשל אופיין ונסיבות ביצוען, יש בכך כדי להצדיק הטלת עונשים מצטברים בגינן באופן מלא או למצער חלקי. כך למשל כאשר הנאשם מורשע בביצוע עבירות מין חמורות בכמה קורבנות, ראוי ליתן משקל לאינטרס העצמאי של כל אחד מהקורבנות לשלמות גופו ונפשו ולכבודו כאדם על דרך של הטלת עונשים מצטברים בגין אותם מעשים"" (ע""פ 1899/04 ליבוביץ נ' מדינת ישראל, פ""ד נט(5) 934, 944 (2005)).",דיון והכרעה
"ע""פ 5617∕19","על רקע זה, איני רואה קושי עקרוני או מעשי באימוץ מוגבל של הגישה המצטברת לצורך קביעת הרף התחתון במתחם עונש לעבירות מין מרובות שבצדן עונש מזערי. עם זאת, אין זה נחוץ ואף לא יהיה זה נכון לקבוע ""כלל אצבע"" ליישום הגישה המצטברת בהקשר זה – ולוּ בשל מגוון המקרים האפשריים, והשלכותיהם על הפעלת והבניית שיקול הדעת השיפוטי בענישה.",דיון והכרעה
"ע""פ 5617∕19","בענייננו, האישום הראשון (הנכדה) כולל שני סעיפי עבירות מין – שניהם גוררים עונש מזערי, וקבועים בהם עונשים מרביים של 20 ו-10 שנות מאסר (סעיפים 351(א) ו-351(ג)(1) לחוק העונשין, בהתאמה). האישום השני (האחיינית), לעומת זאת, כולל ניסיון לבצע עבירת מין, עליו לא חל העונש המזערי (סעיף 27 לחוק העונשין); וכן  עבירת מין הנושאת עונש מרבי של 15 שנות מאסר (סעיף 351(ג)(2) לחוק העונשין).",דיון והכרעה
"ע""פ 5617∕19","מכאן, שיישום דווקני של הגישה המצטברת – לפי סעיפי העבירה בלבד, ומבלי להתחשב במספר המעשים – משמעו שהרף התחתון של מתחם העונש לאישום הראשון צריך היה להיות 7.5 שנות מאסר; וביחס לאישום השני, 3 שנים ו-9 חודשי מאסר.",דיון והכרעה
"ע""פ 5617∕19","	אך גם בכך אין די, שכן בכל הסעיפים הללו המערער הורשע בביצוע ""ריבוי עבירות"", ויודגש כי מדובר בלשון מקוצרת ומעודנת לעבריינות מין שיטתית וממושכת. לפיכך, אף להיבט מסוים זה יש לתת ביטוי בקביעת מתחמי העונש במידה משמעותית משקבע בית המשפט המחוזי (וראו: 2751/14 פלוני נ' מדינת ישראל, [פורסם בנבו] פסקה 4 (20.9.2015)).",דיון והכרעה
"ע""פ 5617∕19","אשר לאישום השלישי: עבירת המין שביצע המערער בבתו נושאת עונש מרבי של 5 שנות מאסר (סעיף 1 לחוק העונשין (תיקון מס' 22), התשמ""ח-1988), כך שהרף התחתון של מתחם העונש הרלוונטי צריך היה להיות שנה ו-3 חודשי מאסר.",דיון והכרעה
"ע""פ 5617∕19","	אלא שסעיף 355(א) הנ""ל כלל אינו מוזכר בקביעת המתחם לאישום זה – ולמען הסדר הטוב, אציין כי תיתכן שאלה לגבי תחולתו למפרע, מאחר שנחקק לאחר שהמערער ביצע את עבירת המין בבתו (חוק העונשין (תיקון מס' 51), התשנ""ח-1998). אולם איננו נדרשים להחיל את הסעיף במקרה דנן, ועל כן ניתן להותיר את השאלה בצריך עיון: לשיטתי, עסקינן במשמעות העונש המזערי לעניין הבניית שיקול הדעת השיפוטי בענישה – היינו, בפרשנות הוראות שעל תחולתן אין חולק (ראו: סעיף 3 לתיקון 113; ע""פ 9155/12 פלוני נ' מדינת ישראל, [פורסם בנבו] פסקאות 14-13 והאסמכתאות שם (19.11.2014)).",דיון והכרעה
"ע""פ 5617∕19","זאת ועוד, אני סבור כי יש מקום להחמיר גם ברף העליון של כל אחד מהמתחמים שנקבעו בעניינו של המערער. כאמור, לטענת המדינה, בעבירות מין חמורות בכלל, ובמקרה הנוכחי בפרט, על העונש המרבי להוות ""נקודת מוצא"" למלאכת הענישה – וזאת כדברי השופט י' קדמי:",דיון והכרעה
"ע""פ 5617∕19","""לשיטתי, במקרים מסוג זה, תקרת העונש שקובע המחוקק צריכה להיות ״נקודת המוצא״, שממנה יוצא בית המשפט לדרך הקשה של קביעת העונש ההולם את המקרה שלפניו, ואין להתייחס אליה כאל ״נקודת סיום״, שאותה רואים ואליה אין מגיעים. הותרת עונש מרבי בגדר ״הלכה ואין מורין כן״, עומדת בניגוד להנחייתו המפורשת של המחוקק ונוטלת מידה לא מבוטלת מכוחו לשמש גורם מוקיע, מתריע ומרתיע."" (ע""פ 2620/93 מדינת ישראל נ' פלוני, פ""ד מט(3) 1, 4-3 (1995)).",דיון והכרעה
"ע""פ 5617∕19","בראייתי יש לנקוט משנה זהירות בעניין, ולוּ מאחר שגישת ""נקודת המוצא"" טרם קנתה אחיזה בפסיקה. אף שבשנים האחרונות הביאה גישה דומה להחמרה בעונש (ע""פ 3124/18 פלוני נ' מדינת ישראל, [פורסם בנבו] פסקאות 17-16 לחוות דעתו של השופט שטיין (14.8.2019)), מאז היא כבר סויגה במקרה אחד (ע""פ 147/21 מדינת ישראל נ' ביטון, [פורסם בנבו] פסקה 8 לחוות-דעתו של השופט שטיין (14.2.2021)), ובתווך נדחתה מבלי שנדונה לגופה במקרה נוסף (ע""פ 7097/20 מדינת ישראל נ' פלוני [פורסם בנבו] (25.12.2020)).",דיון והכרעה
"ע""פ 5617∕19","ולא בכדי: נדמה שאין גבול לחומרת עבירות המין, ולכן שימוש-יתר בעונש המרבי עלול להביא במהרה למיצוי מרחב שיקול הדעת השיפוטי בענישה, מבחינה פורמאלית ומהותית. כמו כן, גם בקרב עבירות המין החמורות ביותר קיימת שונות רבה, בשלל היבטים – דבר המקשה על גיבוש הנחיות חדות וקשיחות למלאכת הענישה, ומחייב גמישות בהפעלת שיקול הדעת השיפוטי לאור העקרונות המנחים – הלימה, אינדיבידואליות, ואחידות הענישה.",דיון והכרעה
"ע""פ 5617∕19","חלק מתפקידה של ערכאת ערעור הוא להגן על גמישות זו, לרבות בעבודת הערכאות הדיוניות – ולפיכך היישום העדכני של גישת ""נקודת המוצא"" בפסיקה מוקשה בעיניי.",דיון והכרעה
"ע""פ 5617∕19","	אשר על כן, אני סבור כי גם בהקשר זה עדיפה גישת ביניים, לפיה העונש המרבי על עבירות מין יהווה ""נקודת מכוון"" – לא מוצא, ולא בהכרח סיום – בכך שיסמן עבור בית המשפט את תקרת מתחם העונש במקרים החמורים ביותר, מבחינת סוג העבירה ודרך ביצועה, לרבות קיומן של נסיבות מחמירות ייחודיות, כגון קטינות וקרבת משפחה, וכן מבחינה כמותית (מספר מעשי העבירה, משך ותדירות ביצועם, ומספר הקורבנות). כל זאת, בהתאם לתפיסת העונש המרבי כ-""סימן דרך לענישה ראויה"" (ע""פ 2505/07 מדינת ישראל נ' פלוני, [פורסם בנבו] פסקה 13 (8.4.2008)), ומכאן לטעמי מקבלת משנה-תוקף במקרים אלה.",דיון והכרעה
"ע""פ 5617∕19","על כן, חיוני בעיניי כי במקרים המתאימים, בית המשפט ימצא כראוי והולם להטיל את העונש המרבי על עבירת המין החמורה ביותר – ולפיכך, אין לקבוע את מתחם העונש באופן הסותם מראש את הגולל על האפשרות שהעונש המרבי אכן יוטל.",דיון והכרעה
"ע""פ 5617∕19","הלכה למעשה, זוהי המשמעות של מיקום הרף העליון מתחת לעונש המרבי בהפרש ניכר, שכן חריגה לחומרה ממתחם העונש תתאפשר משיקולי הגנה על שלום הציבור (סעיף 40יא(ה) לחוק העונשין), אשר לא בהכרח יתקיימו גם ביחס למי שהורשע בביצוע עבירות מין חמורות. כך גם בענייננו: אף שהערכת המסוכנות של המערער היא ""בינונית-גבוהה"", גזר-הדין כלל לא נדרש לאפשרות החריגה לחומרה משיקולים אלה.",דיון והכרעה
"ע""פ 5617∕19","מכאן, שבאישום הראשון, הגבול העליון של מתחם העונש צריך היה להיות 20 שנות מאסר – כעונש המרבי לצידה של עבירת המין החמורה ביותר באישום זה – במקום 11 שנים בפועל, כפי שנקבע בגזר-הדין. בדומה, הגבול העליון של המתחם באישום השני צריך היה להיות 15 שנות מאסר, חלף 5 שנים שנקבעו בפועל.",דיון והכרעה
"ע""פ 5617∕19","ביחס למתחם שנקבע באישום השלישי שבה ומתעוררת סוגיית התחולה למפרע. כאמור, בעת שהמערער ביצע את עבירת המין בתו, עונשה המרבי היה 5 שנות מאסר – אולם מאז נחקקו סעיפי החמרה שונים, מכוחם עלה עונשן המרבי של עבירות המין, בפרט כאשר הן מבוצעות בקטינים על-ידי בן-משפחה (סעיפים 345(ב)(1), 348(ב) ו-351(ג)(2) לחוק העונשין). עם זאת, כמצוין לעניין הענישה המזערית, עסקינן ביישום הוראות תיקון 113 ולא בתחולת סעיפי ההחמרה הנ""ל; לכן, ניתן ואף נדרש יהיה להגביה את הרף העליון של מתחם העונש, בהתאם להחמרה המתמשכת בענישה על עבירות מין.",דיון והכרעה
"ע""פ 5617∕19","לסיכום חלק זה, ולמען הסר ספק, אציין כי מיישום משולב של האמור לעיל עשויים להתקבל מתחמי ענישה רחבים, שעלולים לעורר קושי לאור הביקורת שנמתחת לעיתים בהקשר זה (ע""פ 1079/16 הנ""ל, [פורסם בנבו] בפסקאות 21-19). אולם, קיימים שלושה שיקולים מרכזיים התומכים בגישתו זו:",דיון והכרעה
"ע""פ 5617∕19","ראשית, גישות אלה מגלמות פרשנות אפקטיבית והרמונית למכלול הוראות החוק הרלוונטיות – אלה שעניינן הבניית שיקול הדעת השיפוטי בענישה, ובפרט אלה הקובעות עונשים מזעריים ומרביים לעבירות מין; וביחס לאלה האחרונות, כידוע, נקבע זה מכבר כי הן מהוות אמירה נורמטיבית של המחוקק אשר בית המשפט נדרש לתת לה תוקף בענישה מחמירה.",דיון והכרעה
"ע""פ 5617∕19","שנית, שתי הגישות מגשימות את כוונת המחוקק מבלי לפגוע בגמישות הנחוצה לבית המשפט, לנוכח המגוון הרחב של נסיבות ומאפיינים אפשריים, אפילו במקרים החמורים ביותר של עבירות מין. בהתאם, אימוצן המשולב יאפשר החמרה מערכתית ומשמעותית כאחד של הענישה במקרים אלה: מתחמי הענישה שיתקבלו מכך, כשמם כן הם, יתחמו את הדיונים המתנהלים בעניין – בין ערכאת הערעור לערכאות הדיוניות, בינן לבין הצדדים, ואולי אף בין הצדדים לבין עצמם – לטווח הולם של עונשי מאסר.",דיון והכרעה
"ע""פ 5617∕19","	שלישית, ומעל הכל, שילוב הגישות המוצעות הכרחי למימוש דבריו הנחרצים והנוקבים – וכן החוזרים והנשנים – של בית משפט זה ביחס לענישה על עבירות מין (ע""פ 6098/17 פלוני נ' מדינת ישראל, [פורסם בנבו] פסקה 15 לחוות דעתי (24.7.2018)).",דיון והכרעה
"ע""פ 5617∕19","ענישה זו אמורה לבטא סלידה עמוקה והוקעה חברתית, לזעוק את זעקת הקורבנות, לייצר תיקון מוסרי – ובעיקר לבודד ולהרתיע עבריינים פוטנציאליים, בפרט אלה הפוגעים בקטינים בתוך המשפחה.",דיון והכרעה
"ע""פ 5617∕19","לצד כל האמור, ראוי היה לטעמי שבית המשפט המחוזי ינמק את שיקוליו בגזר דינו באופן נרחב משנעשה בפועל. זאת, בפרט ביחס להחלטתו לגזור על המערער עונש כולל לארבעת האישומים, חלף עונשים נפרדים (תוך התייחסות לחפיפתם או הצטברותם); ביחס לקביעת עונשו של המערער בכל אחד מהמתחמים שנקבעו בעניינו; וכן ביחס לרלוונטיות של גזרי הדין שנסקרו לשם בחינת הענישה הנוהגת לעניינו של המערער (ע""פ 3619/14 פלוני נ' מדינת ישראל, [פורסם בנבו] פסקאות 32-31 לחוות דעתו של השופט מזוז (3.9.2015)).",דיון והכרעה
"ע""פ 5617∕19","	בהקשר אחרון זה, אין לי אלא להסכים עם המדינה, כי נכון היה להתאים את רף הענישה הנהוג שנקבע למספר המתלוננות בענייננו. זאת, הן מהטעם העקרוני של מתן משקל לאינטרס העצמאי של כל קורבן (ע""פ 1899/04 הנ""ל, [פורסם בנבו] שם); והן כעניין מעשי – כשם שלצורך האישומים השלישי והרביעי, בית המשפט המחוזי גזר את רף הענישה הנהוג באופן יחסי ממקרים של ריבוי עבירות.",דיון והכרעה
"ע""פ 5617∕19","	לכן, ספק בעיניי אם גזר-הדין משקף את מדיניות הענישה הנהוגה, ובפרט את מגמתה העכשווית במקרים של ריבוי קורבנות (ראו למשל ע""פ 6390/20 מדינת ישראל נ' פלוני [פורסם בנבו] (10.2.2021); ע""פ 968/20 פלוני נ' מדינת ישראל [פורסם בנבו] (22.3.2021); ע""פ 9728/16 פלוני נ' מדינת ישראל [פורסם בנבו] (27.2.2019); ע""פ 9058/16 מדינת ישראל נ' פלוני [פורסם בנבו] (7.3.2018); ע""פ 1605/13 הנ""ל; ע""פ 9155/12 הנ""ל; וע""פ 6092/10 פלוני נ' מדינת ישראל [פורסם בנבו] (18.7.2012)).",דיון והכרעה
"ע""פ 5617∕19","	לבסוף, ובפרט לאור מהלך הדיון בעל-פה, אבהיר כי אין בידי לקבל את טענת המערער כי יש לזקוף לזכותו את השינוי שהתחולל בו מאז ניתן גזר-הדין. מטבע הדברים, לא ניתן להעריך את כנותה של חרטה על-סמך המשפט הבודד שאמר המערער בדיון שקיימנו; כפי שציינתי בהקשר אחר, זהו יתרונה המובהק של הערכאה הדיונית, שהתרשמה מהמערער באופן בלתי-אמצעי וממושך (ע""פ 6193/20 בר זכאי נ' מדינת ישראל, [פורסם בנבו] פסקה 31 לחוות דעתי (25.3.2021)).",דיון והכרעה
"ע""פ 5617∕19","לנוכח התרשמות זו, כאמור בגזר-הדין, מקובלת עליי טענת באת-כוח המדינה, כי דרוש חיווי חיצוני כלשהו לחרטה הנטענת על-מנת שיינתן לה משקל לקולה. לשיטתי, בתשלום מלוא הפיצויים שפסק בית המשפט המחוזי אין די לעניין זה, וגם לא בהימנעות מלערער על הכרעת הדין המרשיעה.",דיון והכרעה
"ע""פ 5617∕19","	מנגד, איני מוצא ממש בטענה שאפשרויות המערער מוגבלות בשל מדיניות השב""ס ביחס לטיפול בעברייני מין. אף שבית משפט זה כבר עמד על הבעייתיות שכרוכה בכך (ע""פ 9603/09 הנ""ל, [פורסם בנבו] בפסקה ג' לחוות דעתו של השופט רובינשטיין), רב המרחק בין קושי זה לבין הקלה בעונש מקום בו לא ניתן להעריך את סיכויי שיקומו של המערער. אין חולק שיש לעודד שיקום, אולם הליך טיפולי אינו מהווה חלופה לעונש ראוי.",דיון והכרעה
"ע""פ 5617∕19","לנוכח מיעוט הנסיבות המקלות והצורך בהרתעת הרבים, יוצא כי ראוי היה לגזור את עונשו של המערער מעל לרף האמצע, בכל האישומים – ובשלושת העיקריים, לפי המתחמים הבאים: 10 עד 20 שנות מאסר לאישום הראשון, 7.5 עד 15 שנות מאסר לאישום השני, ושנה ושלושה חודשים עד 5 שנים לאישום השלישי.",דיון והכרעה
"ע""פ 5617∕19","בנוסף, אף שלטעמי ראוי היה, לכל הפחות, לגזור בנפרד את עונש המאסר בפועל לאישום הרביעי ולהורות כי ירוצה במצטבר, הרי שבשל אי-מיצוי הדין עם המערער אציע כי עונש המאסר בפועל ייגזר באופן כולל לארבעת האישומים, וייקבע על 15 שנים. הפיצוי לטובת הנכדה יועלה לסך של 120,000 ש""ח; לטובת האחיינית – לסך של 70,000 ש""ח; ולטובת הבת – לסך של 40,000 ש""ח.",דיון והכרעה
"ע""פ 5617∕19",ש ו פ ט,דיון והכרעה
"ע""פ 5617∕19","אני מסכימה עם חברי השופט י' אלרון כי היה מקום להחמיר בעונשו של המערער בע""פ 5668/19 והמשיב בע""פ 5617/19 (שכונה על-ידי חברי, מטעמי נוחות, המערער, וכך יכונה גם על-ידי). עבירות המין אשר בהן הוא הורשע – שאותן ביצע בנכדתו, באחייניתו ובבתו, בעשרות מקרים שנמשכו על פני שלושה עשורים, הנסיבות החמורות האופפות אותן והימנעותו מנטילת אחריות למעשיו – מחייבות תגובה עונשית הולמת, חמורה יותר מזו שנקבעה על-ידי בית המשפט המחוזי. על כן, אני מצטרפת למסקנה כי יש לקבל את ערעורה של המדינה הן ביחס למשך תקופת המאסר בפועל שתושת על המערער והן ביחס להעלאת סכום הפיצויים שעליו לשלם למתלוננות, כפי שהציע חברי.",השופטת ד' ברק-ארז:
"ע""פ 5617∕19","לצד זאת, משלא נשמעו בפנינו טיעונים עקרוניים בסוגיות הנוגעות למתחמי הענישה, אלא אך טיעונים שהתמקדו ביישומן של ההלכות הפסוקות על המקרה דנן, אני מבקשת להימנע מלדון בהרחבה בחלק מהסוגיות שבהן דן חברי השופט אלרון – קביעת הרף התחתון של מתחם הענישה בשים לב לגישה שכונתה ""מצטברת"" כאשר מיוחסות לנאשם מספר עבירות שנקבעו להן עונשי מינימום, וכן הזיקה בין העונש המרבי הקבוע לצד העבירה לבין הרף העליון של מתחם הענישה. סוגיות אלה מעוררות שאלות פרשניות שלהן השלכות רוחב ולכן, כשלעצמי, אני סבורה כי ראוי היה להכריע בהן על בסיס טיעון סדור של המדינה, ואולי אף לאחר קבלת עמדה מטעם הסניגוריה הציבורית. בנסיבות אלה, ונוכח התייחסותו של חברי לדברים, אסתפק במספר אמירות קצרות, שלשיטתי הן בגדר למעלה מן הצורך.",השופטת ד' ברק-ארז:
"ע""פ 5617∕19","הגישה ""המצטברת"" לקביעת הרף התחתון של העונש – חברי השופט אלרון נדרש בעניין זה ל""צבירה"" של העונשים המזעריים שנקבעו בצד העבירות שנכללו בכל אירוע ואירוע, ולו כצבירה חלקית. כשלעצמי, אני נוטה להימנע מטרמינולוגיה של צבירה, ולהסתפק בכלל המובן מאליו שמספר העבירות המיוחסות לנאשם בגדרו של כל אישום אמור להשפיע מטבע הדברים על קביעתו של מתחם העונש – הן המתחם התחתון והן המתחם העליון – וממילא גם על מידת העונש שיושת בסופו של דבר.",השופטת ד' ברק-ארז:
"ע""פ 5617∕19","בהתאם, הוא מעמיד את הרף העליון של מתחם הענישה בעניינו של המערער, למצער באישומים הראשון והשני, על עונש המקסימום. אינני סבורה שיש להכריע האם במקרה זה אכן ראוי להעמיד את תקרת מתחם העונש על העונש המרבי. די לנו לקבוע כי הגבול העליון של מתחם הענישה במקרה זה לא היה חמור דיו, אף מבלי להידרש לזיהויו עם עונש המקסימום, ומבלי לחלוק על כך שיהיו מקרים שבהם עונש המקסימום יסמן את המתחם העליון של הענישה.",השופטת ד' ברק-ארז:
"ע""פ 5617∕19","מכל מקום, כאמור בפתח דבריי, מבחינתי העיקר הוא בכך שבמבט כולל העונש שהשית בית המשפט המחוזי במקרה זה על מי שפגע באופן קשה בשלוש מבנות משפחתו – נכדתו, אחייניתו ובתו – באופן שגרם להן חבלות בגוף ובנפש, אינו הולם את חומרת המעשים. אני מצטרפת אפוא למסקנתו של חברי השופט אלרון כי יש לדחות את ערעורו של המערער ולקבל את ערעורה של המדינה על גזר הדין.",השופטת ד' ברק-ארז:
"ע""פ 5617∕19",ש ו פ ט ת,השופטת ד' ברק-ארז:
"ע""פ 5617∕19","אני מצטרף לפסק דינו של חברי, השופט י' אלרון, מנימוקיו. זאת, פרט לדברים הכלליים והעקרוניים בסוגיות שעניינן מתחמי הענישה. שני נימוקים מצטברים לכך. אחד, חברתי השופטת ד' ברק-ארז נמנעה מלהציג את עמדתה באופן מלא, והסתפקה באמרות קצרות. חברתי הסבירה את עמדתה שלא להרחיב, בכך שהצדדים לא קיבלו הזדמנות לטעון ביחס להיבטים הכלליים. נקודה זו היא הנימוק השני שמוביל אותי למסקנה כי יש להותיר את הדיון בסוגיות הכלליות לעת מצוא, ולאחר שהצדדים קיבלו הזדמנות לטעון בעניין.",המשנה לנשיאה נ' הנדל:
"ע""פ 5617∕19","כאמור, אני מצטרף לפסק דינו של חברי, השופט י' אלרון, אשר להכרעה בתיק זה.",המשנה לנשיאה נ' הנדל:
"ע""פ 5617∕19",	הוחלט כאמור בפסק דינו של השופט י' אלרון. ,המשנה לנשיאה
"ע""פ 5617∕19"," ניתן היום, ‏י""ח באלול התשפ""א (‏26.8.2021). ",המשנה לנשיאה
"ע""פ 5617∕19",ש ו פ ט ת,המשנה לנשיאה 
"ע""פ 5617∕19",ש ו פ ט,המשנה לנשיאה 
"ע""פ 5617∕19",   19056170_J10.docx   עע,_________________________
"ע""פ 5617∕19","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 5617∕19",ד' ברק ארז 54678313-5617/19,_________________________
"ע""פ 5617∕19",נוסח מסמך זה כפוף לשינויי ניסוח ועריכה,_________________________
"ע""פ 5617∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
