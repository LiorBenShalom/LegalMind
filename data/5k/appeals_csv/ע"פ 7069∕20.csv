verdict,text,part
"ע""פ 7069∕20",בבית המשפט העליון בשבתו כבית משפט לערעורים פליליים,nothing
"ע""פ 7069∕20","ע""פ 7069/20",nothing
"ע""פ 7069∕20",כבוד השופט נ' הנדל,לפני:	
"ע""פ 7069∕20",כבוד השופטת ד' ברק-ארז,לפני:	
"ע""פ 7069∕20",כבוד השופט י' אלרון,לפני:	
"ע""פ 7069∕20","ערעור על גזר דינו של בית המשפט המחוזי בירושלים ב-ת""פ 57474-03-19 [פורסם בנבו] מיום 2.9.2020 שניתן על ידי כב' השופטת ד' כהן-לקח",מדינת ישראל
"ע""פ 7069∕20","ו' בטבת התשפ""ב    ",תאריך הישיבה:
"ע""פ 7069∕20","עו""ד עבד ג'יג'יני ",בשם המערער:
"ע""פ 7069∕20",בשם המשיבה:,בשם המערער:
"ע""פ 7069∕20","עו""ד הילה גורני ",בשם המערער:
"ע""פ 7069∕20",מתורגמן לשפה הערבית:,בשם המערער:
"ע""פ 7069∕20","חוק העונשין, תשל""ז-1977: סע'  144, 144(ב), 329(א)(1), 329(א)(2), 340(ב), 340א",חקיקה שאוזכרה: 
"ע""פ 7069∕20",מיני-רציו:,חקיקה שאוזכרה: 
"ע""פ 7069∕20","* דחיית ערעור על גז""ד, בגדרו הושתו על המערער 40 חודשי מאסר בפועל לצד ענישה נלווית. זאת, בגין הרשעתו, על פי הודאתו במסגרת הסדר טיעון, בעבירות אלימות ונשק על רקע סכסוך משפחתי בין משפחת המערער לבין המתלונן.",חקיקה שאוזכרה: 
"ע""פ 7069∕20",* עונשין – ענישה – מדיניות ענישה: התערבות ערכאת ערעור,חקיקה שאוזכרה: 
"ע""פ 7069∕20",* עונשין – ענישה – מדיניות ענישה: עבירות נשק,חקיקה שאוזכרה: 
"ע""פ 7069∕20",* עונשין – ענישה – מדיניות ענישה: עבירות אלימות,חקיקה שאוזכרה: 
"ע""פ 7069∕20",* עונשין – ענישה – אחדות הענישה,חקיקה שאוזכרה: 
"ע""פ 7069∕20","ערעור על גז""ד, בגדרו השית בימ""ש מחוזי על המערער עונש של 40 חודשי מאסר בפועל לצד ענישה נלווית. זאת, בגין הרשעתו, על פי הודאתו במסגרת הסדר טיעון, בעבירות אלימות ונשק על רקע סכסוך משפחתי בין משפחת המערער לבין המתלונן.",.
"ע""פ 7069∕20","ביהמ""ש העליון (מפי השופט י' אלרון, בהסכמת השופטים נ' הנדל וד' ברק-ארז) דחה את הערעור מהטעמים הבאים:",.
"ע""פ 7069∕20","הלכה היא כי לא בנקל תתערב ערכאת הערעור בחומרת העונש שנקבעה על ידי הערכאה הדיונית, אלא בנסיבות חריגות שבהן נפלה טעות מהותית ובולטת בגזר הדין, או שעה שהעונש שהוטל חורג באופן קיצוני מהענישה המקובלת במקרים דומים. עניינו של המערער אינו נמנה עם אותם מקרים חריגים.",.
"ע""פ 7069∕20","לא אחת עמד בימ""ש זה על החומרה היתרה שבעבירות אלימות בכלל, ובעבירה של חבלה בכוונה מחמירה בפרט, לאור הפגיעה הקשה בזכותו של אדם לשלמות גופו, בכבודו העצמי, ובתחושת הביטחון האישי שלו. לא זו בלבד, אלא יש ליתן ביטוי לחומרה שיש לראות בהתנהגות אלימה אשר באה כניסיון לפתירת סכסוכים. בהתאם, ראוי להטיל ענישה ממשית ומוחשית, המרתיעה את הציבור מפני נקיטת אמצעים בדרכים אלימות על פני ההליכה בדרך הנועם והשלום.",.
"ע""פ 7069∕20","במקרה דנן, המערער נטל חלק משמעותי במסכת אלימה, בה ארב עם אחרים למתלונן על מנת לתוקפו ואשר סופה בחילופי יריות ברחובה של עיר. כל זאת, על רקע סכסוך משפחתי בין משפחת המערער לבין המתלונן.",.
"ע""פ 7069∕20","לא נמצא כי יש להקל בעונשו של המערער, באופן המשווה בין עונשו לבין עונשיהם של יתר המעורבים. חלקו של המערער במעשים היה רב יותר, בפרט לנוכח העובדה כי הוא נשא עמו נשק, מבלי שיתר המעורבים ידעו על כך, וכי המארב בוצע בסמוך לביתו של המערער. הפער בין חלקו של המערער באירועים לבין יתר הנאשמים אף בא לידי ביטוי בעובדה כי הורשע בעבירות נשק ובעבירת אלימות חמורה יותר, נתון המצדיק בפני עצמו פער בענישה.",.
"ע""פ 7069∕20","יתירה מזאת, ביהמ""ש המחוזי הלך כברת דרך עם המערער כאשר הקל עימו לאור נסיבותיו האישיות והמשפחתיות המיוחדות, ובשים לב להחלטה שלא להעמיד לדין את המתלונן ולא נמצא מקום להקלה נוספת בעונשו.",.
"ע""פ 7069∕20","ביהמ""ש המחוזי לא חרג מסמכותו עת הורה על עריכת תסקיר מטעם שירות המבחן מבלי שהתבקש לכך על ידי המערער. מכל מקום, משנקבע עונשו של המערער ברף התחתון של מתחם העונש ההולם, לא ניתן לומר כי ניתן משקל מופרז לתסקיר שירות המבחן שהוגש בעניינו.",.
"ע""פ 7069∕20","לפנינו ערעור על גזר דינו של בית המשפט המחוזי ירושלים בת""פ 57474-03-19 [פורסם בנבו] (השופטת ד' כהן-לקח), מיום 2.9.2020, בגדרו השית בית משפט קמא על המערער עונש של 40 חודשי מאסר בפועל לצד ענישה נלווית. זאת, בגין הרשעתו, על פי הודאתו במסגרת הסדר טיעון, בעבירות אלימות ונשק. ",השופט י' אלרון:
"ע""פ 7069∕20","על פי המתואר בכתב האישום המתוקן, המערער ושלושה אחרים החליטו לתקוף את המתלונן ולגרום לו לחבלות, על רקע חשד שהתעורר בקרבם כי המתלונן אחראי לדקירת המערער על ידי אחר, להצתת רכבו של אחיו, ולהצתת חנות שבבעלות אחד האחרים.",העובדות הצריכות לעניין
"ע""פ 7069∕20","ביום התקיפה, ארבו המערער והאחרים למתלונן בדרכו הביתה בשלושה רכבים שונים, בסמוך לביתו של המערער ובעוד הלה חמוש בנשק, מבלי שהאחרים ידעו על כך. משהגיע המתלונן, החל אחד האחרים בנסיעה פרועה אחריו ונצמד לרכבו מאחור, תוך ששני הרכבים הנוספים הגיחו וחסמו את דרכו של המתלונן מלפנים.",העובדות הצריכות לעניין
"ע""פ 7069∕20","המערער והאחרים ניגשו אל רכבו של המתלונן. לאחר שיצא המתלונן מרכבו החלו חילופי יריות בינו לבין המערער, במהלכו נפגעו שניהם ואחד האחרים. בפרט, נגרמו למתלונן שלושה פצעי ירי בדופן החזה מימין ופצעי ירי נוספים, בין היתר בגבו, בחזה בסמוך לאבי העורקים ובגפיו.",העובדות הצריכות לעניין
"ע""פ 7069∕20","בגין מעשים אלו, יוחסו למערער עבירת חבלה בכוונה מחמירה לפי סעיף 329(א)(1) וסעיף 329(א)(2) לחוק העונשין, התשל""ז–1977 (להלן: החוק); עבירה של נשיאת נשק לפי סעיף 144(ב) לחוק זה; ועבירת ירי מנשק חם לפי סעיף 340(ב) לחוק.",העובדות הצריכות לעניין
"ע""פ 7069∕20",המערער הורשע ביום 2.9.2020 על פי הודאתו במסגרת הסדר טיעון בעבירות שיוחסו לו בכתב האישום.,ההליך בבית משפט קמא
"ע""פ 7069∕20","במהלך הדיון שבו הוצג הסדר הטיעון לבית המשפט המחוזי, הבהירה באת כוח המשיבה כי הוסכם שהמערער יודה בעובדות כתב האישום המתוקן ללא הסכמה לעניין העונש. כמו כן, ציינה באת כוח המשיבה כי הוסכם שבמסגרת הטיעונים לעונש, ""הצדדים לא יחרגו מהעובדות של כתב אישום המתוקן ומהנספח להסדר, לא יסתרו אותן ולא יוסיפו עליהן"", כלשונה.",ההליך בבית משפט קמא
"ע""פ 7069∕20","בפרט, כעולה מגזר דינו של בית המשפט המחוזי, הוסכם במסגרת נספח זה כי המערער יוכל לטעון שהמתלונן ירה לעברו ראשון, והמשיבה לא תשיג על כך.",ההליך בבית משפט קמא
"ע""פ 7069∕20","בית המשפט המחוזי דחה בגזר דינו את טענות המערער לאכיפה בררנית, בשל החלטת המשיבה שלא להעמיד לדין את המתלונן בגין החבלה שגרם למערער ולאחר. נקבע כי החלטה זו נסמכת על שיקולים ענייניים, ובהן ידיעה מודיעינית אשר יש בה כדי לסייע להגנת המתלונן, והצורך להותיר את זהות מוסר הידיעה חסויה מפאת הגנה על שלום הציבור. יחד עם זאת, העיר בית המשפט המחוזי כי יש בהחלטה זו של המשיבה כדי להוות שיקול לקולא בגזירת עונשו של המערער.",ההליך בבית משפט קמא
"ע""פ 7069∕20","בקביעת מתחם העונש ההולם, שקל בית המשפט המחוזי את הערכים המוגנים שנפגעו כתוצאה מביצוע העבירה, ובכלל זה ההגנה על שלמות הגוף, ההגנה על שלום הציבור, ומדיניות הענישה הנוהגת.",ההליך בבית משפט קמא
"ע""פ 7069∕20","אשר לנסיבות ביצוע העבירה, התייחס בית המשפט המחוזי לתכנון שקדם לביצוע העבירות; לנזק הפוטנציאלי הטמון בשימוש בנשק חם ברחובה של עיר; ולחלקו המשמעותי של המערער באירוע. בהקשר אחרון זה הודגש כי המארב למתלונן בוצע בסמוך לבית המערער, אשר נשא עמו נשק ללא ידיעת שותפיו למעשים.",ההליך בבית משפט קמא
"ע""פ 7069∕20","לאור כל זאת, קבע בית המשפט המחוזי כי מתחם העונש ההולם את מעשי המערער הוא בין 40 ל-72 חודשי מאסר בפועל.",ההליך בבית משפט קמא
"ע""פ 7069∕20","בגזירת העונש בגדרי המתחם, שקל בית המשפט המחוזי לחומרא את החשיבות בהרתעת הציבור מפני מעשים מעין אלו; את התרשמות שירות המבחן כי קיים סיכון בינוני-גבוה להישנות התנהגות אלימה מצד המערער; ואת עברו הפלילי, הכולל חמש הרשעות קודמות, האחרונה שבהן בגין עבירת אלימות כלפי בת זוג.",ההליך בבית משפט קמא
"ע""פ 7069∕20","מנגד, בית המשפט המחוזי שקל לקולא את העובדה כי המערער נטל אחריות על מעשיו; את העובדה כי המתלונן, אשר גרם לפציעתו, לא הועמד לדין בגין חלקו באירוע; ואת נסיבותיו האישיות של המערער, ובכלל זה, מצבו המשפחתי והשלכות העונש על חמשת ילדיו הקטינים ועל רעייתו.",ההליך בבית משפט קמא
"ע""פ 7069∕20","לאור מכלול שיקולים אלו, קבע בית המשפט המחוזי כי יש לגזור את עונשו של המערער ברף התחתון של המתחם, והשית עליו עונשים של 40 חודשי מאסר בפועל, בניכוי ימי מעצרו; 10 חודשי מאסר על תנאי לבל יעבור עבירת אלימות מסוג ""פשע"", עבירה בנשק לפי סעיף 144 לחוק העונשין מסוג ""פשע"" או עבירה של ירי מנשק חם לפי סעיף 340א לחוק העונשין מסוג ""פשע"", למשך 3 שנים; ו-5 חודשי מאסר על תנאי לבל יעבור עבירת אלימות מסוג ""עוון"", מלבד עבירת איומים, עבירת נשק לפי סעיף 144 לחוק העונשין מסוג ""עוון"" או עבירה של ירי מנשק חם לפי סעיף 340א לחוק העונשין מסוג ""עוון"", למשך 3 שנים.",ההליך בבית משפט קמא
"ע""פ 7069∕20","לטענת המערער, בית המשפט המחוזי החמיר בעונשו יתר על המידה. זאת, בפרט בהתחשב בעונשיהם של יתר המעורבים בתיק, אף שהמעשים מושא כתב האישום בוצעו בצוותא; וכן לנוכח העובדה כי המתלונן לא הועמד לדין בגין חלקו באירוע.",טענות הצדדים בערעור והתסקיר המשלים מטעם שירות המבחן
"ע""פ 7069∕20","כמו כן, טוען המערער כי בית המשפט המחוזי לא נתן משקל מספיק לעובדה כי סבל מפציעה חמורה בגין מעשי המתלונן; לכך שנטל אחריות על מעשיו; ולנסיבותיו האישיות.",טענות הצדדים בערעור והתסקיר המשלים מטעם שירות המבחן
"ע""פ 7069∕20","לבסוף, טוען המערער כי בית המשפט המחוזי שגה בהזמינו תסקיר שירות מבחן, אף על פי שלא התבקש לכך על ידי המערער וכי העניק, לשיטתו, לתסקיר משקל מופרז.",טענות הצדדים בערעור והתסקיר המשלים מטעם שירות המבחן
"ע""פ 7069∕20","מנגד, בדיון לפנינו טענה באת כוח המשיבה כי יש לדחות את הערעור לנוכח היותו דומיננטי באירוע, באופן המצדיק לשיטתה אף ענישה חמורה מזו שנגזרה עליו. לטענתה, בית המשפט המחוזי הקל באופן משמעותי עם המערער בשל נסיבותיו האישיות ובשים לב להחלטה שלא להעמיד לדין את המתלונן בשל חלקו באירוע – וממילא אין מקום להקלה נוספת בעונשו.",טענות הצדדים בערעור והתסקיר המשלים מטעם שירות המבחן
"ע""פ 7069∕20","עוד נטען, כי חלקו המשמעותי של המערער במעשים, אשר נשא עימו נשק ללא ידיעת שותפיו באופן שהוביל להסלמתו האלימה של האירוע, מצדיק ענישה מחמירה ומשמעותית ביחס לשותפיו.",טענות הצדדים בערעור והתסקיר המשלים מטעם שירות המבחן
"ע""פ 7069∕20","יוער כי ביום 8.12.2020, הוגש לעיוננו תסקיר משלים מטעם שירות המבחן בעניינו של המערער. כעולה מהתסקיר המשלים, המערער שולב בטיפול במסגרת מאסרו, בו הוא משתף פעולה ונמצא בשלב התחלתי של הטיפול. אולם, שירות המבחן התרשם כי המערער מבטא עמדות ""קורבניות"" ונוטל אחריות חלקית בלבד למעשיו.",טענות הצדדים בערעור והתסקיר המשלים מטעם שירות המבחן
"ע""פ 7069∕20","לאחר שעיינתי בגזר דינו של בית משפט קמא ושקלתי את טיעוני הצדדים, באתי לכלל מסקנה כי דין הערעור להידחות.",דיון והכרעה
"ע""פ 7069∕20","	הלכה היא כי לא בנקל תתערב ערכאת הערעור בחומרת העונש שנקבעה על ידי הערכאה הדיונית, אלא בנסיבות חריגות שבהן נפלה טעות מהותית ובולטת בגזר הדין, או שעה שהעונש שהוטל חורג באופן קיצוני מהענישה המקובלת במקרים דומים (ע""פ 5307/17 חלאג' נ' מדינת ישראל [פורסם בנבו] (12.7.2018)).",דיון והכרעה
"ע""פ 7069∕20",עניינו של המערער אינו נמנה עם אותם המקרים החריגים המצדיקים את התערבותה של ערכאת הערעור.,דיון והכרעה
"ע""פ 7069∕20","לא אחת עמד בית משפט זה על החומרה היתרה שבעבירות אלימות בכלל, ובעבירה של חבלה בכוונה מחמירה בפרט, לאור הפגיעה הקשה בזכותו של אדם לשלמות גופו, בכבודו העצמי, ובתחושת הביטחון האישי שלו (ע""פ 8420/19 בורגרקאר נ' מדינת ישראל, [פורסם בנבו] בפסקה 13 (18.2.2020)). לא זו בלבד, אלא יש ליתן ביטוי לחומרה שיש לראות בהתנהגות אלימה אשר באה כניסיון לפתירת סכסוכים. בהתאם, ראוי להטיל ענישה ממשית ומוחשית, המרתיעה את הציבור מפני נקיטת אמצעים בדרכים אלימות על פני ההליכה בדרך הנועם והשלום (ע""פ 4454/19 פלוני נ' מדינת ישראל, [פורסם בנבו] בפסקה 26 (30.7.2020)).",דיון והכרעה
"ע""פ 7069∕20","במקרה דנן, המערער נטל חלק משמעותי במסכת אלימה, בה ארב עם אחרים למתלונן על מנת לתוקפו ואשר סופה בחילופי יריות ברחובה של עיר. כל זאת, על רקע סכסוך משפחתי בין משפחת המערער לבין המתלונן. המערער לא רק השתתף ב""מצוד"" אחר המתלונן, אלא אף הצטייד מבעוד מועד בנשק – באופן שהביא להסלמת האירוע – בלי ששותפיו לעבירה ידעו על כך, תוך שגרם לחבלות קשות למתלונן. יודגש כי, פוטנציאל הנזק שיכול היה להיגרם גדול אף יותר ומעשי המערער עלולים היו בנקל אף לגבות את חייהם של עוברי אורח.",דיון והכרעה
"ע""פ 7069∕20","	לנוכח זאת, לא מצאתי כי יש להקל בעונשו של המערער, באופן המשווה בין עונשו לבין עונשיהם של יתר המעורבים. אמנם רקמו המערער ושותפיו לעבירה תכנית אחת לארוב למתלונן ולחבול בו. אולם, אין חולק כי חלקו של המערער במעשים היה רב יותר, בפרט לנוכח העובדה כי הוא נשא עמו נשק, מבלי שיתר המעורבים ידעו על כך, וכי המארב בוצע בסמוך לביתו של המערער. הפער בין חלקו של המערער באירועים לבין יתר הנאשמים אף בא לידי ביטוי בעובדה כי הורשע בעבירות נשק ובעבירת אלימות חמורה יותר, נתון המצדיק בפני עצמו פער בענישה (ראו והשוו ע""פ 5432/17 קשוע נ' מדינת ישראל, [פורסם בנבו] בפסקה 16 (24.1.2018)). ",דיון והכרעה
"ע""פ 7069∕20","יתירה מזאת, בית המשפט המחוזי הלך כברת דרך עם המערער כאשר הקל עימו לאור נסיבותיו האישיות והמשפחתיות המיוחדות, ובשים לב להחלטה שלא להעמיד לדין את המתלונן, ואיני רואה כל טעם להקלה נוספת בעונשו.",דיון והכרעה
"ע""פ 7069∕20","בשולי הדברים, יוער כי לא מצאתי ממש בטענה שלפיה בית המשפט המחוזי חרג מסמכותו עת הורה על עריכת תסקיר מטעם שירות המבחן מבלי שהתבקש לכך על ידי המערער, ואציין רק כי בית המשפט היה רשאי לעשות כן ונהג כדין. מכל מקום, משנקבע עונשו של המערער ברף התחתון של מתחם העונש ההולם, לא ניתן לומר כי ניתן משקל מופרז לתסקיר שירות המבחן שהוגש בעניינו.",דיון והכרעה
"ע""פ 7069∕20","סוף דבר, אציע לחבריי לדחות את הערעור. ",דיון והכרעה
"ע""פ 7069∕20",ש ו פ ט,דיון והכרעה
"ע""פ 7069∕20",ש ו פ ט,	אני מסכים. 
"ע""פ 7069∕20",ש ו פ ט ת,	אני מסכימה. 
"ע""פ 7069∕20",	הוחלט כאמור בפסק דינו של השופט י' אלרון. ,	אני מסכימה. 
"ע""פ 7069∕20","5129371 ניתן היום, כ""ט בשבט התשפ""א (‏11.2.2021). ",	אני מסכימה. 
"ע""פ 7069∕20",54678313ש ו פ ט,	אני מסכימה. 
"ע""פ 7069∕20",ש ו פ ט ת,	אני מסכימה. 
"ע""פ 7069∕20",ש ו פ ט,	אני מסכימה. 
"ע""פ 7069∕20",  20070690_J03.docx  עע,_________________________
"ע""פ 7069∕20","מרכז מידע, טל' 077-2703333, 3852* ; אתר אינטרנט, http://supreme.court.gov.il",_________________________
"ע""פ 7069∕20",נ' הנדל 54678313-7069/20,_________________________
"ע""פ 7069∕20",נוסח מסמך זה כפוף לשינויי ניסוח ועריכה,_________________________
"ע""פ 7069∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
