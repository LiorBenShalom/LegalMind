verdict,text,part
"ע""פ 2724∕17",בבית המשפט העליון בשבתו כבית משפט לערעורים פליליים,nothing
"ע""פ 2724∕17","ע""פ  2724/17",nothing
"ע""פ 2724∕17",כבוד השופט א' שהם,לפני:	
"ע""פ 2724∕17",כבוד השופטת ע' ברון,לפני:	
"ע""פ 2724∕17",כבוד השופט י' אלרון,לפני:	
"ע""פ 2724∕17",מדינת ישראל - רשות המיסים,המשיבה:
"ע""פ 2724∕17","ערעור על הכרעת דינו וגזר דינו של בית המשפט המחוזי בתל אביב יפו (השופטת י' אמסטרדם ז""ל) בת""פ 18941-07-12 [פורסם בנבו] מיום 19.6.2016 ומיום 13.2.2017",המשיבה:
"ע""פ 2724∕17","י""ג באדר התשע""ח       ",תאריך הישיבה:
"ע""פ 2724∕17","עו""ד אביגדור פלדמן; עו""ד ימימה אברמוביץ",בשם המערער:
"ע""פ 2724∕17",בשם המשיבה:,בשם המערער:
"ע""פ 2724∕17","עו""ד יאיר זילברברג; עו""ד מאור סבג",בשם המערער:
"ע""פ 2724∕17",פקודת מס הכנסה [נוסח חדש] - לא מרובד: סע'  220,"חוק מס ערך מוסף, תשל""ו-1975: סע'  117(ב)"
"ע""פ 2724∕17","חוק איסור הלבנת הון, תש""ס-2000: סע'  4, 5","חוק מס ערך מוסף, תשל""ו-1975: סע'  117(ב)"
"ע""פ 2724∕17","חוק הבלו על דלק, תשי""ח-1958","חוק מס ערך מוסף, תשל""ו-1975: סע'  117(ב)"
"ע""פ 2724∕17","חוק העונשין, תשל""ז-1977: סע'  20(ב), 20(ג)(1)","חוק מס ערך מוסף, תשל""ו-1975: סע'  117(ב)"
"ע""פ 2724∕17",מיני-רציו:,"חוק מס ערך מוסף, תשל""ו-1975: סע'  117(ב)"
"ע""פ 2724∕17","* אצל המערער אכן התקיים היסוד הנפשי הנדרש לביצוע עבירות המס והלבנת ההון בהן הורשע. מבחינת העונש, הרי משנלקחה בריאותו הלקויה בחשבון במפורש בעת גזר הדין, אין מקום להתערב ולהקל עוד בעונשו, וגם בהתייחס לחלקו בפרשה ובעונשיהם של שותפיו.","חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – עבירות – עבירות מס,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – עבירות – הלבנת הון,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – מחשבה פלילית – כוונה,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – מחשבה פלילית – ידיעה,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – ענישה – עקרון ההלימה‏,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* עונשין – ענישה – שיקולי ענישה,"חוק מס ערך מוסף, תשל""ו-1975: סע'  117(ב)"
"ע""פ 2724∕17",* דיון פלילי – ערעור – אי-התערבות בממצאים עובדתיים,"חוק מס ערך מוסף, תשל""ו-1975: סע'  117(ב)"
"ע""פ 2724∕17","ערעור על הכרעת דינו וגזר דינו של ביהמ""ש המחוזי, בגדרם הורשע המערער בעבירות לפי חוק מס ערך מוסף וחוק איסור הלבנת הון, ונגזרו עליו 5 שנות מאסר בפועל, מאסר על תנאי וקנס בסך 400,000 ₪ או שנת מאסר תמורתו.",.
"ע""פ 2724∕17","ביהמ""ש העליון דחה את הערעור בקבעו:",.
"ע""פ 2724∕17","המחלוקת מתמקדת בשאלת היסוד הנפשי של המערער בביצוע העבירות. בימ""ש קמא קבע ממצאים ברורים באשר ליסוד הנפשי של המערער בביצוע העבירות. הוא דחה את טענתו של המערער לפיה שימש ""קוף"" או ""איש קש"" בלבד, תוך שקבע כי הלה ידע היטב על היותן של החשבוניות פיקטיביות ועל כל הפעילות העבריינית שמטרתה הונאת רשויות המס, ושימש נדבך חשוב בפעילות זו. קביעתו זו של ביהמ""ש עוגנה היטב בחומר הראיות, ולא נמצא מקום להתערב בה. זאת במיוחד לאור ההלכה הפסוקה לפיה בית המשפט שלערעור ייטה שלא להתערב בממצאים שנקבעו על ידי הערכאה הדיונית.",.
"ע""פ 2724∕17","כוונה להתחמק מתשלום מס יכולה להיות מוכחת באמצעות ראיות נסיבתיות, נסיבות המעשה והתנהגות הנישום. ניתן להסיק על מחשבתו הפלילית של מבצע העבירה גם ע""פ מבחן סעיף 20(ב) לחוק העונשין, לפיו ראיה מראש את התרחשות התוצאות כאפשרות קרובה לוודאי, כמוה כמטרה לגרום לתוצאות העבירה.",.
"ע""פ 2724∕17","מעשי המערער – דיווח על חשבוניות שאינן משקפות עסקאות אמיתיות וניכוי תשומות שלא ע""פ הוראות החוק והפקודה – הביאו להקטנת ההכנסות לצורך תשלום מס ולהקטנת סכום המע""מ הנדרש לתשלום. תוצאה זו היא תוצאה טבעית והגיונית של מעשי המערער, אשר הוציא בעצמו את החשבוניות הפיקטיביות, ופעל לרישום הכזב בספרי הנהלת החשבונות של החברה שבבעלותו (חברת דבי). מעשים אלו מלמדים על כוונה ברורה של המערער להתחמק מתשלום מס של החברות בבעלותו ולסייע למכלול החברות המעורבות בפרשה לחמוק גם הן מתשלום מס.",.
"ע""פ 2724∕17","היסוד הנפשי הנדרש בעבירה לפי סעיף 4 לחוק איסור הלבנת הון הוא עשיית הפעולה ברכוש ""בידיעה שהוא רכוש אסור"", למעט עצימת עיניים כמשמעותה בסעיף 20(ג)(1) לחוק העונשין. סעיף 5 לחוק איסור הלבנת הון קבוע כי די בידיעה שמדובר ברכוש אסור, אף אם לא ידע עושה הפעולה לאיזו עבירה מסוימת קשור הרכוש.",.
"ע""פ 2724∕17","המערער הוא שניכה את ההמחאות הנחזות להיות תשלום בגין החשבוניות הפיקטיביות על שם חברת דבי לחברת אנרגיה לישראל, ובמעמד ניכוי ההמחאות אצל חלפני הכספים מסר את הכספים שהתקבלו לידי יניב, בעלי בחברת אנרגיה לישראל. בכך פעל המערער כדי להסתיר את מקור הרכוש האסור. כאמור, לא נמצא להתערב בקביעת בימ""ש קמא לפיה המערער הוא זה שביקש לשתף פעולה עם יניב, וכי הוצאת החשבוניות הפיקטיביות נעשתה ביודעין, בשיתוף פעולה ובתיאום מלא בין השניים.",.
"ע""פ 2724∕17","הרווח של מבצע העבירה אינו יסוד נדרש בין יסודות העבירה, ועל כן, אין רלוונטיות לשאלה האם הפיק המערער די רווח מביצוע העבירה.",.
"ע""פ 2724∕17","אם כן, נראה כי קביעת בימ""ש קמא לפיה התקיים אצל המערער היסוד הנפשי הנדרש לביצוע העבירות שיוחסו לו בכתב האישום, בדין יסודה. משכך, נדחה הערעור על הכרעת הדין. אשר לגזר הדין –",.
"ע""פ 2724∕17","המערער טוען כי השוואה נכונה בין חלקו לחלקם של האחרים בפרשה מלמדת כי עונשו צריך להיות נמוך בהרבה מהעונש שנגזר עליו. ברם, עיון בגזרי הדין שניתנו בעניינם של האחרים מלמד כי בעת קביעת עונשם שקל ביהמ""ש את העובדה כי הודו בעבירות המיוחסות להם במסגרת הסדר טיעון, ובכך הובילו לחסכון בזמן שיפוטי. בנוסף, נלקחה בחשבון גם הבעת חרטה מצידם על ביצוע העבירות. שתי הנסיבות הללו לא נתקיימו בעניינו של המערער, ודבר זה השפיע באופן מהותי על מידת העונש.",.
"ע""פ 2724∕17","אין לקבל את טענת המערער, לפיה חלקם של האחרים בביצוע העבירות היה גדול משמעותית מחלקו. משנקבע כי המערער היה מודע לתוכנית העבריינית והיה שותף מלא לביצוע המעשים, הרי שמתחם הענישה שנקבע בעניינו הולם את חומרת מעשיו ומשקף את חלקו המהותי בביצוע העבירות. יתירה מזאת. טענה זו של המערער אינה מתחשבת בשוני המהותי בין העבירות השונות בהן הורשעו כל אחד מהמעורבים.",.
"ע""פ 2724∕17","לא נמצא מקום להתערב במסקנות בימ""ש קמא, לפיהן מצבו הבריאותי של המערער מאפשר לו לשהות בתנאי מאסר, וכליאתו לא תוביל לקיצור תוחלת חייו, וכן כי שב""ס ערוך ליתן למערער כל טיפול רפואי שיזדקק לו. אשר לניסיון המערער להקיש מענין לופליאנסקי לעניינו. לא בכל מקרה בו בריאותו של אדם שהורשע בדין לקויה, ימנע הדבר את כניסתו למאסר בפועל, אלא יש לבחון כל מקרה ע""פ נסיבותיו. ההכרעה בעניין לופליאנסקי נעשתה על רקע הנסיבות המיוחדות לאותו מקרה, כאשר ביהמ""ש התרשם שכליאת לופליאנסקי תביא לקיצור תוחלת חייו. בענייננו, התרשם ביהמ""ש כי השמת המערער במאסר לא תקצר את תוחלת חייו, ועל כן בדין השית על המערער עונש מאסר בפועל.",.
"ע""פ 2724∕17","לנוכח המעשים החמורים שהורשע בהם, חסד עשה בימ""ש קמא עם המערער כשגזר עליו 5 שנות מאסר בפועל בלבד, עונש המצוי ברף התחתון של מתחם הענישה. ביהמ""ש לקח בחשבון את מצבו הבריאותי של המערער ואת הקושי שצפוי לו בשהות במאסר. משנלקחה בריאותו הלקויה של המערער בחשבון במפורש בעת גזר הדין, אין מקום להתערב ולהקל עוד בעונשו, כמבוקש על ידו כעת.",.
"ע""פ 2724∕17","ערעור על הכרעת דינו וגזר דינו של בית המשפט המחוזי בתל אביב יפו (השופטת י' אמסטרדם ז""ל) בת""פ 18941-07-12 [פורסם בנבו] מיום 19.6.2016 ומיום 13.2.2017 (בהתאמה), בגדרם הרשיע בית המשפט את המערער בעבירות לפי חוק מס ערך מוסף, התשל""ו-1975 (להלן: חוק המע""מ), פקודת מס הכנסה [נוסח חדש], התשכ""א – 1961 (להלן: פקודת מס הכנסה) וחוק איסור הלבנת הון, התש""ס-2000 (להלן: חוק איסור הלבנת הון), וגזר עליו עונש של 5 שנות מאסר בפועל, 15 חודשי מאסר על תנאי לבל יעבור עבירה מהעבירות בהן הורשע בתוך שלוש שנים מיום שחרורו, וקנס בסך 400,000 ש""ח או שנת מאסר תמורתו. כן הורה בית המשפט על חילוטם של רכב הרשום על שם אמו של המערער וכן סך של 13,000 ש""ח שנתפסו ברשותו בעת מעצרו.",השופט י' אלרון:
"ע""פ 2724∕17","כתב האישום הוגש נגד המערער וחברה שהיתה בבעלותו ובניהולו בתקופה הרלוונטית לכתב האישום, דבי אנרגיה והובלה בע""מ (להלן: חברת דבי). על פי כתב האישום, המערער, חברת דבי ואחרים הוציאו לפועל ""תוכנית עבריינית רחבת היקף"", במסגרתה הפיקו, בין חודש ינואר 2011 לחודש מאי 2012, חשבוניות מס פיקטיביות, בכוונה להונות את רשויות המס, תוך שהתחמקו מתשלום מס הכנסה ומע""מ בסכומי עתק, וכן ביצעו עבירות הלבנת הון.",כתב האישום
"ע""פ 2724∕17","כמתואר בכתב האישום, שותפיהם של המערער וחברת דבי לביצוע העבירות היו חברות פרטיות שתחום עיסוקן בענף המסחר בדלק וכן בעליהן ומנהליהן של החברות, יניב קנרש (להלן: יניב) ואברהם אוסקר (להלן: אברהם).",כתב האישום
"ע""פ 2724∕17","בין החברות הללו נמנו חברת יניב חברה לאנרגיה בע""מ (להלן: חברת יניב אנרגיה), חברת יניב חברה לאנרגיה בישראל בע""מ (להלן: חברת אנרגיה לישראל); חברת אוסקר אברהם בע""מ (להלן: חברת אוסקר); וחברת אוסקר אנרגיה בע""מ (להלן: חברת אוסקר אנרגיה).",כתב האישום
"ע""פ 2724∕17","שתי החברות האחרונות היו רשומות בתקופה הרלוונטית בבעלותו ובניהולו של אברהם, אך על פי הנטען בכתב האישום שימש יניב יחד עם אברהם מנהלה של חברת אוסקר אנרגיה.",כתב האישום
"ע""פ 2724∕17",	חברת אנרגיה לישראל היתה בתקופה הרלוונטית בבעלותו של יניב. ,כתב האישום
"ע""פ 2724∕17","אשר לחברת יניב אנרגיה, עד לחודש פברואר 2010 נרשם ושימש יניב כבעליה ומנהלה, ומאותו מועד הפך המערער לבעליה הרשמי. ואולם, על פי הנטען בכתב האישום, גם לאחר מועד זה שימש יניב יחד עם המערער מנהל החברה.",כתב האישום
"ע""פ 2724∕17","ביום 1.1.2011 נשלל רישיון יצרן הדלק של חברת אנרגיה לישראל, שהיה ברשותה לפי חוק הבלו על הדלק, תשי""ח-1958. בעקבות זאת פעל יניב ביחד עם אברהם לרכישת דלק מבתי הזיקוק לנפט (להלן: בז""ן) באמצעות חברת אוסקר, אשר העבירה את הדלק לחברת אוסקר אנרגיה, וזו האחרונה מכרה את הדלק לחברת אנרגיה לישראל.",כתב האישום
"ע""פ 2724∕17","במסגרת התוכנית העבריינית שהגו יניב, אברהם והמערער, הוציאה חברת אוסקר אנרגיה חשבוניות מס לחברת אנרגיה לישראל. חשבוניות אלו, על פי הנכתב בהן, לא שיקפו עסקה כלשהי בין החברות, אלא הוצאו בגין סכומי מס הבלו על הדלק, וכן בגין סכום המע""מ שחל על העסקה.",כתב האישום
"ע""פ 2724∕17","כתב האישום כולל שבעה אישומים. ארבעת האישומים הראשונים מפרטים כיצד פעלו המערער ויניב להוצאת חשבוניות פיקטיביות מחברת דבי וחברת יניב אנרגיה לחברת אוסקר אנרגיה, מבלי שבוצעו עסקאות בגין חשבוניות אלו. בכל המקרים סכום החשבוניות הפיקטיביות היה זהה לסכום מס הבלו שחברת אוסקר אנרגיה היתה צריכה לשלם בגין חלק מעסקאות רכישת הדלק מבז""ן, בתוספת מע""מ.",כתב האישום
"ע""פ 2724∕17","על פי האמור בכתב האישום, מטרת החשבוניות הפיקטיביות היתה אפוא לחמוק מתשלום מע""מ של חברת אוסקר אנרגיה בגין רכישת הדלק מבז""ן.",כתב האישום
"ע""פ 2724∕17","כמו כן, מתאר כתב האישום כיצד פעלו המערער ויניב להוצאת חשבוניות פיקטיביות מחברת דבי אנרגיה לחברת יניב אנרגיה, מבלי שבוצעו עסקאות בגין חשבוניות אלו, במטרה להתחמק מתשלום מס, בין היתר בגין החשבוניות הפיקטיביות על שם חברת יניב אנרגיה.",כתב האישום
"ע""פ 2724∕17","בכל המקרים רשמו יניב, אברהם והמערער את החשבוניות הפיקטיביות בספרי הנהלת החשבונות של חברת אוסקר אנרגיה ושל חברת יניב אנרגיה וניכו את סכומי החשבוניות בדו""חות התקופתיים שהגישו למנהל המע""מ.",כתב האישום
"ע""פ 2724∕17","באישום הראשון, צוין כי בתקופה שבין חודש מרץ לחודש מאי של שנת 2011, פעלו המערער, יניב וחברת דבי להוצאת 25 חשבוניות פיקטיביות על שם חברת דבי לחברת אוסקר אנרגיה, בסך כולל של 515,620,819 ש""ח, כאשר סכום המס הנובע מהן הינו 71,120,113 ש""ח.",כתב האישום
"ע""פ 2724∕17","באישום השני, נכתב כי בחודשים ינואר ופברואר 2011 פעלו המערער, יניב וחברת יניב אנרגיה להוצאת 6 חשבוניות פיקטיביות על שם חברת יניב אנרגיה לחברת אוסקר אנרגיה, בסך כולל של 91,803,848 ש""ח, כאשר סכום המס הנובע מהן הינו 12,662,600 ש""ח.",כתב האישום
"ע""פ 2724∕17","באישום השלישי, תואר כי בחודשים ינואר ופברואר 2011 פעלו המערער, יניב וחברת דבי להוצאת 8 חשבוניות פיקטיביות על שם חברת דבי לחברת יניב אנרגיה, בסך כולל של 132,202,253 ש""ח כאשר סכום המע""מ הנובע מהן הינו 18,234,793 ש""ח.",כתב האישום
"ע""פ 2724∕17","באישום הרביעי, צוין כי בתקופה שבין חודש יוני 2011 לחודש פברואר 2012 פעלו המערער, יניב וחברת דבי להוצאת 40 חשבוניות פיקטיביות על שם חברת דבי לחברת אנרגיה לישראל, בסך כולל של 391,589,560 ש""ח כאשר סכום המע""מ הנובע מהן הינו 54,012,353 ש""ח.",כתב האישום
"ע""פ 2724∕17","באישום החמישי, תוארו העובדות לפיהן יניב וחברת אנרגיה לישראל משכו 329 המחאות הנחזות להיות תשלום בגין החשבוניות הפיקטיביות האמורות באישום הרביעי, בסך של 37,316,220 ש""ח, ובכך ביצעו פעולות ברכוש אסור, בידיעה שהוא אסור.",כתב האישום
"ע""פ 2724∕17","המערער כמנהלה של חברת דבי ניכה את ההמחאות הללו, תוך שהכספים שנתקבלו בגין ניכוי ההמחאות הועברו ליניב, וזאת במטרה להסוות את מקור הרכוש האסור, בעלי הזכויות בו ותנועותיו.",כתב האישום
"ע""פ 2724∕17","באישום השישי, נכתב כי בתקופה שבין חודש מאי 2011 לחודש מאי 2012, הוציאו המערער, יניב וחברת דבי 16 חשבוניות לעוסקים שונים, בגין עסקאות דלק שביצע יניב, במטרה להתחמק מתשלום מס הכנסה בסך של 29,452,038 ש""ח, ומתשלום מע""מ בסך 4,062,350 ש""ח.",כתב האישום
"ע""פ 2724∕17","באישום השביעי, צוין כי בתקופה שבין חודש ינואר 2011 לחודש אפריל 2012, פעלו המערער וחברת דבי לניכוי חשבוניות מס על שם חברת עטה אור תשתיות הובלה בע""מ (באמצעות יוסף לטין, להלן גם: לטין) בסך כולל של 1,319,776,180 ש""ח, כאשר סכום המע""מ בגינן הינו 182,036,713 ש""ח, וזאת שלא כדין ומבלי שבוצעה כל עסקה בגינן.",כתב האישום
"ע""פ 2724∕17","המערער וחברת דבי עשו כן כדי להתחמק מתשלום מס, בין היתר בגין החשבוניות הפיקטיביות על שם חברת דבי בסך כולל של 1,039,412,632 ש""ח, ובגין חשבוניות עסקאות הדלק (המתוארות באישום השישי) בסך כולל של 29,452,038 ש""ח (להלן: התשומות הפיקטיביות לחברת דבי).",כתב האישום
"ע""פ 2724∕17","המערער וחברת דבי פעלו לרישום כוזב של התשומות הפיקטיביות לחברת דבי בספרי הנהלת החשבונות שלה, במטרה להתחמק מתשלום מע""מ בסך של 182,036,713 ש""ח.",כתב האישום
"ע""פ 2724∕17","בדיווחיהם למנהל המע""מ פעלו המערער וחברת דבי לניכוי סכומי המע""מ הנובעים מהתשואות הפיקטיביות לחברת דבי. כן פעלו להכנה וקיום ספרי הנהלת חשבונות כוזבים או רשומות אחרות כוזבות במטרה להתחמק מתשלום מע""מ כמפורט לעיל.",כתב האישום
"ע""פ 2724∕17","כמו כן, בשנות המס 2011 ו-2012 הכינו וקיימו פנקסי חשבונות כוזבים או רשומות אחרות כוזבות במזיד, במטרה להתחמק מתשלום מס הכנסה.",כתב האישום
"ע""פ 2724∕17","יוצא אפוא כי על פי כתב האישום בכללותו, כל המעשים המתוארים בוצעו בנסיבות מחמירות, נוכח כמות העבירות, המרמה בה נקטו מבצעיהן, השיטתיות בה פעלו, משך הזמן לאורכו בוצעו העבירות וסכום המס הגבוה ממנו ניסו להתחמק.",כתב האישום
"ע""פ 2724∕17",בית משפט קמא הרשיע כאמור את המערער בכל העבירות שיוחסו לו בכתב האישום.,הכרעת דינו של בית משפט קמא
"ע""פ 2724∕17","בפתח חלק הדיון בפסק דינו, תחת הכותרת ""גדר המחלוקת"", הבהיר בית המשפט כי:",הכרעת דינו של בית משפט קמא
"ע""פ 2724∕17","באשר למחלוקת מרכזית זו, קבע בית המשפט כי המערער היה מודע בזמן אמת להיותן של החשבוניות פיקטיביות וממילא היתה לו כוונה פלילית לביצוע העבירות.",הכרעת דינו של בית משפט קמא
"ע""פ 2724∕17","בית המשפט דחה את טענתו המרכזית של המערער, לפיה החשבוניות היו אמנם פיקטיביות, אך הוא עצמו לא הבין את ההתרחשויות בפועל, פעל לפי הנחיית יניב ויהודה אסייג (להלן: אסייג), אשר שלטו בפועל על החברה, והוציא חשבוניות רק על פי מה שדווח לו על ידיהם.",הכרעת דינו של בית משפט קמא
"ע""פ 2724∕17","בית המשפט קבע אמנם כי יניב ""היה השותף הדומיננטי בביצוע העבירות"" וכי פעל באופן עצמאי ולא על פי הנחיות המערער.",הכרעת דינו של בית משפט קמא
"ע""פ 2724∕17","בית המשפט דחה את גרסת המערער, גם בנקודות נוספות, כבלתי סבירה, תוך שקבע ממצאים ברורים באשר להיעדר המהימנות של המערער.",הכרעת דינו של בית משפט קמא
"ע""פ 2724∕17","אף בקשר לנסיבות האמורות באישום השביעי, ציין בית המשפט כי דברי המערער בעדותו עוררו ""אי אמון מוחלט"" וכי הוא ""הסתבך"" בעת מתן עדותו כאשר מסר גרסאות שונות או בלתי סבירות.",הכרעת דינו של בית משפט קמא
"ע""פ 2724∕17","לאחר שסקר את חומר הראיות והמסקנות העולות ממנו, פירט בית המשפט מה הן הראיות המבססות את הרשעתו של המערער בכל אחד מהאישומים, ביניהן הודאתו החלקית של המערער בחקירתו; העימות במשטרה בין אברהם ליניב; עדותו של אסייג; הודעותיהם ועדותם של רפאל ואלעד אזולאי, יועצי המס של חברות בבעלות אברהם; עדותה של לימור מור יוסף, מנהלת החשבונות של חברת יניב אנרגיה; עדותה של אירנה פרץ, מנהלת החשבונות בחברת אוסקר; עדותה של לינדה חתוקאי, אחראית על הזמנת דלק אצל יניב; עדותם של חלק מחלפני הכספים שפדו את ההמחאות (האמורות באישום החמישי); חלק מלקוחותיו של יניב שהעידו ביחס לאישום השישי; וכן חלק מספרי הנהלת החשבונות של החברות.",הכרעת דינו של בית משפט קמא
"ע""פ 2724∕17","בגזר דינו דן בית המשפט בחומרת העבירות שהורשע בהן המערער, ובכלל זה בהיותן של העבירות ""מתוכננות ושיטתיות"" ובחומרתה הרבה של הפגיעה בקופה הציבורית, אשר הכסף שנגרע ממנה לא הושב לה.",גזר הדין
"ע""פ 2724∕17",בית המשפט הזכיר גם את עברו הפלילי של המערער הכולל הרשעה בעבירה של שיבוש מהלכי משפט.,גזר הדין
"ע""פ 2724∕17","בהקשר זה צוין כי במסגרת הסדר טיעון הודה אברהם במיוחס לו והושתו עליו שש שנות מאסר בפועל, 30 חודשי מאסר על תנאי, קנס כספי בסך 400,000 ש""ח, וכן ניתן צו לחילוט 8 מיליון ש""ח מרכושו. יניב נדון במסגרת הסדר טיעון ל-10 שנות מאסר, 36 חודשי מאסר על תנאי, קנס בסך 600,000 ש""ח וכן ניתן צו לחילוט 10 מיליון ש""ח מרכושו. יוסף לטין, שהפיק את החשבוניות הפיקטיביות לחברת דבי על פי האמור באישום השביעי, נדון לשלושה חודשי מאסר בפועל, וערכאת הערעור החמירה את עונשו ל-30 חודשי מאסר, תוך התחשבות במצבו הנפשי הקשה.",גזר הדין
"ע""פ 2724∕17","לאחר שבחן את הראיות שהונחו בפניו, השיב בית המשפט על שאלה זו בשלילה. בית המשפט העדיף את חוות הדעת של פרופ' ג'יל לוגסי מטעם המשיבה ושל ד""ר ליאניד גפט משירות בתי הסוהר, על פני חוות דעתו של פרופ' עופר שפילברג מטעם המערער, תוך שקבע כי לא שוכנע שמצבו הבריאותי של המערער מצביע על סכנה מוחשית לחייו וכי שירות בתי הסוהר ערוך ליתן לו כל טיפול רפואי שיזדקק לו.",גזר הדין
"ע""פ 2724∕17","לאחר שקבע כי העבירות בהן הורשע המערער מהוות מסכת עבריינית אחת, ודן בערכים החברתיים שנפגעו ממעשי המערער – בהם שוויון בנטל המיסים ואמון הציבור ברשויות המס – ובמידת הפגיעה בהם, קבע בית המשפט את מתחם הענישה ההולם בין 5 ל-12 שנות מאסר בפועל.",גזר הדין
"ע""פ 2724∕17","בעת גזירת דינו של המערער בתוך מתחם הענישה, שקל בית המשפט את מצבו הבריאותי והשפעתו על שהותו בבית הסוהר; חלוף הזמן מאז הגשת כתב האישום (יולי 2012); גילו (61); ועדויות האופי שנשמעו בדבר תרומתו לחברה ועשיית חסד עם הזולת.",גזר הדין
"ע""פ 2724∕17","בסופו של דבר השית בית המשפט על המערער עונש של חמש שנות מאסר בפועל, וכן את העונשים המנויים בפסקה 1 לעיל.",גזר הדין
"ע""פ 2724∕17","במסגרת ערעורו על הכרעת הדין, טוען המערער כי טעה בית המשפט קמא כשקבע כי התגבש אצלו היסוד הנפשי הנדרש לביצוע העבירה, שכן תפקידו הסתכם בהכנת חשבוניות וניכוי המחאות אצל חלפני הכספים, בהוראת אחרים, מבלי שהיה שותף בסוד העניינים ומבלי שידע כי העסקאות בגינן הוצאו החשבוניות לא בוצעו בפועל.",טענות המערער
"ע""פ 2724∕17","לטענתו, אסייג הוא זה שניהל בפועל את חברת דבי, שכן כל החלטה עסקית אושרה על ידו ועל ידי יניב, ושניהם היו אלו שנתנו למערער הוראות להוציא את החשבוניות, כולל כל הפירוט הנדרש בהן, כגון כמויות, סכומים וזהות הלקוח. המערער סבור כי התנהלותו עשויה אולי ללמד על ""חוסר מקצועיות מצידו ואולי אף נאיביות מסוימת"" אך בוודאי שאין בה כדי ללמד על מודעות לביצוע העבירות.",טענות המערער
"ע""פ 2724∕17","המערער טוען כי היעדר היסוד הנפשי נלמד, בנסיבות הענין, מכך שלא היה מודע כלל לשלילת רישיון יצרן הדלק של חברת אנרגיה לישראל, שהיווה את הטריגר להגייתה של התוכנית העבריינית; מכך שלא ידע על התכנית שהגו יניב ואברהם להשיב לחברת אוסקר את הכספים ששילמה עבור מס הבלו; ומכך שלא ידע שלא בוצעו עסקאות בפועל בין חברת עטה אור תשתיות לחברת דבי.",טענות המערער
"ע""פ 2724∕17","עוד טוען המערער כי טעה בית משפט קמא כשקבע ממצאים על סמך עדותם של יניב ואסייג, אשר להם אינטרס ברור שהאשמה תוטל על המערער וכי הימנעותה של המשיבה מלהעיד את לטין, מטילה ספק סביר בגרסת המשיבה.",טענות המערער
"ע""פ 2724∕17","לבסוף, טוען המערער כי שגה בית משפט קמא כשקבע כי בחקירתו מיום 5.7.2012 הודה במעשים המיוחסים לו, וכי הדברים שצוטטו על ידי בית המשפט בפסק דינו מתוך תמלילי החקירה הוצאו מהקשרם.",טענות המערער
"ע""פ 2724∕17","במסגרת ערעורו על גזר הדין, טוען המערער כי חלקו בפרשה היה קטן באופן משמעותי מחלקם של השותפים האחרים לביצוע העבירות, ועל אף זאת העונש שהוטל עליו חמור בהשוואה לחלקו היחסי ובהשוואה לעונש שהושת על האחרים.",טענות המערער
"ע""פ 2724∕17","כן נטען כי בית המשפט לא לקח בחשבון בעת גזירת העונש את חלוף הזמן מאז ביצוע העבירות, את שהותו של המערער במעצר בית למשך 22 חודשים, כמחצית מהזמן מחוץ לביתו, וכן כי ניתן משקל רב, שלא בצדק, לעברו הפלילי.",טענות המערער
"ע""פ 2724∕17","עוד טוען המערער, כי טעה בית משפט קמא בקביעתו לפיה שהותו במאסר לא תקצר את תוחלת חייו, וכי היה על בית המשפט להעדיף בענין זה את חוות דעתו של פרופ' שפילברג, ולהימנע מלהשית על המערער עונש מאסר בפועל.",טענות המערער
"ע""פ 2724∕17","	בהקשר זה נטען כי בשל שלוש המחלות שחולה בהן המערער, הוא סובל מפגיעה מתמשכת במערכת החיסונית, ועל כן חשיפה לזיהומים עלולה לסכן את חייו. כן נטען כי תנאי המאסר בישראל ""אינם עומדים בתקן סביר של היגיינה"" וכי הרופאים בשרות בתי הסוהר אינם זמינים עבור האסירים במשך 24 שעות. לשיטת המערער, יש להקיש מהמקרה שנדון בע""פ 5569/14 לופליאנסקי נ' מדינת ישראל [פורסם בנבו] (29.12.2015) (להלן: ענין לופליאנסקי) ולחרוג לקולא גם במקרה זה ממתחם הענישה ההולם, באופן שלא יוטל עליו עונש מאסר בפועל, מטעמים דומים. ",טענות המערער
"ע""פ 2724∕17","לבסוף טען המערער כי יש לבטל גם את הקנס שהושת עליו, בשל מצבו הכלכלי הקשה.",טענות המערער
"ע""פ 2724∕17","המשיבה סומכת ידיה על פסק דינו של בית משפט קמא, אשר דחה במפורש את טענת המערער בדבר היעדר יסוד נפשי בביצוע העבירות, בהתבסס על ממצאים שבעובדה. בהקשר זה מזכירה המשיבה את ההלכה כי בית המשפט שלערעור אינו נוטה להתערב בממצאי עובדה ובממצאי מהימנות שקבעה הערכאה הדיונית.",טענות המשיבה
"ע""פ 2724∕17","המשיבה טוענת, כי בדין נסמך בית משפט קמא על אמירותיו של המערער בחקירתו במשטרה לצורך הוכחת היסוד הנפשי הנדרש, שכן אלו משקפות את מודעותו להיותן של החשבוניות פיקטיביות ולביצועה של תרמית מס.",טענות המשיבה
"ע""פ 2724∕17","כן נטען כי הראיות, בהן עדותה של מנהלת החשבונות של חברת דבי, מלמדות על כך שהמערער היה פעיל ומעורב בהוצאת החשבוניות של חברת דבי ושל חברת אנרגיה לישראל. הרישום המפורש על החשבוניות, לפיו הוצאו עבור ""מס בלו"", מלמד גם הוא כי המערער היה מודע לתרמית.",טענות המשיבה
"ע""פ 2724∕17","לשיטת המשיבה, יש לדחות גם טענותיו של המערער ביחס לגזר הדין, שכן בית המשפט כבר הביא בחשבון את כל נסיבותיו המקלות של המערער בעת שגזר עליו עונש המצוי בתחתית המתחם.",טענות המשיבה
"ע""פ 2724∕17","לשיטת המשיבה, בית המשפט הקל עם המערער גם בהשוואה לעונשים שהוטלו על המעורבים האחרים בפרשה, ובפרט ביחס לאברהם, שלא הורשע בעבירות על פקודת מס הכנסה, הורשע בעבירות על חוק המע""מ בסכומים נמוכים יותר בהשוואה למערער וכן הורשע בסיוע בלבד בעבירות על חוק הלבנת הון.",טענות המשיבה
"ע""פ 2724∕17","בנוסף, מציינת המשיבה כי בקשר למעורבים האחרים בפרשה נשקלו הודאתם בעבירות והחסכון בזמן שיפוטי כנסיבה להקלה בעונשם, מה שאין כן אצל המערער. עוד נטען כי בניגוד לאחרים, לא חולט סכום כסף משמעותי מידי המערער.",טענות המשיבה
"ע""פ 2724∕17","לבסוף, מדגישה המשיבה כי טענתו של המערער לפיה בשל מצבו הבריאותי אין להטיל עליו עונש מאסר מאחורי סורג ובריח, נדחתה על ידי בית משפט קמא לאחר שנבחנה בצורה מעמיקה, ועל כן, לשיטתה, אין להתערב בה.",טענות המשיבה
"ע""פ 2724∕17","כפי שהבהיר בית משפט קמא, משמוסכם על המערער שחברת דבי הוציאה את החשבוניות הפיקטיביות כמפורט בכתב האישום, מתמקדת המחלוקת בשאלת היסוד הנפשי של המערער בביצוע העבירות.",הערעור על הכרעת הדין
"ע""פ 2724∕17","בית משפט קמא קבע ממצאים ברורים באשר ליסוד הנפשי של המערער בביצוע העבירות. כאמור, בית המשפט דחה את טענתו של המערער לפיה שימש ""קוף"" או ""איש קש"" בלבד, תוך שקבע כי הלה ידע היטב על היותן של החשבוניות פיקטיביות ועל כל הפעילות העבריינית שמטרתה הונאת רשויות המס, ושימש נדבך חשוב בפעילות זו.",הערעור על הכרעת הדין
"ע""פ 2724∕17","	קביעתו זו של בית המשפט עוגנה היטב בחומר הראיות, כפי שיפורט להלן, ולא מצאתי מקום להתערב בה. זאת במיוחד לאור ההלכה הפסוקה לפיה בית המשפט שלערעור ייטה שלא להתערב בממצאים שנקבעו על ידי הערכאה הדיונית (ראו למשל: ע""פ 2127/17 אמין עלוש נ' מדינת ישראל, [פורסם בנבו] בפסקה 32 (28.02.2018)).",הערעור על הכרעת הדין
"ע""פ 2724∕17","היסוד הנפשי הנדרש לביצוע העבירות על חוק המע""מ שיוחסו למערער על פי כתב האישום הוא עשיית מעשה ""במטרה להתחמק או להשתמט מתשלום מס"" (סעיף 117(ב) לחוק המע""מ).",הערעור על הכרעת הדין
"ע""פ 2724∕17","אף העבירות המיוחסות למערער על פי פקודת מס הכנסה דורשות יסוד נפשי דומה, של עשיית מעשה ""במזיד, בכוונה להתחמק ממס או לעזור לאדם אחר להתחמק ממס"" (סעיף 220 לפקודת מס הכנסה).",הערעור על הכרעת הדין
"ע""פ 2724∕17","כוונה להתחמק מתשלום מס יכולה להיות מוכחת באמצעות ראיות נסיבתיות, נסיבות המעשה והתנהגות הנישום. ניתן להסיק על מחשבתו הפלילית של מבצע העבירה גם על פי מבחנו של סעיף 20(ב) לחוק העונשין, התשל""ז-1977 (להלן: חוק העונשין), לפיו ראיה מראש את התרחשות התוצאות כאפשרות קרובה לוודאי, כמוה כמטרה לגרום לתוצאות העבירה.",הערעור על הכרעת הדין
"ע""פ 2724∕17","בענייננו, מעשי המערער – דיווח על חשבוניות שאינן משקפות עסקאות אמיתיות וניכוי תשומות שלא על פי הוראות חוק המע""מ ופקודת מס הכנסה – הביאו להקטנת ההכנסות לצורך תשלום מס ולהקטנת סכום המע""מ הנדרש לתשלום.",הערעור על הכרעת הדין
"ע""פ 2724∕17","תוצאה זו היא תוצאה טבעית והגיונית של מעשי המערער, אשר אין חולק כי הוציא בעצמו את החשבוניות הפיקטיביות האמורות באישומים הראשון עד הרביעי והשישי לכתב האישום, וכי פעל לרישום הכזב בספרי הנהלת החשבונות של חברת דבי, כאמור באישום השביעי. מעשים אלו מלמדים על כוונה ברורה של המערער להתחמק מתשלום מס של החברות בבעלותו ולסייע למכלול החברות המעורבות בפרשה לחמוק גם הן מתשלום מס.",הערעור על הכרעת הדין
"ע""פ 2724∕17","היסוד הנפשי הנדרש בעבירה של עשיית פעולה ברכוש בידיעה שהוא רכוש אסור, לפי סעיף 4 לחוק איסור הלבנת הון, שיוחסה למערער באישום החמישי, הוא עשיית הפעולה ברכוש ""בידיעה שהוא רכוש אסור"", למעט עצימת עיניים כמשמעותה בסעיף 20(ג)(1) לחוק העונשין. לענין ידיעה זו, קובע סעיף 5 לחוק איסור הלבנת הון כי די בידיעה שמדובר ברכוש אסור, אף אם לא ידע עושה הפעולה לאיזו עבירה מסוימת קשור הרכוש.",הערעור על הכרעת הדין
"ע""פ 2724∕17","בענייננו, המערער, כמנהלה של חברת דבי, הוא שניכה את ההמחאות הנחזות להיות תשלום בגין החשבוניות הפיקטיביות על שם חברת דבי לחברת אנרגיה לישראל, ובמעמד ניכוי ההמחאות אצל חלפני הכספים מסר את הכספים שהתקבלו לידיו של יניב. בכך פעל המערער כדי להסתיר את מקור הרכוש האסור.",הערעור על הכרעת הדין
"ע""פ 2724∕17",ראיה מרכזית לקיומו של יסוד נפשי אצל המערער ראה בית המשפט בדבריו של המערער בחקירתו במשטרה מיום 5.7.2012 (ת/13). בית המשפט נסמך בעיקר על האמור בתמלילי החקירה (ת/13ג' ו-ת/13ד') אשר שיקפו תיעוד מילולי וחזותי של החקירה.,הערעור על הכרעת הדין
"ע""פ 2724∕17","בית המשפט דחה את טענת המערער לפיה אין להסתמך על דבריו בחקירתו זו, שכן היא נמשכה עשר שעות, במהלכן היה מצוי במשבר נפשי קשה. בהקשר זה ציין בית המשפט, בין היתר, כי לאחר מסירת ההודעה עיין בה המערער במשך 22 דקות לפני שחתם עליה, והפנה את חוקריו לתיקונים נדרשים, ואולם לא ראה לנכון לתקן את הודאתו בנוגע לכך שהחשבוניות שהוצאו היו פיקטיביות.",הערעור על הכרעת הדין
"ע""פ 2724∕17","עיון בתמלילי החקירה מיום 5.7.2012 אכן מעלה כי המערער הודה, גם אם באופן חלקי, בהוצאת חשבוניות מבלי שהן שיקפו עסקאות אמיתיות. כעולה מהתמלילים, אמר המערער בחקירתו, בין היתר, את הדברים הבאים:",הערעור על הכרעת הדין
"ע""פ 2724∕17","אשר לחשבוניות האמורות באישומים הראשון והשני, אישר המערער כי לא קיבל תשלום עבור החשבוניות, וכאשר הוצגו לו חלק מהחשבוניות ונשאל ""אלה החשבוניות הפיקטיביות?"" השיב ""שהוצאתי לפי בקשתו [של יניב – י' א']"" (ת/13ד, עמ' 51). בהמשך, כשהוצגו לו חשבוניות נוספות ונשאל ""אלה חשבוניות המס הפיקטיביות שהוצאו לבקשתו של יניב?"" השיב בחיוב (ת/13ד, עמ' 52).",הערעור על הכרעת הדין
"ע""פ 2724∕17","אף ביחס לחשבוניות האמורות באישום השלישי, אישר המערער, כאשר אלו הוצגו לו בחקירתו, כי המדובר בחשבוניות פיקטיביות (ת/13ד', עמ' 53).",הערעור על הכרעת הדין
"ע""פ 2724∕17","	אשר לחשבוניות האמורות באישום הרביעי, הודה המערער, בעימות שנערך בינו לבין יניב, כפי שצוטט בפסק דינו של בית משפט קמא, כי הוציא חשבוניות אלו ללא שמכר סחורות וללא שקיבל כספים (ת/76, עמ' 112-113, סעיף 72 לפסק הדין).  ",הערעור על הכרעת הדין
"ע""פ 2724∕17","אשר לחשבוניות האמורות באישום השישי, אישר המערער כי הוא לא מכיר את הלקוחות שלהם נמסרו החשבוניות (ת/13ד, עמ' 46), בציינו כי הוציא אותן על פי הוראת יניב (ת/13ד, עמ' 26).",הערעור על הכרעת הדין
"ע""פ 2724∕17","	אשר לחשבוניות האמורות באישום השביעי, הודה המערער כי אמר ליוסף לטין לכתוב את החשבוניות האמורות ""לפי ההכנסות... שאני לא אשלם את המס"" (ת/13ד, עמ' 55) ואישר כי ידע שהחשבוניות שקיבל מלטין בין השנים 2011-2012 הן פיקטיביות (ת/13ג, עמ' 111), אלא שלטענתו הוא הונחה לעשות כן על ידי יניב ואסייג. לדבריו, הוציא את כל החשבוניות על פי דיווחים שקיבל מהם (ת/13). ",הערעור על הכרעת הדין
"ע""פ 2724∕17","טענה אחרונה זו של המערער לא נתקבלה על ידי בית המשפט, בין היתר, בשל תוכן עדותו של אסייג. בית המשפט קבע כי מעדותו של אסייג עולה בפירוש שהמערער הוא זה שביקש לשתף פעולה עם יניב, בניגוד לטענת המערער, לפיה שימש ""קוף"" שנוצל על ידי יניב; כי המערער עצמו הוציא את כל החשבוניות בחברת דבי; וכי הוצאת החשבוניות הפיקטיביות נעשתה בשיתוף פעולה ובתיאום מלא בין המערער ליניב. בממצאים עובדתיים אלו של בית המשפט, הנסמכים על התרשמותו הבלתי אמצעית מעדותו של אסייג, לא מצאתי מקום להתערב.",הערעור על הכרעת הדין
"ע""פ 2724∕17","לא נעלמה מעיני טענת המערער, לפיה קיים קושי בקבלת עדותו של אסייג ככתבה וכלשונה, שכן אסייג עצמו היה מעורב עד צוואר בפעילות העבריינית. ואולם, עיון בפסק דינו של בית משפט קמא מלמד כי בית המשפט בחן בזהירות את עדותו של אסייג, שכן היה מודע לחלקו בפרשה, הגם שלא דן באחריותו הפלילית למעשים, משלא הועמד זה האחרון לדין.",הערעור על הכרעת הדין
"ע""פ 2724∕17","לצד קביעות אלה, ראה בית המשפט בעדותו של אסייג, בכל הנוגע לחלקו של המערער בפרשה, עדות מהימנה. זאת, בין היתר בשל היותו של אסייג העובד השכיר היחיד בחברת דבי, ובשל התרשמותו של בית המשפט מידיעתו וממעורבותו העמוקה של אסייג בנעשה בחברת דבי ובחברות האחרות המעורבות בפרשה. בשל כך, קיבל בית המשפט את גרסת אסייג הן בחקירתו במשטרה הן בעדותו בבית המשפט, וזאת ביחס למודעותו של המערער לביצוע העבירות, אך גם ובעיקר ביחס לחלקו של המערער בהוצאת התכנית העבריינית אל הפועל.",הערעור על הכרעת הדין
"ע""פ 2724∕17","לנוכח כל זאת, אני סבור כי בית משפט קמא התייחס לעדות אסייג באופן זהיר, ושאב ממנה את החלקים הרלוונטיים באשר לתרומת המערער להוצאתה של התכנית אל הפועל, תוך שנסמך על עדים נוספים וראיות בכתב שהוגשו לו. משכך, איני רואה פסול בהסתמכות בית המשפט, בין היתר, על עדותו של אסייג, לצורך הוכחת היסוד הנפשי של המערער.",הערעור על הכרעת הדין
"ע""פ 2724∕17","חיזוק לגרסת אסייג, לפיה המערער הוא זה שהוציא את החשבוניות, ביודעו שמדובר בחשבוניות פיקטיביות, נמצא גם בעדות לימור מור יוסף, מנהלת החשבונות של חברת יניב אנרגיה, לפיה המערער נהג לוודא שהחשבוניות הגיעו אליה מיניב, ובעדויותיהם של רו""ח יורם חרפק ומנהלת החשבונות שלו, עליזה אהרון, לפיהן המערער לבדו היה מוציא את החשבוניות בחברת דבי. כמו כן נסמך בית המשפט על דברי המערער בחקירתו הראשונה במשטרה, מיום 18.6.2012 (ת/1), לפיהן הוא מכיר את פעולות חברת דבי על בוריין.",הערעור על הכרעת הדין
"ע""פ 2724∕17",אף בקביעה זו לא מצאתי להתערב.,הערעור על הכרעת הדין
"ע""פ 2724∕17","בטרם חתימת הדיון בחלק זה של הערעור, אתייחס עוד לשתי טענות נוספות של המערער.",הערעור על הכרעת הדין
"ע""פ 2724∕17","המערער טוען, כזכור, כי הימנעות המשיבה מלזמן לעדות את לטין מעוררת ספק סביר בגרסתה, בכל הנוגע לאישום השביעי.",הערעור על הכרעת הדין
"ע""פ 2724∕17",	אין בידי לקבל טענה זו.,הערעור על הכרעת הדין
"ע""פ 2724∕17","כאמור בפסק דינו של בית משפט קמא, משסברה התביעה שיש בידה די ראיות להוכחת האשמה גם מבלי להעיד את לטין, לא היה הכרח בזימונו אל דוכן העדים. בכך כמובן לא היה כדי למנוע את זימונו על ידי המערער, ככל שזה האחרון סבר שיש בגרסתו של לטין כדי להועיל לו. מכל מקום, משבחרו שני הצדדים שלא לעשות כן, אני סבור כי בדין נהג בית משפט קמא כשלא זקף את ההימנעות מהעדתו של לטין לחובת מי מהם.",הערעור על הכרעת הדין
"ע""פ 2724∕17","	ועוד זאת. הרשעת נאשם אינה מותנית בכך שהתביעה הציגה את הראיה ""המקסימלית"", אלא די בראיות מספיקות המבססות את הרשעת הנאשם מעל לספק סביר, אף אם היה ביכולתה של התביעה להביא ראיות נוספות ובחרה שלא לעשות כן (ע""פ 9908/04 נסראלדין נ' מדינת ישראל, [פורסם בנבו] בפסקה 22 (31.7.2006)). בענייננו, די בראיות שהציגה המשיבה בפני בית משפט קמא כדי לבסס את הרשעת  המערער, ואין בהימנעותה מלהעיד את לטין כדי לפגום בתשתית הראייתית שהונחה בפני בית משפט קמא לצורך הרשעתו.",הערעור על הכרעת הדין
"ע""פ 2724∕17","בענין זה, מקובלת עליי טענת המשיבה, לפיה הרווח של מבצע העבירה אינו יסוד נדרש בין יסודותיה של העבירה, ועל כן, אין רלוונטיות לשאלה האם הפיק המערער די רווח מביצוע העבירה.",הערעור על הכרעת הדין
"ע""פ 2724∕17","יתירה מזאת, העובדה שהמערער רכש רכב מסוג מרצדס בסכום של 250,000 ש""ח, בעת שהיו תלויים ועומדים נגדו תיקים בהוצאה לפועל, והוא הוגבל בפעילותו הבנקאית, כאמור בפסק הדין, לצד העובדה שסכומי כסף רבים התגלגלו במזומן מידי המערער לידיו של יניב וחוזר חלילה, מרמזות על כך שרווחיו של המערער היו גבוהים יותר מהנטען על ידו.",הערעור על הכרעת הדין
"ע""פ 2724∕17","אשר על כן, לנוכח מכלול חומר הראיות המפורט בפסק דינו של בית משפט קמא, ובפרט לנוכח דבריו של המערער בחקירתו במשטרה מיום 5.7.2012 (ת/13), המלמדים על מודעותו לביצוע העבירות בזמן אמת, אני סבור כי קביעתו של בית משפט קמא לפיה התקיים אצל המערער היסוד הנפשי הנדרש לביצוע העבירות שיוחסו לו בכתב האישום, בדין יסודה.",הערעור על הכרעת הדין
"ע""פ 2724∕17","	משכך, אציע לחבריי לדחות את הערעור על הכרעת הדין.",הערעור על הכרעת הדין
"ע""פ 2724∕17","כזכור, שלוש הן טענותיו העיקריות של המערער ביחס לגזר הדין:",הערעור על גזר הדין
"ע""פ 2724∕17","הראשונה – כי השוואה נכונה בין חלקו של המערער לחלקם של יניב, אברהם ולטין בפרשה מלמדת כי עונשו ההולם של המערער צריך להיות נמוך בהרבה מהעונש שגזר עליו בית משפט קמא.",הערעור על גזר הדין
"ע""פ 2724∕17","השניה – כי בית המשפט לא לקח בחשבון בעת גזירת העונש נסיבות מקלות שונות שיש לזקוף לזכות המערער, ובהן חלוף הזמן מאז ביצוע העבירות ושהותו במעצר בית למשך 22 חודשים, וכן כי היה על בית המשפט להתעלם מעברו הפלילי שכן לשיטתו הוא ""מינורי"" ומתייחס לאירוע שאירע לפי זמן רב.",הערעור על גזר הדין
"ע""פ 2724∕17",השלישית – כי טעה בית המשפט כשקבע ששהותו של המערער במאסר לא תקצר את תוחלת חייו.,הערעור על גזר הדין
"ע""פ 2724∕17",	אדון בשלוש טענות אלו כסדרן.,הערעור על גזר הדין
"ע""פ 2724∕17","עיון בגזרי הדין שניתנו בעניינם של יניב ואברהם, מלמד כי בעת קביעת עונשם שקל בית המשפט בין השיקולים לקולא, את העובדה כי הודו בעבירות המיוחסות להם במסגרת הסדר טיעון, ובכך הובילו לחסכון בזמן שיפוטי. בנוסף, נלקחה בחשבון גם הבעת חרטה מצידם על ביצוע העבירות (ראו בעניינו של יניב: ת""פ 19755-07-12 רשות המיסים נ' קנרש ואח', [פורסם בנבו] בעמ' 1746 לפרוטוקול (לא פורסם, ניתן ביום 25.10.2016)); בעניינו של אברהם: ת""פ 19755-07-12 רשות המיסים נ' קנרש ואח', [פורסם בנבו] בפסקאות 30-31 לפסק הדין (31.5.2016)). שתי הנסיבות הללו לא נתקיימו בעניינו של המערער, ודבר זה השפיע באופן מהותי על מידת העונש.",הערעור על גזר הדין
"ע""פ 2724∕17","איני מקבל את טענת המערער, לפיה חלקם של אברהם ולטין בביצוע העבירות היה גדול באופן משמעותי מחלקו. משקבע בית משפט קמא כי המערער היה מודע לתוכנית העבריינית והיה שותף מלא לביצוע המעשים, ואף אימץ ביחס למערער את דימויו של המותב שגזר את דינו של לטין, לפיו יש לראות בלטין ""גלגל שיניים"" שהפעיל את מנגנון הרמיה, הרי שמתחם הענישה שנקבע בעניינו הולם את חומרת מעשיו ומשקף את חלקו המהותי בביצוע העבירות.",הערעור על גזר הדין
"ע""פ 2724∕17","יתירה מזאת. טענה זו של המערער אינה מתחשבת בשוני המהותי בין העבירות השונות בהן הורשעו כל אחד מהמעורבים. כך, אברהם הורשע בעבירות על חוק המע""מ בסכומים נמוכים יותר מאלו שהורשע בהן המערער, ואף לטין הורשע במספר נמוך יותר של עבירות ובסכומים נמוכים יותר גם כן, בהשוואה למערער. כמו כן, בניגוד למערער, אברהם לא הורשע בעבירות על פקודת מס הכנסה. לבסוף, לטין לא הורשע בעבירות הלבנת הון, ואילו אברהם הורשע בסיוע בלבד לעבירות הלבנת הון, בניגוד למערער, שהורשע בביצוען העיקרי של העבירות.",הערעור על גזר הדין
"ע""פ 2724∕17","המערער טוען עוד כי עונשו חמור אף בהשוואה לעונש שנגזר על יניב, אשר היה זה שיזם וביצע את התוכנית כולה.",הערעור על גזר הדין
"ע""פ 2724∕17","	אף דינה של טענה זו להידחות. כאמור, הושת על יניב עונש של 10 שנות מאסר בפועל. הגם שעונש זה כולל עבירות נוספות שהורשע בהן יניב בת""פ 20695-01-16, [פורסם בנבו] מכל מקום מדובר בעונש חמור בהרבה מזה שהושת על המערער. בהקשר זה יש לשוב ולהזכיר את הודאתו של יניב בעבירות שיוחסו לו, שהיוותה שיקול חשוב בהקלה בעונשו.",הערעור על גזר הדין
"ע""פ 2724∕17","כמו כן, המערער התעלם לגמרי מכך שבנוסף לעונש המאסר שהוטל עליהם, חולטו מידיהם של יניב ואברהם סכומי כסף גבוהים פי כמה וכמה בהשוואה לסכום שחולט מידי המערער, וגם בכך באה לידי ביטוי חומרת העונש שהוטל עליהם בהשוואה למערער.",הערעור על גזר הדין
"ע""פ 2724∕17","בשל כל אלו, אני קובע כי יש לדחות את טענתו הראשונה של המערער.",הערעור על גזר הדין
"ע""פ 2724∕17","אף את טענתו השניה אין לקבל. מגזר דינו של בית משפט קמא עולה כי עברו הפלילי של המערער לא היווה נסיבה משמעותית להחמרה בעונשו, וכי חלוף הזמן מאז הגשת כתב האישום נלקח בחשבון כנסיבה לקולא. אשר לשהותו של המערער במעצר בית, בית המשפט לא ראה בכך נסיבה רלוונטית, ואף אני איני סבור כי יש בכך כדי להקל בעונשו.",הערעור על גזר הדין
"ע""פ 2724∕17","טענתו השלישית של המערער הינה כי בשל המחלות השונות שהוא חולה בהן, אשר מפאת צנעת הפרט לא נפרטן, היה על בית משפט קמא להימנע מלהטיל עליו עונש מאסר בפועל.",הערעור על גזר הדין
"ע""פ 2724∕17","בהקשר זה טען המערער, כזכור, כי טעה בית משפט קמא בקביעתו לפיה שהותו של המערער במאסר לא תקצר את תוחלת חייו, וכי היה על בית המשפט להעדיף בענין זה את חוות דעתו של המומחה מטעם המערער על פני חוות דעתו של המומחה מטעם המשיבה.",הערעור על גזר הדין
"ע""פ 2724∕17",המחלוקת המרכזית הרלוונטית בין המומחים היא בשאלה האם היות המערער במאסר מאחורי סורג ובריח עלולה לחשוף אותו לזיהום אשר יסכן את חייו.,הערעור על גזר הדין
"ע""פ 2724∕17","	עיינתי בחוות דעתו של פרופ' עופר שפילברג מיום 17.7.2016 ובחוות דעתו המשלימה מיום 1.9.2016, וכן במכתביהם של ד""ר אלי רוזנבאום (מיום 30.6.2016), ד""ר אברהם אביגדור (מיום 29.6.2016) וד""ר לייב זאב (מיום 17.7.2016), אשר הוגשו כולם מטעם המערער (נספחים ה 1-4 להודעת הערעור). מבלי להיכנס לפרטים הרפואיים, צוין בהם כי חשיפת המערער למחלה זיהומית פעילה והידבקות בה עלולה לסכן את חייו.",הערעור על גזר הדין
"ע""פ 2724∕17","עיינתי גם בחוות דעת פרופ' ג'יל לוגסי מיום 16.8.2016 ובחוות דעתו המשלימה מיום 23.9.2016 אשר הוגשו מטעם המשיבה. בחוות דעת אלו צוין כי מחלתו של המערער אינה פעילה ואינה דורשת טיפול רפואי ספציפי, וכי לא נהוג להגביל חולים במחלות שבהן חולה המערער מלבוא בקהל.",הערעור על גזר הדין
"ע""פ 2724∕17",	בלשונה של חוות הדעת הראשונה:,הערעור על גזר הדין
"ע""פ 2724∕17","כמו כן עיינתי בחוות דעתו של סג""ד ד""ר לאוניד גפט משרות בתי הסוהר מיום 29.9.2016, אשר הוגשה גם היא לבית משפט קמא, בה נכתב כי המעקב וההשגחה הרפואיים אחר אסירים במשמורת שרות בתי הסוהר, המצויים במצבים רפואיים דומים לזה של המערער, יכולה להינתן במתקני הכליאה או בבתי חולים אליהם מפנה שרות בתי הסוהר אסירים המצויים במשמרתו, לפי הצורך.",הערעור על גזר הדין
"ע""פ 2724∕17","לבסוף, עיינתי גם במכתבו של קרפ""ר ד""ר ליאב גולדשטיין לבית משפט זה, מיום 22.5.2017, אשר הוגש במסגרת ההליך בבקשת המערער לעיכוב ביצוע עונשו  (נספח ג' לתגובה מטעם המשיבה מיום 11.9.2017). ד""ר גולדשטיין ציין כי שרות בתי הסוהר אינו מוצא לשנות מהאמור בחוות הדעת של ד""ר גפט מיום 29.6.2016.",הערעור על גזר הדין
"ע""פ 2724∕17","לאחר שבחנתי את חוות הדעת האמורות בנוגע למצבו הרפואי של המערער, אשר כאמור לא פורט מחמת צנעת הפרט, לא מצאתי מקום להתערב במסקנותיו של בית משפט קמא, לפיהן מצבו הבריאותי של המערער מאפשר לו לשהות בתנאי מאסר, וכליאתו לא תוביל לקיצור תוחלת חייו, וכן כי שירות בתי הסוהר ערוך ליתן למערער כל טיפול רפואי שיזדקק לו (ראו והשוו: ע""פ 1076/16 חיים כהן נ' מדינת ישראל [פורסם בנבו] (11.2.2016), להלן: ענין כהן).",הערעור על גזר הדין
"ע""פ 2724∕17","באשר לנסיונו של המערער להקיש מענין לופליאנסקי לעניינו, אומר כי לא בכל מקרה בו בריאותו של אדם שהורשע בדין לקויה, ימנע הדבר את כניסתו למאסר בפועל, אלא יש לבחון כל מקרה על פי נסיבותיו (ראו: ענין כהן, וכן רע""פ 2844/16 מאיר ביאלה נ' מדינת ישראל [פורסם בנבו] (13.4.2016)).",הערעור על גזר הדין
"ע""פ 2724∕17","ההכרעה בענין לופליאנסקי נעשתה על רקע הנסיבות המיוחדות לאותו מקרה, כאשר מצבו הרפואי של המערער שם לא היה שנוי במחלוקת, וכאשר בית המשפט התרשם שכליאתו של המערער תביא לקיצור תוחלת חייו.",הערעור על גזר הדין
"ע""פ 2724∕17","מנגד, בענייננו, כאמור, התרשם בית המשפט, על סמך חוות הדעת שהונחו בפניו, כי השמתו של המערער במאסר לא תקצר את תוחלת חייו, ועל כן בדין השית על המערער עונש מאסר בפועל.",הערעור על גזר הדין
"ע""פ 2724∕17","לטעמי, לנוכח המעשים החמורים שהורשע בהם, חסד עשה בית משפט קמא עם המערער כשגזר עליו, בין יתר העונשים, חמש שנות מאסר בפועל בלבד, עונש המצוי ברף התחתון של מתחם הענישה.",הערעור על גזר הדין
"ע""פ 2724∕17","בית המשפט לקח בחשבון את מצבו הבריאותי של המערער ואת הקושי שצפוי לו בשהות במאסר, בהשוואה לאסירים המצויים בקו הבריאות. משנלקחה בריאותו הלקויה של המערער בחשבון במפורש בעת גזר הדין, אין לטעמי מקום להתערב ולהקל עוד בעונשו, כמבוקש על ידו כעת.",הערעור על גזר הדין
"ע""פ 2724∕17","ואחרון, יש לדחות גם את טענת המערער, שנטענה בשפה רפה, לפיה יש לבטל את הקנס שהושת עליו, בסך 400,000 ש""ח, בשל מצבו הכלכלי הקשה.",הערעור על גזר הדין
"ע""פ 2724∕17","המערער היה שותף לביצוע מסכת עבירות מתוכננות ושיטתיות, שנועדו לגזול סכומי עתק מקופת המדינה. בעשותו כן, גרם המערער לנזק כספי חמור בשיעור העולה פי כמה וכמה על הקנס שנגזר עליו. משכך בדין השית בית משפט קמא על המערער קנס, או שנת מאסר תמורתו, בין יתר רכיבי הענישה.",הערעור על גזר הדין
"ע""פ 2724∕17","סיכומם של דברים, לנוכח כל המפורט לעיל, אציע לחבריי לדחות את הערעור על שני רכיביו.",הערעור על גזר הדין
"ע""פ 2724∕17",										 ש ו פ ט ,הערעור על גזר הדין
"ע""פ 2724∕17",										ש ו פ ט,	אני מסכים. 
"ע""פ 2724∕17","אני מצרפת את הסכמתי לחוות דעתו של חברי השופט י' אלרון, הן לעניין הכרעת הדין והן לעניין גזר הדין.",השופטת ע' ברון:
"ע""פ 2724∕17",										ש ו פ ט ת,השופטת ע' ברון:
"ע""פ 2724∕17",	הוחלט כאמור בפסק דינו של השופט י' אלרון. ,השופטת ע' ברון:
"ע""פ 2724∕17"," ניתן היום, ‏ט' באייר התשע""ח (‏24.4.2018). ",השופטת ע' ברון:
"ע""פ 2724∕17",ש ו פ ט,השופטת ע' ברון:
"ע""פ 2724∕17",ש ו פ ט ת,השופטת ע' ברון:
"ע""פ 2724∕17",ש ו פ ט,השופטת ע' ברון:
"ע""פ 2724∕17",העותק כפוף לשינויי עריכה וניסוח.   17027240_J08.doc   עע,_________________________
"ע""פ 2724∕17","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 2724∕17",א' שהם 54678313-2724/17,_________________________
"ע""פ 2724∕17",נוסח מסמך זה כפוף לשינויי ניסוח ועריכה,_________________________
"ע""פ 2724∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
