verdict,text,part
"ע""פ 394∕20",בבית המשפט העליון בשבתו כבית משפט לערעורים פליליים,nothing
"ע""פ 394∕20","ע""פ 394/20",nothing
"ע""פ 394∕20",כבוד המשנה לנשיאה נ' הנדל,לפני:	
"ע""פ 394∕20",כבוד השופט נ' סולברג,לפני:	
"ע""פ 394∕20",כבוד השופט י' אלרון,לפני:	
"ע""פ 394∕20","ערעור על הכרעת דינו וגזר דינו של בית המשפט המחוזי מרכז-לוד מיום 18.7.2019 ומיום 7.1.2020 (כב' השופט ע' קובו) ב-ת""פ 59362-11-16 [פורסם בנבו] ",מדינת ישראל
"ע""פ 394∕20","י""ט באב התשפ""א (28.7.2021)",תאריך הישיבה:
"ע""פ 394∕20","עו""ד יצחק בם",בשם המערער:
"ע""פ 394∕20",בשם המשיבה:,בשם המערער:
"ע""פ 394∕20","עו""ד עודד ציון",בשם המערער:
"ע""פ 394∕20","פקודת פשיטת הרגל [נוסח חדש], תש""ם-1980: סע'  42, 214, 216(4), (6)",חקיקה שאוזכרה: 
"ע""פ 394∕20","חוק סדר הדין הפלילי [נוסח משולב], תשמ""ב-1982: סע'  94(ב), 162, 184",חקיקה שאוזכרה: 
"ע""פ 394∕20","חוק העונשין, תשל""ז-1977: סע'  238, 346(א)(ג), 414, 415, 418, 420",חקיקה שאוזכרה: 
"ע""פ 394∕20","חוק חדלות פירעון ושיקום כלכלי, תשע""ח-2018: סע'  346(א)(3)",חקיקה שאוזכרה: 
"ע""פ 394∕20",מיני-רציו:,חקיקה שאוזכרה: 
"ע""פ 394∕20","* ביהמ""ש דוחה את טענות המערער כנגד הרשעתו בעבירות של ניסיון לקבלת דבר במרמה בנסיבות מחמירות וקבלת דבר במרמה אולם מזכה את המערער מהרשעתו בביצוע עבירות זיוף, שימוש במסמך מזויף ובידוי ראייה אשר נסמכה על ראיות נסיבתיות. כמו כן הרשעתו בעבירות לפי פקודת פשיטת הרגל תוחלף להרשעה לפי סעיף 346(א)(3) לחוק חדלות פירעון. כפועל יוצא ביהמ""ש מקל בעונשו של המערער.",חקיקה שאוזכרה: 
"ע""פ 394∕20",* עונשין – עבירות – מירמה,חקיקה שאוזכרה: 
"ע""פ 394∕20",* עונשין – עבירות – נסיבות מחמירות,חקיקה שאוזכרה: 
"ע""פ 394∕20",* ראיות – ראיות נסיבתיות – דרך בחינתן,חקיקה שאוזכרה: 
"ע""פ 394∕20",* דיון פלילי – הרשעה – על יסוד ראיות נסיבתיות,חקיקה שאוזכרה: 
"ע""פ 394∕20","ערעור על פס""ד מחוזי בגדרו הורשע המערער בעבירות של ניסיון לקבלת דבר במרמה בנסיבות מחמירות, קבלת דבר במרמה, זיוף בכוונה לקבל באמצעותו דבר בנסיבות מחמירות, שימוש במסמך מזויף ובידוי ראייה וכן עבירות נוספות לפי פקודת פשיטת הרגל. על המערער נגזרו תשעה חודשי מאסר על דרך של עבודות שירות, 12 חודשי מאסר על תנאי, קנס בסך של 25,000 ₪ (או 150 ימי מאסר תמורתו) ופיצוי בסך 25,000 ש""ח. עניינה של הפרשה, בהתאם לקביעת ביהמ""ש קמא, ביצוע מרמה בעסקה למכירת דירה בבעלות המערער והנאשמת 2 (הוצגה כאשתו/גרושתו של המערער. כתב האישום נגדה בוטל בסופו של יום) בכך שהסתיר מהרוכשים את דבר היותו פושט רגל ואת האיסור למכור את הדירה ללא קבלת אישור המנהל המיוחד, הפקיד את השיק שנמסר לו כ-""דמי רצינות"" (18,000 ₪), וניסה לקבל מהרוכשים את סכום העסקה כולה (1.2 מיליון ₪). בהמשך, המערער זייף את זיכרון הדברים בכך שהוספה לו הערה לפיה המערער נמצא בהליכי פשיטת רגל והמערער פעל לצירופו לתגובת הנאשמת להמרצת הפתיחה.",.
"ע""פ 394∕20","ביהמ""ש העליון (מפי השופט י' אלרון בהסכמת המשנה לנשיאה נ' הנדל והשופט נ' סולברג) קיבל את הערעור באופן חלקי, מהטעמים הבאים:",.
"ע""פ 394∕20","ראשית, ביהמ""ש דוחה את טענות המערער כנגד הרשעתו בעבירות של ניסיון לקבלת דבר במרמה בנסיבות מחמירות וקבלת דבר במרמה.",.
"ע""פ 394∕20","נקבע זה מכבר, כי מרמה יכולה להיעשות גם על-ידי התנהגות שממנה ניתן להסיק על קיומו של מצב דברים מסוים, לרבות העלמת עובדה ולאו דווקא על-ידי מצג פוזיטיבי במלה או בכתב. בנסיבות המקרה דנן, כאשר המערער התקשר בזיכרון דברים ולאחר מכן בהסכם המכר, תוך שהוא יודע כי בקשת המנהל המיוחד למימוש הדירה מונחת בפני ביהמ""ש בהליך פשיטת הרגל, העלמת עובדות אלו עולה כדי מרמה. כ""כ, המערער טען בחקירתו במשטרה כי עדכן את הרוכשים ואת עורך הדין שם טוב על היותו פושט רגל, ואולם, טענה זו נמצאה כשקרית. אשר על כן, בצדק קבע ביהמ""ש המחוזי כי התנהלות זו מלמדת על קיומו של היסוד הנפשי הנדרש לצרכי ההרשעה בעבירה זו.",.
"ע""פ 394∕20","טענות המערער כנגד קביעות ביהמ""ש קמא לעניין רכיב הקשר הסיבתי הן טענות כנגד ממצאי עובדה ומהימנות אשר לא נמצא להתערב בהם. כן נדחתה טענת המערער כי הגשת המרצת הפתיחה לאכיפת הסכם המכר שוללת את קיומו של הקשר הסיבתי. השאלה שאנו נדרשים לבחון, אינה האם לאחר חתימת זיכרון הדברים, הפקדת הצ'ק והעברת צ'ק נוסף בגין המקדמה, הרוכשים היו חפצים בהשלמת העסקה או בביטולה. חלף זאת, יש לבחון האם הרוכשים היו מתקשרים מלכתחילה בזיכרון הדברים והסכם המכר ומוסרים את הצ'ק והמקדמה, אילו המערער היה חושף בפניהם את מלוא העובדות, ובין היתר את היותו פושט רגל ופעולות המנהל המיוחד למימוש הדירה.",.
"ע""פ 394∕20","כן נדחתה הטענה כי לא היה מקום להרשיעו הן בעבירה המושלמת של קבלת דבר במרמה (ביחס לפידיון הצ'ק שנמסר לו כ-""דמי רצינות""לאחר החתימה על זכרון הדברים), והן בניסיון לקבלת דבר במרמה בנסיבות מחמירות (שעה שבמעמד החתימה על הסכם המכר במשרד עה""ד, הוא לא גילה לרוכשים את מצבו המשפטי. בפגישה זו הרוכשים מסרו לעורך הדין שם טוב את המקדמה בגין רכישת הדירה). נפסק כי בנסיבות העניין ניתן להפריד בין ההתרחשויות העובדתיות, ואין מדובר במצב בו בגין אותם המעשים, המערער מורשע הן בעבירה המושלמת, והן בעבירת הניסיון.",.
"ע""פ 394∕20","המערער פעל באופן מתוכנן ומחושב במאמציו לקבל לידיו מהרוכשים סכומי כסף נכבדים ביותר במסגרת עסקת רכישת דירה. טיעונו כי התכוון למסור בתמורה את הבעלות בדירה נותר בגדר השערה חסרת בסיס, בשים לב להעדר היתכנותה של אותה עסקה בשל הליכי פשיטת הרגל בהם המערער היה מצוי, וממילא אין בטיעון זה כדי לגרוע מחומרת נסיבות העבירה.",.
"ע""פ 394∕20","מאידך, ביהמ""ש סבור כי יש לזכות את המערער מביצוע עבירות של זיוף בכוונה לקבל באמצעותו דבר בנסיבות מחמירות, שימוש במסמך מזויף ובידוי ראייה. בקשר זה הצדדים מסכימים כי קביעת ביהמ""ש המחוזי לפיה המערער זייף את זיכרון הדברים ופעל לצירופו לתגובת הנאשמת להמרצת הפתיחה, מבוססת על ראיות נסיבתיות. כידוע, כוחן של ראיות נסיבתיות הוא כשל ראיות ישירות, וניתן לבסס באמצעותן את הרשעת הנאשם, אולם יש הכרח כי המסקנה המפלילה תהיה המסקנה ההגיונית היחידה העולה ממכלול הראיות הנסיבתיות. מקובל לבחון ראיות אלו במבחן תלת-שלבי: בשלב הראשון, נבחנת כל ראיה נסיבתית בפני עצמה, ועל ביהמ""ש להכריע האם ניתן לקבוע על בסיסה ממצא עובדתי; בשלב השני, נבחנת מסכת הראיות כולה לצורך קביעה האם היא מסבכת את הנאשם בביצוע העבירה; ובשלב שלישי מועבר הנטל אל הנאשם להציע הסבר העשוי לשלול את ההנחה המפלילה העומדת נגדו.",.
"ע""פ 394∕20","ביהמ""ש נכון להניח כי בחינת הראיות הנסיבתיות בענייננו צולחת את השלב הראשון והשני אולם במסגרת בחינת השלב השלישי, עלה בידי המערער להצביע על הסבר העשוי לשלול את ההנחה המפלילה כנגדו, לפיו הנאשמת היא זו שזייפה את זיכרון הדברים ופעלה להגשתו לביהמ""ש. יוצא אפוא, כי המשיבה לא הצליחה להוכיח ברף הראייתי הנדרש בהליך הפלילי את אשמת המערער בעבירות אלו, ונותר ""ספק סביר"" באשר לאשמתו בביצוע עבירות הזיוף, שימוש במסמך מזויף ובידוי ראיות, אשר יוחסו לו בכתב האישום, ויש לקבל את הערעור בחלקו זה.",.
"ע""פ 394∕20","בנוסף, יש טעם גם בטענת המערער כי ביהמ""ש המחוזי ייחס לו התנהלות חמורה מזו אשר יוחסה לו על ידי המשיבה וגם בשל כך עבירות אלו לא הוכחו ברף הראייתי הנדרש. אלא שבענייננו, ניכר, כי הן מבחינה טכנית-פרוצדוראלית והן מבחינה מהותית, נפגמה, במידה מסוימת, יכולתו של המערער לגבש ולהציג קו הגנה מובהק יותר ביחס לעבירה זו. לפיכך, גם טעם זה יש לזכות את המערער מעבירות של שימוש במסמך מזויף ובידוי ראיות.",.
"ע""פ 394∕20","בכל הנוגע להרשעת המערער בעבירות לפי פקודת פשיטת הרגל, היות ולאחר הכרעת הדין נכנס לתוקפו חוק חדלות פירעון, לאור עמדות הצדדים, ומשהמשיבה טענה כי מדובר בדין המקל עם הנאשם, יש להורות כי חלף הרשעת המערער בעבירות לפי סעיפים 214 ו-216(4) ו-(6) לפקודת פשיטת הרגל, המערער יורשע בעבירה לפי סעיף 346(א)(3) לחוק חדלות פירעון.",.
"ע""פ 394∕20","באשר לגזר הדין: כעולה מהעדויות, מעשיו החמורים של המערער גבו מחיר כבד מקורבנות העבירה, החורג בהרבה מהנזק הכספי ממנו סבלו. על רקע זה, ביהמ""ש סבור כי גזר דינו של בית המחוזי מאזן כראוי בין השיקולים השונים, ובוודאי שאין לומר כי הוא חמור יתר על המידה.",.
"ע""פ 394∕20","עם זאת, לאור זיכוי המערער מחלק מהעבירות בהן הורשע והחלפת הרשעת המערער בעבירות לפי פקודת פשיטת הרגל להרשעתו לפי סעיף 346(א)(3) לחוק חדלות פירעון, נקבע כי רכיב עונש המאסר בפועל יופחת ל-6 חודשי מאסר בפועל, חלף 9 חודשי המאסר אשר נגזרו בביהמ""ש המחוזי, אשר אף הן ירוצו במסגרת עבודות שירות. יתר רכיבי גזה""ד יוותרו על כנם.",.
"ע""פ 394∕20","לפנינו ערעור על הכרעת-דינו וגזר-דינו של בית המשפט המחוזי מרכז-לוד (השופט ע' קובו) בת""פ 59362-11-16, [פורסם בנבו] מיום 18.7.2019 ומיום 7.1.2020, בהתאמה, בגדרם המערער הורשע בעבירות אשר יוחסו לו בכתב האישום, והושת עליו עונש של 9 חודשי מאסר אשר ירוצו בעבודות שירות ו-12 חודשי מאסר על תנאי, בצירוף תשלום קנס כספי בסך של 25,000 ש""ח (או 150 ימי מאסר תמורתו) ופיצוי בסך 25,000 ש""ח.",השופט י' אלרון:
"ע""פ 394∕20","כתב האישום נגד המערער כלל תחילה גם את הגברת מרי חן, כנאשמת 2 (להלן: הנאשמת) לה יוחסו אותן עבירות, למעט עבירות לפי פקודת פשיטת הרגל [נוסח חדש], תש""ם-1980 (להלן: פקודת פשיטת הרגל). ואולם, הכרעת הדין התייחסה למערער בלבד מאחר ועניינה פוצל בשלב פרשת ההגנה, ונקבע כי ימשיך להתברר לאחר מתן הכרעת הדין בעניינו של המערער. יוער, כי בסופו של יום המשיבה חזרה בה מכתב האישום נגד הנאשמת והוא בוטל מכוח סעיף 94(ב) לחוק סדר הדין הפלילי [נוסח משולב], תשמ""ב-1982 (להלן: חוק סדר הדין הפלילי).",השופט י' אלרון:
"ע""פ 394∕20",עיקרי עובדות כתב האישום כמתואר בהכרעת הדין של בית המשפט המחוזי,השופט י' אלרון:
"ע""פ 394∕20","בזמן הרלבנטי לכתב האישום הציגו המערער והנאשמת את עצמם כזוג נשוי. באותה עת, המערער היה בהליכי פשיטת רגל בתיק פש""ר 1593/02 [פורסם בנבו] אשר התנהל בבית המשפט המחוזי בתל-אביב, במסגרתם מונה עו""ד יניב אינסול כמנהל המיוחד (להלן: המנהל המיוחד). ביום 16.1.2011, ניתן למערער הפטר מותנה, לפיו אם ישלם סכום של 170,000 ש""ח יקבל הפטר מחובותיו.",השופט י' אלרון:
"ע""פ 394∕20","עוד צוין, כי המערער והנאשמת הם בעלי מלוא הזכויות בדירה ברחוב כחלית ההרים 12, במודיעין (להלן: הדירה), וכי כדי לשלם את סכום ההפטר המותנה, התכוון המנהל המיוחד לממש את הדירה, כך שעם מכירת הדירה מחצית משוויה יועבר לנושיו של המערער. כפועל יוצא מהאמור, חל איסור על המערער למכור את הדירה ללא אישורו של המנהל המיוחד. הנאשמת הייתה מודעת להליך פשיטת הרגל בו היה מצוי המערער.",השופט י' אלרון:
"ע""פ 394∕20","במהלך חודש מרץ 2014 או בסמוך לכך, בעקבות הצעת השניים למכור את הדירה, הגיעו בני הזוג שושנה ואברהם גז (להלן: הרוכשים) לדירה, כדי לראותה במטרה לרוכשה. המערער והנאשמת לא הביאו לידיעת הרוכשים את דבר הימצאו של המערער בהליך פשיטת הרגל, וכי נאסר עליו למכור את הדירה ללא אישור המנהל המיוחד. במעמד זה, ומבלי ליידע את המנהל המיוחד, סיכמו הצדדים על מכירת הדירה לרוכשים תמורת סך של 1,200,000 ש""ח.",השופט י' אלרון:
"ע""פ 394∕20","ביום 24.4.2014 הגיעו הרוכשים לדירה, וחתמו על זיכרון דברים עם המערער והנאשמת 2 (להלן: זיכרון הדברים). בזיכרון הדברים לא הוזכר כלל הליך פשיטת הרגל והאיסור על מכירת הדירה. באותה העת, מסרו הרוכשים לבקשת המערער והנאשמת צ'ק בסך של 18,000 ש""ח כ-""דמי רצינות"" (להלן: הצ'ק) וסוכם כי עם חתימת ההסכם לרכישת הדירה הצ'ק יוחזר לרוכשים. מספר ימים לאחר מכן, פדו השניים את הצ'ק.",השופט י' אלרון:
"ע""פ 394∕20","ביום 8.5.2014 הגיעו המערער והרוכשים למשרדו של עו""ד אילן שם טוב, אשר ייצג באותה העת את המערער (להלן: עו""ד שם טוב), וחתמו על הסכם מכר לרכישת הדירה על ידי הרוכשים (להלן: הסכם המכר), וזאת מבלי לקבל את אישור המנהל המיוחד, ומבלי שנכללת בהסכם כל התייחסות המכר להיות המערער תחת צו פשיטת רגל. במעמד זה, מסרו הרוכשים לעורך הדין שם טוב צ'ק על סך 500,000 ש""ח כמקדמה לרכישת הדירה (להלן: המקדמה). משגילה האחרון עת ביקש לרשום הערת אזהרה לטובת הרוכשים כי המערער מצוי בהליך פשיטת רגל, הודיע לרוכשים כי העסקה מבוטלת, וכי עליו לפנות ולקבל את הוראות הרשויות בעניין החזרת כספי המקדמה. בתגובה לכך, הרוכשים הגישו ביום 28.5.2014 לבית המשפט המרצת פתיחה במטרה לאכוף את הסכם המכר, וזאת לנוכח תשלום כספי המקדמה (להלן: המרצת הפתיחה).",השופט י' אלרון:
"ע""פ 394∕20","בהמשך, זייפו המערער והנאשמת, או מי מטעמם, את זיכרון הדברים, כך שהוסיפו לו הערה לפיה המערער נמצא בהליכי פשיטת רגל (להלן: זיכרון הדברים המזויף). בתאריך 15.7.2014, או בסמוך לכך, הוגשה על ידי הנאשמת תגובה להמרצת הפתיחה, בה טענה כי היא הבעלים היחיד של הדירה מתוקף הסכם גירושין בינה לבין המערער משנת 1995, וכי המערער היה צד להסכם המכר רק באופן פורמאלי מאחר שהיה רשום ב-""טאבו"" כבעלי הדירה. כמו כן, הנאשמת טענה בתגובתה כי הרוכשים ידעו שהמערער הוא פושט רגל, וצירפה לה את זיכרון הדברים המזויף.",השופט י' אלרון:
"ע""פ 394∕20","בסכמו את המתואר בכתב האישום, ציין בית המשפט המחוזי כי במעשיהם המתוארים קיבלו השניים 18,000 ₪ במרמה, ואף ניסו לקבל את כספם של הרוכשים במרמה, וכי המערער והנאשמת, או מי מטעמם, זייפו את זיכרון הדברים והשתמשו בו כדי לבדות ראייה בכוונה להטעות רשות שיפוטית. המערער, נמנע במזיד למסור נכסים הניתנים לחלוקה בין נושיו, העלים חלק מנכסיו לאחר שהוגשה בקשה לפשיטת רגל, והשמיט דבר בעל חשיבות בעניינו.",השופט י' אלרון:
"ע""פ 394∕20","בגין מעשים אלו, יוחסו למערער ולנאשמת עבירות של ניסיון לקבלת דבר במרמה, לפי סעיף 415 סיפא לחוק העונשין, התשל""ז-1977 (להלן: החוק); קבלת דבר במרמה, לפי סעיף 415 רישא לחוק; זיוף בכוונה לקבל באמצעותו דבר בנסיבות מחמירות, לפי סעיף 418 סיפא לחוק; שימוש במסמך מזויף, לפי סעיפים 420 ו-418 סיפא לחוק; ובידוי ראיה, לפי סעיף 238 לחוק.",השופט י' אלרון:
"ע""פ 394∕20","בנוסף, יוחסו למערער עבירות נוספות של הימנעות לעזור בגילוי נכסיו, לפי סעיף 214 לפקודת פשיטת הרגל; והעלמת נכסים והשמטה, לפי סעיפים 216(4) ו-(6) לפקודה זו.",השופט י' אלרון:
"ע""פ 394∕20",תמצית טענות המערער בבית המשפט המחוזי והכרעת בית המשפט המחוזי,השופט י' אלרון:
"ע""פ 394∕20","המערער כפר בעובדות כתב האישום כמיוחס לו ולנאשמת. בכלל זה, בטענה כי לא הובאה לידיעת הרוכשים עובדת היותו בהליך פשיטת רגל והאיסור בדבר מכירת הדירה ללא אישור המנהל המיוחד. כמו כן טען - כי לא היה עליו לדווח למנהל המיוחד על אודות הסיכום עם הרוכשים; הצ'ק כלל לא נפדה על ידו והוא אינו מחזיק בחשבון בנק; עורך הדין שם טוב ידע על מצבו המשפטי; כפר בזיוף זיכרון הדברים; וכי התגרש מהנאשמת בשנת 1995 אך הגירושין לא עודכנו במרשם האוכלוסין.",השופט י' אלרון:
"ע""פ 394∕20","בית המשפט המחוזי הרשיע את המערער בתום שמיעת ראיות בכל העבירות שיוחסו לו בכתב האישום, תוך שהוא נותן אמון בעדויותיהם של המנהל המיוחד, עורך הדין שם טוב, אשר נטל חלק כאמור בהליך מכירת הדירה, ועורך דינם של הרוכשים. כמו כן, ציין כי עדויות בני משפחת הרוכשים עשו רושם מהימן מאוד.",השופט י' אלרון:
"ע""פ 394∕20","המערער בחר שלא להעיד בבית המשפט, ובהתאם לסעיף 162 לחוק סדר הדין הפלילי, הימנעותו מלהעיד שימשה חיזוק למשקל ראיות התביעה וסיוע לראיות התביעה במקום שדרוש להן סיוע.",השופט י' אלרון:
"ע""פ 394∕20","בית המשפט הוסיף וקבע, כי המשיבה הוכיחה מעבר לספק סביר שהמערער ביצע מרמה כלפי הרוכשים בכך שהסתיר מהם את דבר היותו פושט רגל, הפקיד את השיק שנמסר לו כ-""דמי רצינות"", וניסה לקבל מהרוכשים את סכום העסקה כולה.",השופט י' אלרון:
"ע""פ 394∕20","עוד קבע בית המשפט, כי זיכרון הדברים שצורף לתגובת הנאשמת להמרצת הפתיחה הוא מזויף, והוא כולל שתי שורות שהוספו בהן נכתב כי המערער פושט רגל. הודגש, כי מתוך מכלול הנסיבות עולה מסקנה חד משמעית לפיה המערער נושא באחריות לזיוף זיכרון הדברים.",השופט י' אלרון:
"ע""פ 394∕20","בגזר הדין, בית המשפט המחוזי נתן ביטוי לנסיבותיו האישיות של המערער, ובכלל זה גילו ומצבו הרפואי, ולצד זאת, התחשב בכך שהמערער לא נטל אחריות למעשיו, לא עשה כל מאמץ לתקן את תוצאות העבירה, ולא השיב את סכום הצ'ק לרוכשים. בית המשפט נתן דעתו גם לעברו הפלילי של המערער ולשיקולים נוספים, וקבע כי באיזון בין כלל השיקולים, יש לגזור על המערער עונש של 9 חודשי מאסר אשר ירוצו בעבודות שירות ו-12 חודשי מאסר על תנאי, בצירוף תשלום קנס כספי בסך של 25,000 ש""ח (או 150 ימי מאסר תמורתו) ופיצוי בסך 25,000 ש""ח.",השופט י' אלרון:
"ע""פ 394∕20","לטענת המערער, בית המשפט המחוזי שגה בקביעתו כי הייתה מוטלת עליו חובה לגלות לרוכשים כי הוא מצוי בהליכי פשיטת רגל, מאחר שלנוכח ההפטר המותנה, עובדה זו אינה רלבנטית. לשיטתו, בית המשפט המחוזי שגה גם כאשר קבע כי קיים קשר סיבתי בין הימנעותו מלגלות על הליכים אלו לבין החלטת הרוכשים לרכוש את הדירה, בין היתר לאור הגשת המרצת הפתיחה בה התבקש כאמור סעד של אכיפת הסכם המכר.",תמצית טענות הצדדים והדיון בערעור
"ע""פ 394∕20","עוד טען, כי קיימת ""בעייתיות"" בהרשעתו הן בעבירה ""מוגמרת"" ביחס לחלק מן ה-""עסקה"" (קבלת סכום הצ'ק), והן בניסיון לביצוע העבירה, בגין אותם המעשים.",תמצית טענות הצדדים והדיון בערעור
"ע""פ 394∕20","המערער טען עוד, כי בית המשפט המחוזי שגה בהרשעתו בעבירות זיוף, שימוש במסמך מזויף ובידוי ראיות, מאחר שלשיטתו הרשעה זו נסמכה על ראיות נסיבתיות אשר אינן מספקות על מנת להביא להרשעתו. בהתייחס לעבירות בהן הורשע לפי פקודת פשיטת הרגל, המערער טען כי יש לדון בעניינו לפי הקבוע בחוק חדלות פירעון ושיקום כלכלי, תשע""ח-2018 (להלן: חוק חדלות פירעון).",תמצית טענות הצדדים והדיון בערעור
"ע""פ 394∕20","לבסוף, המערער טען נגד חומרת גזר דינו. נטען כי בית המשפט המחוזי שגה כאשר קבע כי חלקו של המערער בביצוע העבירות היה ""בלעדי"", וכן בכך שהשית על המערער קנס בסכום של 25,000 ש""ח, מבלי לקבוע את מתחם הקנס התואם את יכולותיו הכלכליות של המערער. צוין עוד, כי בסופו של יום הליכי פשיטת הרגל הסתיימו בהפטר, והמערער לא הרוויח דבר מביצוע העבירות.",תמצית טענות הצדדים והדיון בערעור
"ע""פ 394∕20","מנגד, המשיבה טענה כי קביעת בית המשפט המחוזי לפיה המערער היה חייב להודיע לרוכשים על הליכי פשיטת הרגל בהם הוא מצוי, בדין יסודה, וכי התקיים קשר סיבתי בין אי הגילוי לבין החלטת הרוכשים להתקשר בהסכם המכר. הוסבר, כי אמנם הרוכשים עצמם לא העידו בבית המשפט, בשל פטירת מר גז בטרם עת תוך כדי ההליך המשפטי, ומאחר שהמשיבה ויתרה על עדותה של גב' גז, אולם תחת זאת העידו קרובי משפחתם שניהלו את הליך המשא ומתן לרכישת הדירה. עוד נטען, כי הגשת המרצת הפתיחה אינה מנתקת את הקשר הסיבתי, משהוכח כי אילו הרוכשים היו יודעים על אודות הליך פשיטת הרגל, לא היו חותמים על הסכם המכר.",תמצית טענות הצדדים והדיון בערעור
"ע""פ 394∕20","המשיבה הוסיפה, כי מאחר שמדובר במעשה מתמשך, אין כל קושי בהרשעת המערער בעבירה המושלמת של קבלת דבר במרמה, ובנוסף להרשיעו בעבירה של ניסיון לקבלת דבר במרמה בנסיבות מחמירות.",תמצית טענות הצדדים והדיון בערעור
"ע""פ 394∕20","המשיבה הסכימה כי קביעת בית המשפט המחוזי שהמערער הוא שזייף את זיכרון הדברים אשר צורף לתגובת הנאשמת להמרצת הפתיחה, נסמכת על ראיות נסיבתיות. אולם לשיטתה, בית המשפט המחוזי צדק בקביעתו כי על רקע בחינת מכלול העדויות בתיק, אין תרחיש חלופי הגיוני. באשר לנסיבות המחמירות – נטען דבר קיומן בענייננו בין היתר מאחר שמדובר במרמה המתייחסת למכר דירה, ולאור זאת שעבירות המרמה בוצעו כלפי שלל גורמים, וביניהם המנהל המיוחד.",תמצית טענות הצדדים והדיון בערעור
"ע""פ 394∕20","יוער, כי לאחר שמיעת הערעור הגיש המערער בקשה ""לפיטורי"" סנגורו ולהוספת ראיות וטענות חדשות. בקשת המערער לפיטורי סנגורו נמחקה, ובקשתו להוספת ראיות וטענות חדשות, נדחתה. בהמשך, המערער הגיש, שלא באמצעות סנגורו, מספר בקשות נוספות להגשת ראיות חדשות, אשר נדחו אף הן.",תמצית טענות הצדדים והדיון בערעור
"ע""פ 394∕20","הלכה היא, כי לא בנקל יתערב בית המשפט שלערעור בקביעות מהימנות ובממצאי עובדה שנקבעו על-ידי הערכאה הדיונית, ובפרט כאשר אלה מתבססות על הערכת עדויות שנשמעו בפניו (ע""פ 6295/05 וקנין נ' מדינת ישראל, [פורסם בנבו] פסקאות 40-36 (25.1.2007); ע""פ 2127/17 עלוש נ' מדינת ישראל, [פורסם בנבו] פסקה 32 (28.2.2018); ע""פ 4454/19 פלוני נ' מדינת ישראל [פורסם בנבו] (30.7.2020)‏‏).",דיון והכרעה
"ע""פ 394∕20","בענייננו, בבסיס הרשעת המערער קביעות מהימנות ועובדה לרוב.",דיון והכרעה
"ע""פ 394∕20","לנוכח השגותיו של המערער כעולה מנימוקי הערעור ובדיון שבפנינו, נבחן טענותיו אלה על פי סדרן, ותחילה, אפנה להרשעתו בעבירות של קבלת דבר במרמה וניסיון לקבלת דבר במרמה בנסיבות מחמירות:",דיון והכרעה
"ע""פ 394∕20","סעיף 414 לחוק מגדיר את יסוד ה-""מרמה"" הנכלל בעבירת ""קבלת דבר במרמה"":",דיון והכרעה
"ע""פ 394∕20","נקבע זה מכבר, כי: ""... יכולה מרמה להיעשות גם על-ידי התנהגות ולאו דווקא על-ידי מצג פוזיטיבי במלה או בכתב, ודי בהתנהגות, שממנה ניתן להסיק על קיומו של מצב דברים מסוים, וגם העלמת עובדה יכול שתעלה כדי מירמה."" [ההדגשה אינה במקור – י' א'] (ע""פ 593/81 מנדלבאום נ' מדינת ישראל, פסקה 3, לו(2) 505 (1982); וראו גם בע""פ 223/88 לארי נ' מדינת ישראל, פסקה 2 לחוות דעתו של השופט בייסקי, מג(3) 011 (1989)). ",דיון והכרעה
"ע""פ 394∕20","איני סבור כי יש ממש בטענת המערער כי לא הייתה מוטלת עליו חובת גילוי כלפי הרוכשים את דבר הליכי פשיטת הרגל בעניינו, וכי בהעדר חובה שכזו, אין מדובר במצג שווא.",דיון והכרעה
"ע""פ 394∕20","כפי שנקבע בהכרעת הדין, בחודש מרץ 2014 ביקש המנהל המיוחד מבית המשפט הדן בהליך פשיטת הרגל בעניינו של המערער, אישור לממש את דירת המערער והנאשמת. בסמוך לאחר מכן, נחתם זיכרון הדברים. כל זאת, זמן רב לאחר ההכרזה על הקניית נכסי המערער למנהל המיוחד (סעיף 42 לפקודת פשיטת הרגל).",דיון והכרעה
"ע""פ 394∕20","על כן, איני רואה כל קושי לקבוע כי בנסיבות המקרה דנן, כאשר המערער התקשר בזיכרון דברים ולאחר מכן בהסכם המכר, תוך שהוא יודע כי בקשת המנהל המיוחד למימוש הדירה מונחת בפני בית המשפט בהליך פשיטת הרגל, העלמת עובדות אלו עולה כדי מרמה.",דיון והכרעה
"ע""פ 394∕20","כמו כן, המערער טען בחקירתו במשטרה כי עדכן את הרוכשים ואת עורך הדין שם טוב על היותו פושט רגל, ואולם, טענה זו נמצאה כשקרית. אשר על כן, בצדק קבע בית המשפט המחוזי כי התנהלות זו מלמדת על קיומו של היסוד הנפשי הנדרש לצרכי ההרשעה בעבירה זו.",דיון והכרעה
"ע""פ 394∕20","רכיב אחר מבין יסודות העבירה עליו משיג המערער, הוא רכיב הקשר הסיבתי.",דיון והכרעה
"ע""פ 394∕20",אף טיעונים אלו איני רואה לקבל. ,דיון והכרעה
"ע""פ 394∕20","בית המשפט המחוזי קבע קביעות חמורות, חדות ונחרצות באשר לאי מהימנות המערער וגרסתו. בעוד המערער נמצא כמי שלא אמר אמת פעמים רבות, עדי המשיבה נמצאו מהימנים, ועדויותיהם אומצו במלואן. בהינתן זאת, איני רואה להתערב בקביעת בית המשפט המחוזי כי אילו הרוכשים היו יודעים על אודות מצבו המשפטי של המערער, הם לא היו מתקשרים עמו ועם הנאשמת בזיכרון הדברים או בהסכם המכר.",דיון והכרעה
"ע""פ 394∕20","עוד יש להזכיר, כי לצורכי גיבוש קשר סיבתי בעבירת קבלת דבר במרמה, כל שנדרש להראות הוא כי למצגי השווא היה תפקיד ניכר בהערכת המצב של המרומה, ואין דרישה כי הן היו הסיבה הבלעדית בהעברת ה-""דבר"" (ע""פ 1784/08 פרי נ' מדינת ישראל, [פורסם בנבו] פסקה 41 (5.2.2009); ע""פ 7621/14 גוטסדינר נ' מדינת ישראל, [פורסם בנבו] פסקה 34 לחוות דעתו של חברי, המשנה לנשיאה נ' הנדל (1.3.2017)(להלן: עניין גוטסדינר)). ",דיון והכרעה
"ע""פ 394∕20","אף איני רואה ממש בטענת המערער כי הגשת המרצת הפתיחה לאכיפת הסכם המכר שוללת את קיומו של הקשר הסיבתי. השאלה שאנו נדרשים לבחון, אינה האם לאחר חתימת זיכרון הדברים, הפקדת הצ'ק והעברת צ'ק נוסף בגין המקדמה, הרוכשים היו חפצים בהשלמת העסקה או בביטולה. חלף זאת, יש לבחון האם הרוכשים היו מתקשרים מלכתחילה בזיכרון הדברים והסכם המכר ומוסרים את הצ'ק והמקדמה, אילו המערער היה חושף בפניהם את מלוא העובדות, ובין היתר את היותו פושט רגל ופעולות המנהל המיוחד למימוש הדירה.",דיון והכרעה
"ע""פ 394∕20","יוצא אפוא, כי טיעונו זה של המערער מופנה פעם נוספת לטיעון אל מול ממצאיו העובדתיים של בית המשפט המחוזי, בהם איני רואה להתערב כאמור.",דיון והכרעה
"ע""פ 394∕20","טיעון אחר בפי המערער, הוא כי לא היה מקום להרשיעו הן בעבירה המושלמת של קבלת דבר במרמה, והן בניסיון לקבלת דבר במרמה בנסיבות מחמירות.",דיון והכרעה
"ע""פ 394∕20","אני סבור כי גם דינו של טיעון זה, להידחות. המערער קיבל לידיו את השיק עם חתימת זיכרון הדברים ביום 24.4.2014, והוא נפדה מספר ימים לאחר מכן. בכך ביצע המערער עבירה מושלמת של קבלת דבר במרמה (על אודות המבנה הייחודי של הרכיב התוצאתי בעבירה זו, ראו בפסקה 6 לחוות דעתו של השופט אלון ברע""פ 849/07 זוהר בן-אשר נ' מדינת ישראל [פורסם בנבו] (21.1.2008)).",דיון והכרעה
"ע""פ 394∕20","מספר שבועות לאחר מכן, ביום 8.5.2014, התקיימה פגישה במשרדו של עורך דין שם טוב בה נחתם הסכם המכר, תוך שהמערער לא מגלה לרוכשים את מצבו המשפטי. בפגישה זו הרוכשים מסרו לעורך הדין שם טוב את המקדמה בגין רכישת הדירה.",דיון והכרעה
"ע""פ 394∕20","עולה בבירור, אפוא, כי בנסיבות העניין ניתן להפריד בין ההתרחשויות העובדתיות, ואין מדובר במצב בו בגין אותם המעשים, המערער מורשע הן בעבירה המושלמת, והן בעבירת הניסיון.",דיון והכרעה
"ע""פ 394∕20","למעלה מהנדרש, אף לו הייתי נכון לאמץ את טענת המערער כי יש לבחון את הדברים כחלק מהתרחשות עובדתית אחת, בפסק הדין בעניין גוטסדינר, עליו ביקש המערער להסתמך, נחלקו הנמקות השופטים. השופט נ' הנדל, סבר כי ""... ניתן, מבחינה עיונית, להרשיע בגין מעשה מרמה אחד, גם בעבירה המושלמת של קבלת דבר במרמה וגם בעבירת הניסיון"" (שם, פסקה 36), אך כי בנסיבות אותו מקרה לא נכון להותיר על כנה את ההרשעה בעבירת הניסיון. זאת בשים לב לכך שמדובר היה בהרשעה ב-1,352 מקרים של קבלת דבר במרמה בנסיבות מחמירות, לצד הרשעה ב-1,352 עבירות של ניסיון לקבלת דבר במרמה בנסיבות מחמירות, ובשל הנסיבות הדיוניות של אותו המקרה. לצד זאת, הבהיר השופט הנדל, כי ממילא אין בקביעתו בכדי להצדיק הקלה בעונשו של הנאשם. השופט י' עמית הביע עמדה לפיה ככלל, אין מקום להוסיף על ההרשעה בעבירה המושלמת גם הרשעה ""מלאכותית"" בעבירת ניסיון (פסקה 33 לחוות דעתו), ואילו, השופטת ד' ברק-ארז הותירה את הסוגיה בגדר צריך עיון.",דיון והכרעה
"ע""פ 394∕20","בנסיבות ענייננו – דומה כי חומרתה של הרשעה בעבירה המושלמת של קבלת 18,000 ש""ח במרמה, פחותה באופן ניכר מן הניסיון לקבל במרמה 1.2 מיליון ₪ (מחיר הדירה לפי הסכם המכר). על כן, הרשעת המערער רק בביצוע העבירה המושלמת, כאשר הוכח כי מתקיימים היסודות בדין להרשעתו גם בעבירת הניסיון, תקל עמו ללא הצדקה.",דיון והכרעה
"ע""פ 394∕20","עם זאת, כאמור לעיל, איני סבור כי נסיבות ענייננו מחייבות הכרעה בסוגיה זו, בשים לב לכך שאין מדובר במצב דברים בו המערער הורשע בגין אותו המעשה הן בעבירה המושלמת והן בעבירת ניסיון.",דיון והכרעה
"ע""פ 394∕20","כמו כן, אני דוחה את טענת המערער כי לא מתקיימות בענייננו ""נסיבות מחמירות"". כפי שנקבע: ""לצורך ההבחנה בין הרישא לבין הסיפא של הסעיף 415 האמור עשויים להשפיע הצורה בה מבוצעת המירמה, השיטה, התכנון, התחכום, ההיקף וכדומה גורמים. יש שגם גורם אחד מאלה, כגון ההיקף הגדול, בא ללמד על החומרה של המעשה, המכניסו לגדר נסיבות מחמירות של הסיפא"" (ע""פ 399/88 בלאס נ' מדינת ישראל, פסקה 18 לחוות דעתו של השופט בייסקי, מד(4) 705 (1990)‏‏; ראו גם ע""פ 8573/96 מרקדו נ' מדינת ישראל, פסקה 78, נא(5) 481 (1997)).  ",דיון והכרעה
"ע""פ 394∕20","המערער פעל באופן מתוכנן ומחושב במאמציו לקבל לידיו מהרוכשים סכומי כסף נכבדים ביותר במסגרת עסקת רכישת דירה. טיעונו כי התכוון למסור בתמורה את הבעלות בדירה נותר בגדר השערה חסרת בסיס, בשים לב להעדר היתכנותה של אותה עסקה בשל הליכי פשיטת הרגל בהם המערער היה מצוי, וממילא אין בטיעון זה כדי לגרוע מחומרת נסיבות העבירה. על כן אני מאמץ, גם בהקשר זה, את קביעות בית המשפט המחוזי כי לאור מכלול הנסיבות והיקף העסקה מדובר בניסיון לקבל דבר בנסיבות מחמירות.",דיון והכרעה
"ע""פ 394∕20","אפנה עתה לדון בהרשעת המערער בעבירה של זיוף בכוונה לקבל באמצעותו דבר בנסיבות מחמירות, שימוש במסמך מזויף ובידוי ראייה. אקדים ואציין, כי אני סבור שיש לזכות את המערער מעבירות אלו. וכך אציע לחבריי לעשות.",דיון והכרעה
"ע""פ 394∕20","אחד החריגים לכלל אי-התערבותה של ערכאת הערעור, מתקיים כאשר ממצאים אלו מתבססים על שיקולים שבהגיון או מסקנות משפטיות שגויות, להבדיל מהערכת מהימנות ברורה וחד משמעית של העדים (ע""פ 229/19 מדינת ישראל נ' פלוני, [פורסם בנבו] פסקה 15 (30.12.2019)). ",דיון והכרעה
"ע""פ 394∕20","על רקע זה, כפי שארחיב כעת, אני סבור כי קביעת בית המשפט המחוזי לפיה המערער הוא שזייף את זיכרון הדברים ופעל להגשתו במסגרת הליך המרצת הפתיחה, מצדיקה, בנסיבות העניין, את התערבותנו.",דיון והכרעה
"ע""פ 394∕20","הצדדים מסכימים כי קביעת בית המשפט המחוזי לפיה המערער זייף את זיכרון הדברים ופעל לצירופו לתגובת הנאשמת להמרצת הפתיחה, מבוססת על ראיות נסיבתיות.",דיון והכרעה
"ע""פ 394∕20","ראיה נסיבתית, בניגוד לראיה ישירה, אינה מוכיחה במישרין עובדה הטעונה הוכחה, אלא מבססת נסיבה מסוימת, ממנה ניתן להסיק את דבר התקיימותה של העובדה (ע""פ 2697/14 חדאד נ' מדינת ישראל, [פורסם בנבו] פסקה 71 לחוות דעתו של השופט ג'ובראן (6.9.2016)(להלן: עניין חדאד)). עוד נקבע בעניין חדאד: ",דיון והכרעה
"ע""פ 394∕20","כידוע, כוחן של ראיות נסיבתיות הוא כשל ראיות ישירות, וניתן לבסס באמצעותן את הרשעת הנאשם, אולם: ""... יש הכרח כי המסקנה המפלילה תהיה המסקנה ההגיונית היחידה העולה ממכלול הראיות הנסיבתיות"" (ע""פ 517/19 אבו עמאר נ' מדינת ישראל, [פורסם בנבו] פסקה 26 (6.7.2020)‏). ‏",דיון והכרעה
"ע""פ 394∕20","לצורך הרשעה על בסיס ראיות נסיבתיות, מקובל לבחון ראיות אלו במבחן תלת-שלבי (ע""פ 8422/14 מוגאהד נ' מדינת ישראל, [פורסם בנבו] פסקאות 32-30 (10.5.2015)), אשר תמציתו: ",דיון והכרעה
"ע""פ 394∕20","	בשלב הראשון, נבחנת כל ראיה נסיבתית בפני עצמה, ועל בית המשפט להכריע האם ניתן לקבוע על בסיסה ממצא עובדתי; בשלב השני, נבחנת מסכת הראיות כולה לצורך קביעה האם היא מסבכת את הנאשם בביצוע העבירה; ובשלב שלישי מועבר הנטל אל הנאשם להציע הסבר העשוי לשלול את ההנחה המפלילה העומדת נגדו (לגישה חלופית של בחינה דו שלבית, ראו חוות דעתו של חברי, המשנה לנשיאה, נ' הנדל בע""פ 6392/13 מדינת ישראל נ' קריאף [פורסם בנבו] (21.1.2015)).",דיון והכרעה
"ע""פ 394∕20","מאחר שהרשעה על יסוד ראיות נסיבתיות מבוססת על הסקת מסקנות לוגיות, נקבע כי: ""...עובדה זו מקלה על ערכאת הערעור לבחון ולהתערב בהליך הסקת המסקנות של הערכאה הדיונית..."" (ע""פ 9710/10 הילל נ' מדינת ישראל, [פורסם בנבו] פסקה 54 (7.11.2012)).",דיון והכרעה
"ע""פ 394∕20","מן האמור נגזר, כי בבחינת ערכאת הערעור את יישומו של המבחן התלת-שלבי על ידי הערכאה הדיונית, ככל שהדברים מתייחסים לשלב הראשון של הבחינה, קרי, שלב קביעת הממצאים העובדתיים, ערכאת הערעור לא תיטה להתערב בממצאי עובדה ומהימנות שנקבעו על ידי הערכאה הדיונית, אלא במצבים חריגים. לעומת זאת, נטיית בית המשפט בערכאת הערעור להתערב בממצאים הנוגעים לשלב השני ולשלב השלישי תהיה מקלה יותר, בהיעדר יתרון לערכאה הדיונית (עניין חדאד, פסקה 76 לחוות דעתו של השופט ס' ג'ובראן).",דיון והכרעה
"ע""פ 394∕20","בית המשפט המחוזי קבע, כי ממכלול הנסיבות עולה מסקנה חד משמעית שהמערער הוא שזייף את זיכרון הדברים, וכי הוא פעל, באמצעות הנאשמת, להגשתו לבית המשפט בהליך המרצת הפתיחה. בית המשפט המחוזי ציין מספר חיזוקים למסקנתו: חיזוק ראשון – עדותה של גב' עלווה גז, לפיה זיכרון הדברים המקורי נותר אצל המערער; חיזוק שני – הודעתו של המערער במשטרה בה נקט בקו דומה לזה אשר מופיע בזיכרון הדברים המזויף וגרסתו התבררה כשקרית; חיזוק שלישי – תשובת המערער לכתב האישום ובה כפירה בטענה כי יחד עם הנאשמת לא הביאו לידיעת הרוכשים את עובדת היותו בהליך פשיטת רגל, ואשר בה נטען כי זיכרון הדברים נכרת תוך שנושא מעמדו המשפטי הוזכר והיה ידוע, אך גם טענה זו התבררה כלא נכונה.",דיון והכרעה
"ע""פ 394∕20","כמו כן, בית המשפט המחוזי זקף לחובת המערער את העובדה שלא זימן לעדות את עו""ד גלעד ברמן, החתום על תגובת הנאשמת להמרצת הפתיחה, כאשר זימונו עשוי היה להבהיר האם זיכרון הדברים המזויף הוגש לבית המשפט והאם הוגש בידיעתו או על דעתו של המערער.",דיון והכרעה
"ע""פ 394∕20","לגישתי, חומר הראיות כפי שהובא בפנינו, אינו מאפשר לקבוע בהתאם לרף הראייתי הנדרש בהליך הפלילי כי המערער הוא שזייף את זיכרון הדברים, וכי הוא שפעל להגשתו לבית המשפט בהליך המרצת הפתיחה.",דיון והכרעה
"ע""פ 394∕20","אבהיר – איני רואה מקום להתערב בקביעותיו העובדתיות של בית המשפט המחוזי לפיהן זיכרון הדברים המקורי היה בידו של המערער לאחר חתימתו, וכי טענת המערער שמעמדו המשפטי היה ידוע, בין היתר, לרוכשים, אינן אמת. אני נכון אף להניח, כי בחינת הראיות הנסיבתיות בענייננו צולחת את השלב הראשון השני במסגרת המבחן התלת שלבי האמור.",דיון והכרעה
"ע""פ 394∕20","עם זאת, במסגרת בחינת השלב השלישי, עלה בידי המערער להצביע על הסבר העשוי לשלול את ההנחה המפלילה כנגדו, לפיו הנאשמת היא זו שזייפה את זיכרון הדברים ופעלה להגשתו לבית המשפט.",דיון והכרעה
"ע""פ 394∕20","על פני הדברים, גם לנאשמת היה ""תמריץ"" לייצר מצג לפיו נעשה גילוי נאות על ידי המערער טרם חתימת זיכרון הדברים. אכן, זיכרון הדברים המקורי נותר לאחר חתימתו בידי המערער, אך לתגובת הנאשמת להמרצת הפתיחה צורף זיכרון הדברים המזויף, כך שקיים קושי לקבוע באיזה שלב זויף, ועל ידי מי. בעוד טענות אלו עמדו במוקד הערעור שלפנינו, לא עלה בידי המשיבה להשיב להן באופן משכנע.",דיון והכרעה
"ע""פ 394∕20",כפי שנזדמן לי לכתוב בעניין אחר:,דיון והכרעה
"ע""פ 394∕20","""הספק הסביר הוא למעשה נקודת האיזון של נטל השכנוע: אם שוכנע בית המשפט כי תמונת הראיות כולה מתיישבת עם גרסת התביעה, עליו להרשיע את הנאשם העומד לדין, אך אם הציג הנאשם גרסה אפשרית לחפותו – אף אם אין גרסה זו משכנעת יותר או מתקבלת על הדעת יותר מזו שהציגה התביעה – על בית המשפט לזכותו מחמת הספק. לשון אחר, לצורך זיכויו של נאשם מחמת הספק, די לו להציג גרסה עובדתית אשר אינה מתיישבת עם יסודות האישום. ה""ספק"" שעל הנאשם לעורר נדרש להיות ""סביר"" במובן זה שיש לגרסתו אחיזה הגיונית במציאות; היא מעוגנת בחומר הראיות שהוצג לבית המשפט; וביכולתה להעלות סימני שאלה באשר לאמיתות הגרסה שהציגה התביעה."" (ע""פ 229/19 מדינת ישראל נ' פלוני, [פורסם בנבו] פסקה 20 (30.12.2019)). ",דיון והכרעה
"ע""פ 394∕20","אני סבור אפוא, כי לא ניתן לקבוע כי המסקנה המפלילה את המערער היא המסקנה ההגיונית היחידה העולה ממכלול הראיות הנסיבתיות, וכן כי הגרסה העובדתית החלופית אשר הוצגה על ידו לפיה הנאשמת היא שזייפה את זיכרון הדברים, אינה אפשרית או חסרת אחיזה הגיונית במציאות.",דיון והכרעה
"ע""פ 394∕20","אם כך, המערער הצליח לעורר ""ספק סביר"" באשר לאשמתו בביצוע עבירות הזיוף, שימוש במסמך מזויף ובידוי ראיות, אשר יוחסו לו בכתב האישום, והשתכנעתי כי יש לקבל את הערעור בחלקו זה.",דיון והכרעה
"ע""פ 394∕20","לגישתי, יש טעם גם בטענת המערער כי בית המשפט המחוזי ייחס לו התנהלות חמורה מזו אשר יוחסה לו על ידי המשיבה. בכתב האישום נטען, כי ""הנאשמים, או מי מטעמם"" זייפו את זיכרון הדברים והשתמשו בו על מנת לבדות ראייה בכוונה להטעות רשות שיפוטית (סעיף 14 לכתב האישום).",דיון והכרעה
"ע""פ 394∕20","בסיכומיה, טענה המשיבה כי הגשת תצהירה של הנאשמת בצירוף זיכרון הדברים המזויף, אינה מיוחסת למערער, אלא לנאשמת (ראו פרוטוקול הדיון מיום 3.6.2019, עמ' 291, ש' 16-10):",דיון והכרעה
"ע""פ 394∕20","ואולם, בהכרעת הדין נכתב:",דיון והכרעה
"ע""פ 394∕20",[ההדגשות הוספו – י' א'](עמ' 28 להכרעת הדין).,דיון והכרעה
"ע""פ 394∕20","דומה כי קביעות אלו בהכרעת הדין חורגות אף מטענות המשיבה, וגם בשל כך הן לא הוכחו ברף הראייתי הנדרש. קיים הבדל של ממש בין טענות המשיבה לפיהן המערער היה מודע לצירופו של זיכרון הדברים המזויף, לבין קביעת בית המשפט המחוזי  כי הוא פעל – קרי, באופן אקטיבי – להגשתו לבית המשפט בהליך המרצת הפתיחה.",דיון והכרעה
"ע""פ 394∕20","אכן, בית המשפט רשאי להרשיע נאשם בעבירה אשר העובדות בבסיסה לא נכללו בכתב האישום. כך מורה סעיף 184 לחוק סדר הדין הפלילי:",דיון והכרעה
"ע""פ 394∕20","בהקשר זה נקבע בפסיקה, כי המבחן לבחינת קיומה של הזדמנות סבירה להתגונן, או העדרה, הוא מבחן כפול:",דיון והכרעה
"ע""פ 394∕20","""ראשיתו בבחינה טכנית-פרוצדוראלית, שעיקרה בשאלה האם ניתנה לנאשם הזדמנות סבירה לחקור עדים, להביא ראיות מטעמו וכדומה, וסופו בבחינה מהותית, שעיקרה בשאלה אם ניתנה לנאשם הזדמנות סבירה לגבש ולהציג קו הגנה ביחס לעבירה שעובדותיה לא נטענו בכתב האישום."" (ע""פ 9256/04 פלוני נ' מדינת ישראל, [פורסם בנבו] פסקה 11 לחוות דעתו של השופט א' לוי (10.8.2005)‏‏). ",דיון והכרעה
"ע""פ 394∕20","בענייננו - המשיבה טענה כאמור, אף בסיכומיה, כי היא אינה מייחסת למערער כי פעל להגשת התצהיר, אלא רק כי היה מודע לכך. על כן ניכר, כי הן מבחינה טכנית-פרוצדוראלית והן מבחינה מהותית, אכן נפגמה, במידה מסוימת, יכולתו של המערער לגבש ולהציג קו הגנה מובהק יותר ביחס לעבירה זו.",דיון והכרעה
"ע""פ 394∕20","במידה רבה, בחינה זו בדבר התקיימות הוראות סעיף 184 לחוק סדר הדין הפלילי נעשית בגדר למעלה מן הנדרש, מאחר שבית המשפט המחוזי לא ראה בהרשעת המערער ככזו הנסמכת על עובדות אשר לא נטענו, ובשל כך שקביעותיו חורגות מטענות המשיבה אף בסופו של ההליך.",דיון והכרעה
"ע""פ 394∕20","גם מטעם זה, אציע לזכות את המערער מעבירות של שימוש במסמך מזויף ובידוי ראיות, בהן הורשע על ידי בית המשפט המחוזי.",דיון והכרעה
"ע""פ 394∕20",אבחן עתה את הרשעת המערער בעבירות לפי פקודת פשיטת הרגל.,דיון והכרעה
"ע""פ 394∕20","בנימוקי הערעור, טען המערער, כי היות ולאחר הכרעת הדין נכנס לתוקפו חוק חדלות פירעון, יש לדון בעניינו על פי חוק זה, ולא על פי פקודת פשיטת הרגל, כך שלשיטתו: ""לכל היותר, ניתן להרשיע את המערער בעבירה לפי סעיף 346(א)(ג) לחוק [צ""ל 346(א)(3) לחוק חדלות פירעון – י' א'] משלא דיווח בזמן על קיום העסקה עם הרוכשים"" (סעיף 107 לנימוקי הערעור).",דיון והכרעה
"ע""פ 394∕20","במעמד הדיון, ביקשה המשיבה להחליף את הרשעת המערער בעבירות לפי פקודת פשיטת הרגל, להרשעה לפי הסעיף המקביל בחוק חדלות פירעון. לטענתה, מדובר בדין המקל עם המערער מאחר שהעונש המרבי בגין עבירה זו הוא שלוש שנות מאסר, לעומת עונש מרבי של ארבע שנות מאסר עבור העבירות בהן הורשע המערער לפי פקודת פשיטת הרגל. בא-כוח המערער השיב כי עליו לשקול זאת, אולם לבסוף לא נמסרה עמדת המערער.",דיון והכרעה
"ע""פ 394∕20","בנסיבות ענייננו, לאור עמדות הצדדים, ומשהמשיבה טענה לפנינו כי מדובר בדין המקל עם הנאשם, יש להורות כי חלף הרשעת המערער בעבירות לפי סעיפים 214 ו-216(4) ו-(6) לפקודת פשיטת הרגל, המערער יורשע בעבירה לפי סעיף 346(א)(3) לחוק חדלות פירעון.",דיון והכרעה
"ע""פ 394∕20","כעולה מן העדויות אשר נשמעו על ידי בית המשפט המחוזי, מעשיו החמורים של המערער גבו מחיר כבד מקורבנות העבירה, החורג בהרבה מהנזק הכספי ממנו סבלו. על רקע זה, אני סבור כי גזר דינו של בית המחוזי מאזן כראוי בין השיקולים השונים, ובוודאי שאין לומר כי הוא חמור יתר על המידה.",באשר לגזר הדין:
"ע""פ 394∕20","עם זאת, לאור זיכוי המערער מחלק מהעבירות בהן הורשע והחלפת הרשעת המערער בעבירות לפי פקודת פשיטת הרגל להרשעתו לפי סעיף 346(א)(3) לחוק חדלות פירעון, הייתי מציע לחבריי לקבוע כי רכיב עונש המאסר בפועל אשר הוטל על המערער יופחת ל-6 חודשי מאסר בפועל, חלף 9 חודשי המאסר אשר נגזרו בבית המשפט המחוזי, אשר אף הן ירוצו במסגרת עבודות שירות. יתר רכיבי עונשו של המערער, כקבוע בגזר דינו של בית המשפט המחוזי, יוותרו על כנם.",באשר לגזר הדין:
"ע""פ 394∕20","אציין, כי העבירות מושא כתב האישום בוצעו באמצע שנת 2014. כתב האישום הוגש בשלהי שנת 2016, והכרעת הדין התקבלה ביום 18.7.2019. מכך עולה, כי אף שמדובר בכתב אישום שעניינו מסכת עובדתית מתוחמת ופשוטה, חלף זמן רב מאוד ממועד ביצוע העבירות, ועד להרשעת המערער ומתן גזר הדין. כפי שהערתי לא אחת, יש לעשות כל מאמץ על מנת למנוע מצב שכזה, שכן, בהתמשכות ההליכים שלא לצורך נגרם עינוי דין חמור.",באשר לגזר הדין:
"ע""פ 394∕20","אולם, בשים לב לכך שבית המשפט המחוזי התחשב בחלוף הזמן המשמעותי מאז ביצוע העבירות במסגרת גזר הדין, איני סבור כי יש בנתון זה כדי להצדיק התערבות נוספת בחומרת העונש מעבר לקיצורו, נוכח זיכויו החלקי של המערער.",באשר לגזר הדין:
"ע""פ 394∕20","אשר על כן, אציע לחבריי לקבל את הערעור באופן חלקי כך שהמערער יזוכה מעבירות הזיוף, שימוש במסמך מזויף ובידוי ראייה, הרשעתו בעבירות לפי פקודת פשיטת הרגל תוחלף להרשעה לפי סעיף 346(א)(3) לחוק חדלות פירעון, ורכיב המאסר בפועל אשר הוטל עליו יופחת ל-6 חודשי מאסר שירוצו בעבודות שירות על פי חוות דעת הממונה שניתנה בעניינו.",סוף דבר 
"ע""פ 394∕20","יתר רכיבי עונשו של המערער, כקבוע בגזר הדין של בית המשפט המחוזי, יוותרו על כנם.",סוף דבר 
"ע""פ 394∕20",ש ו פ ט,סוף דבר 
"ע""פ 394∕20",ש ו פ ט,	אני מסכים. 
"ע""פ 394∕20",ש ו פ ט,	אני מסכים. 
"ע""פ 394∕20","על המערער להתייצב לתחילת ביצוע עבודות השירות ביום 15.12.2021, בשעה 08:30.",	אני מסכים. 
"ע""פ 394∕20",	הוחלט כאמור בפסק דינו של השופט י' אלרון. ,	אני מסכים. 
"ע""פ 394∕20"," ניתן היום, ‏כ""ז בחשון התשפ""ב (‏2.11.2021). ",	אני מסכים. 
"ע""פ 394∕20",המשנה לנשיאה			  ש ו פ ט		 		    ש ו פ ט,	אני מסכים. 
"ע""פ 394∕20","מרכז מידע, טל' 077-2703333, 3852* ; אתר אינטרנט,  https://supreme.court.gov.il",   20003940_J46.docx   
"ע""פ 394∕20",נ' סולברג 54678313-394/20,   20003940_J46.docx   
"ע""פ 394∕20",נוסח מסמך זה כפוף לשינויי ניסוח ועריכה,   20003940_J46.docx   
"ע""פ 394∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",   20003940_J46.docx   
