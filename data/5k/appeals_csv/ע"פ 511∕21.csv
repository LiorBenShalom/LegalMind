verdict,text,part
"ע""פ 511∕21",בבית המשפט העליון בשבתו כבית משפט לערעורים פליליים,nothing
"ע""פ 511∕21","ע""פ  511/21",nothing
"ע""פ 511∕21",כבוד המשנה לנשיאה נ' הנדל,לפני:	
"ע""פ 511∕21",כבוד השופט י' אלרון,לפני:	
"ע""פ 511∕21",כבוד השופט א' שטיין,לפני:	
"ע""פ 511∕21","ערעור על פסק דינו של בית המשפט המחוזי בחיפה ב-תפ""ח 53451-12-16 מיום 28.10.2020 שניתן על ידי סג""נ ד' סלע והשופטים: א' לוי ו-ע' קוטון",מדינת ישראל
"ע""פ 511∕21","י""ח בכסלו התשפ""ב       ",תאריך הישיבה:
"ע""פ 511∕21","עו""ד שקד עידן",בשם המערער:
"ע""פ 511∕21",בשם המשיבה:,בשם המערער:
"ע""פ 511∕21","עו""ד חיים שוייצר",בשם המערער:
"ע""פ 511∕21",יניב ואקי   דיני ראיות ,ספרות:
"ע""פ 511∕21",יעקב קדמי   על הראיות - חלק ראשון - הדין בראי הפסיקה,ספרות:
"ע""פ 511∕21","חוק העונשין, תשל""ז-1977: סע'  77, 244, 300(א), 300(א)(2), 301, 301א(א)(1), 301א(א)(5)",חקיקה שאוזכרה: 
"ע""פ 511∕21",מיני-רציו:,"חוק האזנת סתר, תשל""ט-1979: סע'  2(א)"
"ע""פ 511∕21","* בימ""ש דחה ערעור על הרשעת המערער בבימ""ש המחוזי, בדעת רוב, בעבירת רצח בכוונה תחילה, תוך דחיית התרחיש החלופי שהציגה דעת המיעוט, שכן הוא אינו מעורר ספק סביר באשמת המערער בביצוע הרצח; השופט אלרון הביע דעתו כי גם אם בעת חקירתו במשטרה, או בעת עדותו בבימ""ש, אין הנאשם מעלה תרחיש חלופי לגרסת האשמה, כמו במקרה זה, בימ""ש לא ימנע מעצמו בחינת דבר קיומו של תרחיש מזכה שעולה מחומר הראיות, שבכוחו להטיל ספק בגרסת המאשימה.","חוק האזנת סתר, תשל""ט-1979: סע'  2(א)"
"ע""פ 511∕21",* דיון פלילי – ערעור – קו הגנה חלופי,"חוק האזנת סתר, תשל""ט-1979: סע'  2(א)"
"ע""פ 511∕21",* דיון פלילי – הרשעה – ספק סביר,"חוק האזנת סתר, תשל""ט-1979: סע'  2(א)"
"ע""פ 511∕21",* דיון פלילי – ערעור – אי-התערבות בממצאים עובדתיים,"חוק האזנת סתר, תשל""ט-1979: סע'  2(א)"
"ע""פ 511∕21",* ראיות – קבילות – הודאת נאשם,"חוק האזנת סתר, תשל""ט-1979: סע'  2(א)"
"ע""פ 511∕21",* ראיות – זיהוי – הרשעה על-פיו,"חוק האזנת סתר, תשל""ט-1979: סע'  2(א)"
"ע""פ 511∕21",* ראיות – הודאה – קבילותה,"חוק האזנת סתר, תשל""ט-1979: סע'  2(א)"
"ע""פ 511∕21","ערעור על הכרעת דינו וגזר דינו של בימ""ש המחוזי, בגדרם הרשיע את המערער, ברוב דעות, בעבירת רצח בכוונה תחילה של שכנו (המנוח). כן הורשע המערער, פה אחד, בעבירות של שיבוש מהלכי משפט והאזנת סתר. בגין עבירות אלו, הושת על המערער מאסר עולם ופיצוי לילדי המנוח, לאלמנתו ולאמו. עיקר הדיון נסב אודות המחלוקת שנפלה בין שופטי בימ""ש המחוזי באשר לסוגיה העובדתית בדבר סיבת המוות של המנוח. דעת הרוב קבעה כי המערער לבדו דקר את המנוח למוות. דעת המיעוט סברה כי יש לזכות את המערער מחמת הספק מעבירת הרצח, נוכח תרחיש חלופי לפיו ייתכן שהיה דוקר נוסף.",.
"ע""פ 511∕21",בית המשפט העליון (מפי השופט אלרון ובהסכמת המשנה לנשיאה הנדל והשופט שטיין) דחה את הערעור ופסק כי:,.
"ע""פ 511∕21","בימ""ש לא מצא מקום להתערב בממצאי עובדה ומהימנות שקבע בימ""ש המחוזי. אף אין להתערב בקביעה לפיה גרסת האליבי של המערער נסתרה בראיות ישירות ומהימנות; טענות המערער בדבר זיהויו על-ידי בן המנוח, נדחו. לא זו בלבד כי מדובר בממצאי עובדה ומהימנות שקבעה הערכאה הדיונית ואין טעם מוצדק להתערב בהם, הרי שהוכחה היכרות מוקדמת וקרובה בין המערער לבין בן המנוח. יש לתת משקל לכך שבן המנוח זיהה את המערער באופן ספונטני, ואף פירט בעדותו כיצד ואיך המערער זוהה על-ידו.",.
"ע""פ 511∕21","התקבלה קביעת הערכאה הדיונית לפיה אוסף הפרטים המשותפים לגרסת ההודאה של המערער, בצירוף ראיות התביעה, מלמדים כי הודאת המערער היא הודאת אמת, ונדחו טענות המערער הנוגעות לחופשיות רצונו במסירת ההודאה ולחוסר קבילותה.",.
"ע""פ 511∕21","אשר לשאלה האם התרחיש החלופי מעורר ספק באשמת המערער אם לאו. רף ההוכחה במשפט הפלילי מחייב את בימ""ש שלא להרשיע נאשם אם התעורר בעניינו ספק סביר המעוגן בחומר הראיות. בפסיקה טרם הוכרעה השאלה האם על בימ""ש מוטלת חובה לבחון קווי הגנה חלופיים גם כאלה שלא הועלו על ידי הנאשם. השופט אלרון ציין כי הוא נמנה עם אלה הסבורים כי גם אם בעת חקירתו במשטרה, או בעת עדותו בבימ""ש, אין הנאשם מעלה תרחיש חלופי לגרסת האשמה, כבענייננו, בימ""ש לא ימנע מעצמו בחינת דבר קיומו של תרחיש מזכה שעולה מחומר הראיות, שבכוחו להטיל ספק בגרסת המאשימה. לדעתו חובה זו נגזרת מרף ההוכחה הפלילי הדורש כי אשמת הנאשם תוכח מעבר לכל ספק סביר ולאחר שהותרו כל הספקות הסבירים העולים מהעובדות שהוכחו בבימ""ש, בין שנטענו על ידי הנאשם (בעדותו), בין שנטענו על ידי ההגנה (במשפט) ובין שלא נטענו כלל. בענייננו, התרחיש החלופי לא נתמך בראיות, ואינו מתיישב עם לוחות הזמנים באירוע. לכן הוא בגדר אפשרות רחוקה ותיאורטית, ואין בו כדי לעורר ספק אמיתי ומהותי באשמת המערער. התרחיש החלופי עומד בסתירה הן לגרסת בן המנוח והן לגרסת המערער. התיעוד העולה מסרטוני מצלמות האבטחה אף הוא שולל את התרחיש החלופי. בנוסף, יש לקבל דעת הרוב בבימ""ש המחוזי שלא מצאה בחומר הראיות כי באירוע הרצח היתה מעורבת סכין אחרת, או דוקר אחר, ואף לא מצאה כל ראיה הקושרת את הסכין שנמצאה בבריכת הביוב של השכונה לאירוע הרצח בחצר המנוח. משכך, אין לקבל את התרחיש החלופי שהוצג, ככזה המעורר ספק סביר באשמתו של המערער בביצוע הרצח.",.
"ע""פ 511∕21","כאשר קיימת תשתית ראייתית מספקת להוכחת אשמתו של הנאשם, אין בקיומם של מחדלי חקירה כשלעצמם כדי לגרום לזיכויו. לפיכך, אין להתערב בעונש.",.
"ע""פ 511∕21",(גרסה לא מלאה – פסק הדין המלא אסור בפרסום),פסק-דין
"ע""פ 511∕21","לפנינו ערעור על הכרעת דינו וגזר דינו של בית המשפט המחוזי בחיפה (השופטים: סגנית הנשיא ד' סלע, א' לוי, ו-ע' קוטון) ב-תפ""ח 53451-12-16 מיום 28.10.2020, ומיום 30.11.2020, בהתאמה, בגדרם הרשיע את המערער, ברוב דעות, לאחר שמיעת ראיות, בעבירת רצח בכוונה תחילה. כן הורשע המערער, פה אחד, בעבירות של שיבוש מהלכי משפט והאזנת סתר.",השופט י' אלרון:
"ע""פ 511∕21","בגין עבירות אלו, הושת על המערער מאסר עולם, פיצוי לילדי המנוח, לאלמנתו ולאימו, בסכום כולל של 258,000 ש""ח.",השופט י' אלרון:
"ע""פ 511∕21","על פי המתואר בכתב האישום, המנוח התגורר יחד עם אשתו וילדיו בבית הנמצא בשכנות לביתו של המערער. בתקופה שקדמה לאירוע מושא כתב האישום [...].",עיקרי עובדות כתב האישום
"ע""פ 511∕21","בהתאם לכתב האישום, במהלך חודש מאי 2016, המערער האזין לשיחות הפרטיות של המנוח, ולשם כך התקין במכשירו הסלולארי של האחרון תוכנת ריגול, המאפשרת להאזין לשיחות הטלפון שלו, ללא ידיעתו של המנוח וללא ידיעתם של אלה ששוחחו עימו. המערער האזין במשך תקופה לשיחות, הקליט חלק מהן ושמר אותן במחשבו הנייד של אחיו. באחת השיחות להן האזין המערער, הוא שמע את המנוח מתבטא כי בכוונתו ""לזיין"" את אחותו של המערער.",עיקרי עובדות כתב האישום
"ע""פ 511∕21","	במהלך שנת 2016, כך על פי כתב-האישום, [...].",עיקרי עובדות כתב האישום
"ע""פ 511∕21","למערער נודע במהלך חודש אוגוסט של אותה שנה, כי המנוח התנגד לחזרתו לעבודה במפעל בו עבד בעבר, יחד עמו.",עיקרי עובדות כתב האישום
"ע""פ 511∕21","בעקבות המתואר לעיל, במהלך חודש נובמבר 2016, גמלה בלב המערער ההחלטה להמית את המנוח.",עיקרי עובדות כתב האישום
"ע""פ 511∕21","ביום 30.11.2016, בסמוך לשעה 22:00 בלילה, יצא המערער מביתו לשם מימוש החלטתו, והגיע למסעדה בה עבדו אחיו ד' ובנו של המנוח. המערער פגש באחיו וביקש ממנו לעכב את חזרתו של בן המנוח לביתו. לשם כך, המערער אף רכש שישה בקבוקי בירה עבור אחיו ובן המנוח על מנת שישתו אותם לאחר סיום העבודה. לאחר מכן שב המערער אל ביתו.",עיקרי עובדות כתב האישום
"ע""פ 511∕21","באותו הערב, סמוך לשעת חצות, המערער החליף את בגדיו, עטה על פניו מסכה מאולתרת, אותה הכין יום קודם, נטל סכין לחיתוך בשר, בעלת להב באורך של כ-16 ס""מ, ויצא מביתו בכוונה לממש את החלטתו. לשם כך, המערער נכנס לחצר בית המנוח והמתין בסמוך לשער הכניסה לחצר, לחזרת המנוח מהמפעל.",עיקרי עובדות כתב האישום
"ע""פ 511∕21","על פי כתב האישום, סמוך לשעה 00:30, הגיע המנוח בהסעה מהמפעל ונכנס לחצר ביתו. אז התנפל עליו המערער ודקר אותו באמצעות הסכין מספר דקירות: דקירה בקדמת החזה משמאל, דקירה בגבול בין החזה ובין השחי השמאלי, דקירה בבטן מימין, דקירה בגוו משמאל, ומספר דקירות בזרוע משמאל. כתוצאה מהדקירות, המנוח התמוטט על הקרקע, ונפטר בסמוך לאחר מכן.",עיקרי עובדות כתב האישום
"ע""פ 511∕21","בהמשך לכך, נמלט המערער לכיוון ביתו, כשבדרכו השליך את הסכין. בהגיעו לביתו, פשט את בגדיו ושרף אותם בקמין.",עיקרי עובדות כתב האישום
"ע""פ 511∕21","מותו של המנוח נגרם בעקבות שני פצעי דקירה בחזה שדקר אותו המערער. פצע דקירה בקדמת החזה משמאל, ופצע דקירה בגבול בין החזה ובין השחי השמאלית. כל אחד משני פצעי דקירה אלו היה קטלני בפני עצמו.",עיקרי עובדות כתב האישום
"ע""פ 511∕21","בית המשפט המחוזי הרשיע את המערער, לאחר שמיעת ראיות, ברוב דעות (השופטים  א' לוי ו-ע' קוטון), ברצח בכוונה תחילה, עבירה לפי סעיף 300(א)(2), בצירוף סעיף 301 לחוק העונשין, התשל""ז-1977 (להלן: חוק העונשין), נגד דעתה החולקת של סגנית הנשיא ד' סלע, אשר סברה כי יש לזכות את המערער מחמת הספק מעבירת הרצח, ולהרשיעו בביצוע ניסיון לרצח, ובחבלה חמורה בנסיבות מחמירות.",הכרעת דינו של בית המשפט המחוזי
"ע""פ 511∕21","כמו כן, המערער הורשע פה אחד בעבירות של שיבוש מהלכי משפט, עבירה לפי סעיף 244 לחוק העונשין; ובהאזנת סתר, עבירה לפי סעיף 2(א) לחוק האזנת סתר, התשל""ט-1979.",הכרעת דינו של בית המשפט המחוזי
"ע""פ 511∕21","בתשובתו לאישום, המערער הודה בעבירה של האזנת סתר למנוח, וכפר לחלוטין בביצוע עבירת הרצח ושיבוש מהלכי משפט. בפתיחת המשפט, טען המערער טענת זוטא ולפיה הודאתו במשטרה בביצוע המעשים המיוחסים לו נבעה מלחצים פסולים שהופעלו עליו על-ידי החוקרים, אשר הבטיחו לו כי ישחררו את אחיו [...] (לאחר שנעצר על-ידי המשטרה סמוך למעצרו של המערער). בית המשפט הוסיף בהקשר זה, כי בהודעתו הראשונה וכן בסיכומיו, המערער העלה טענת אליבי, לפיה במועד האירוע הוא ישן בביתו, וכלל לא הגיע לזירת הרצח.",הכרעת דינו של בית המשפט המחוזי
"ע""פ 511∕21","בית המשפט המחוזי קבע בהכרעת דינו, פה אחד, כי המערער גמלה בליבו ההחלטה לרצוח את המנוח וחפץ במותו. לשם כך ביקש מאחיו ד' לעכב את בן המנוח מלשוב הביתה, הגיע בליל האירוע לחצר בית המנוח, לאחר תכנון והכנה, כשהוא רעול פנים ובידו סכין לחיתוך בשר, וארב לו. כאשר חזר המנוח מעבודתו ונכנס לחצר ביתו, המערער דקר אותו מספר דקירות וברח מהמקום. נקבע כי המנוח נפל על הקרקע ומת מפצעיו זמן קצר לאחר שנדקר. עוד נקבע, כי המנוח נמצא שרוע בחצר על ידי בנו, אשר אף הוא חזר מעבודתו והגיע מיד אחריו, כשהוא מזעיק את בני משפחתו למקום.",הכרעת דינו של בית המשפט המחוזי
"ע""פ 511∕21","בטרם אבחן את הראיות, אבהיר על אודות המחלוקת שנפלה בין שופטי בית המשפט המחוזי, כפי שבאה לידי ביטוי בהכרעת הדין, ואשר התייחסה לסוגיה העובדתית בדבר סיבת המוות של המנוח.",הכרעת דינו של בית המשפט המחוזי
"ע""פ 511∕21","מקור המחלוקת בפער שבין התיאור המופיע בדו""ח הפתולוגי שהוגש לבית המשפט (מוצג ת/197) (להלן: הדו""ח הפתולוגי), ולפיו בגופת המנוח נמצאו בין שבע לשמונה דקירות, ביניהן שתיים קטלניות, שכל אחת מהן לבדה יכלה לגרום למותו של המנוח; לבין הודאותיו של המערער במשטרה, במסגרתן הודה במספר דקירות קטן יותר – בין שתיים לשלוש דקירות.",הכרעת דינו של בית המשפט המחוזי
"ע""פ 511∕21","גרעין המחלוקת נבע מהשאלה האם הפער שבין מספר הדקירות כפי שהוא מופיע בדו""ח הפתולוגי, לבין מספר הדקירות בהן המערער הודה בחקירתו במשטרה, מקים ספק סביר בדבר אפשרות התקיימותו של תרחיש חלופי – ולפיו, בין יציאתו של המערער מחצר הבית לבין כניסתו של בן המנוח לחצר, [...].",הכרעת דינו של בית המשפט המחוזי
"ע""פ 511∕21","בהתאם לחוות דעתה של שופטת המיעוט, סגנית הנשיא ד' סלע, מדובר בתרחיש המעורר ספק סביר באשמתו של המערער, ולפיכך היא סברה שיש לזכותו מחמת הספק מעבירת הרצח כאמור. בהתאם לחוות דעתה, נותר ספק בשאלה האם הדקירות שהספיק המערער לדקור את המנוח, לפני שנמלט מחצר ביתו, היו הדקירות הקטלניות המצוינות בדו""ח הפתולוגי.",הכרעת דינו של בית המשפט המחוזי
"ע""פ 511∕21","בעניין שאלת היתכנותו של התרחיש החלופי האמור, הצטרף השופט ע' קוטון לחוות דעתה של שופטת המיעוט, וקבע כי קיימת אפשרות שאינה בלתי סבירה לחלוטין, כי מקורן של חלק מהדקירות אינו מצוי בפעולות המערער עצמו. עוד נקבע בחוות דעתו, כי הוא אינו שולל תרחיש חלופי, אשר לפיו המערער [...].",הכרעת דינו של בית המשפט המחוזי
"ע""פ 511∕21","עם זאת, קבע השופט ע' קוטון, כי על בסיס הודאתו של המערער במסגרת השחזור, ניתן לקבוע מעבר לכל ספק סביר, כי אחת מהדקירות שדקר המערער את המנוח, דקירה המכונה בדו""ח הפתולוגי ""דקירה 5ב'"", קטלנית בפני עצמה. לפיכך, קבע שופט זה כי ניתן להרשיע את המערער בעבירת הרצח, גם אם הוא דקר רק את הדקירות בהן הודה בשחזור, ואת שאר הדקירות [...].",הכרעת דינו של בית המשפט המחוזי
"ע""פ 511∕21","לעומת זאת, שופט הרוב, השופט א' לוי, לא הצטרף לאפשרות היתכנותו של התרחיש החלופי, וסבר כי מדובר בתרחיש דמיוני, מרוחק, ולא ריאלי, הנסמך על השערות בלתי מבוססות; ולפיכך אינו מקים ספק סביר בשאלת אחריותו המלאה של המערער לרצח המנוח.",הכרעת דינו של בית המשפט המחוזי
"ע""פ 511∕21","כעת אפנה לבחינת הראיות, שעל בסיסן מושתתת הרשעת בית המשפט המחוזי.",הכרעת דינו של בית המשפט המחוזי
"ע""פ 511∕21","הרשעת המערער נסמכה בעיקרה על הודאותיו בחקירתו במשטרה; על השחזור שבוצע על ידו בזירת הרצח; על אימוץ גרסתו של ד', אחיו; על אימוץ גרסתו של בן המנוח; על התרשמות מעדות המערער בבית המשפט, ומהפרטים המוכמנים שמסר; וכן על דחיית טענת האליבי שהעלה המערער, לפיה בליל הרצח שהה בביתו וישן. הכל כפי שיפורט להלן.",הכרעת דינו של בית המשפט המחוזי
"ע""פ 511∕21","בית המשפט עמד על כך שבחקירותיו הראשונות במשטרה, כפר המערער במעורבותו ברצח המנוח ועמד על כך שהוא חף מפשע. לצד זאת, סיפר לחוקרי המשטרה [...] ועל הסכסוך הממושך שהיה בינו לבין המנוח, אשר אותו תיעב. רק בחקירתו השביעית במשטרה, מיום 11.12.2016, ולאחר שהחוקרים דיברו על ליבו ותיארו בפניו את קשייו של אחיו [...] בהיותו במעצר, הודה המערער במעשה הרצח מראשיתו ועד סופו, תוך מתן הסבר למניעים בגינם ביצע את המעשה.",הכרעת דינו של בית המשפט המחוזי
"ע""פ 511∕21","עוד תואר בהכרעת הדין על אודות הודאתו של המערער, אשר סיפר כיצד הצטייד בסכין וברעלה, דקר את המנוח שתיים-שלוש דקירות, ונמלט בריצה מהמקום מפני ששמע את קולו של בן המנוח מחוץ לשער החצר. עוד תיאר המערער את כיוון בריחתו, סיפר כי השליך את הסכין ששימשה אותו, וכן כיצד שרף בקמין שבביתו את הבגדים שלבש, את נעליו, ואת הכפפות שהיו על ידיו (מוצגים ת/151 ו-ת/154).",הכרעת דינו של בית המשפט המחוזי
"ע""פ 511∕21","בית המשפט המחוזי אף התייחס לתצלום הסכין שנמצאה בנתיב הבריחה של המערער, שעליה נמצא פרופיל ד.נ.א. התואם את זה של המנוח (מוצג ת/153). נקבע כי המערער זיהה את הסכין שצולמה כסכין אותה הביא מביתו, ואשר שימשה אותו לביצוע העבירה.",הכרעת דינו של בית המשפט המחוזי
"ע""פ 511∕21","עוד התייחס בית המשפט למזכר שערך אחד החוקרים (החוקר ס'), לגבי דברים שאמר לו המערער בשפה הערבית, במהלך החקירה השביעית, כאשר שטף את ידיו לאחר שיצא מהשירותים (להלן: האמרה ליד הכיור):",הכרעת דינו של בית המשפט המחוזי
"ע""פ 511∕21","נקבע כי לאחר החקירה השביעית (חקירת ההודאה) ביצע המערער גם שיחזור, בהתאם לגרסה שמסר בהודאתו. השיחזור צולם והוקלט במלואו (מוצג ת/147).",הכרעת דינו של בית המשפט המחוזי
"ע""פ 511∕21","לאחר הודאתו של המערער בהמתת המנוח, שוחרר אחיו של המערער [...] ממעצרו. בית המשפט עמד על כך, כי גם אחרי שחרורו, המערער עמד על הודאתו וחזר על גרסתו מיום 11.12.2016, אותה מסר בחקירתו השביעית.",הכרעת דינו של בית המשפט המחוזי
"ע""פ 511∕21","בית המשפט המחוזי קבע כי הודאותיו של המערער במשטרה היו מהימנות, כפי שאף יפורט להלן. לעומת זאת, ביחס לעדות המערער בבית המשפט נקבע כי גרסתו לקתה בחוסר מהימנות:",הכרעת דינו של בית המשפט המחוזי
"ע""פ 511∕21","לעניין ההבטחה נקבע, כי ""יש קושי להתרשם כי יכולת הבחירה של הנאשם [המערער – י' א'] השתבשה מהותית עד כדי הודיית שווא באישום ברצח."" (עמ' 194 להכרעת הדין). בנוסף הודגש, כי אף אם קיימת אי נוחות מההבטחה, לא היה מדובר בהבטחה לשחרר את המערער עצמו אם יודה, ואף מטעם זה נקבע כי מידת הפגיעה בהגינות ההליך לא היתה גבוהה.",הכרעת דינו של בית המשפט המחוזי
"ע""פ 511∕21","בית המשפט אף קבע כי בהודאת המערער היו סימני אמת ותיאוריו היו מוחשיים ומפורטים. כך נקבע כי המערער מסר בהודאתו תיאור מפורט על אודות מעשיו בערב הרצח – תיאר את השיחה עם בן המנוח, את רכישת הבירות, [...]. נקבע כי ""מדובר בפרט שולי לכאורה, אך הוא מלמד על התעסקותו של הנאשם [המערער – י' א'] ברצח המתוכנן, ומקנה אותנטיות לסיפור."" (עמ' 200 להכרעת הדין).",הכרעת דינו של בית המשפט המחוזי
"ע""פ 511∕21","בית המשפט אף למד על סימני האמת מהדברים שאמר המערער בסערת רגשות מחוץ לחדר החקירות, כששטף את ידיו לאחר שיצא מהשירותים, בפני החוקר ס' (האמרה ליד הכיור, שתוארה לעיל). נקבע כי מדובר בהודאה ספונטנית בפני החוקר, אשר בדיוק יצא מחדר החקירות כדי להביא אוכל ושתיה. בית המשפט ראה בכך אשרור להודאת המערער בכוונתו לרצוח את המנוח וברציחתו.",הכרעת דינו של בית המשפט המחוזי
"ע""פ 511∕21","עוד נקבע כי בסוף החקירה השביעית, חקירה בה מסר המערער את הודאתו, ""נטל המערער אחריות מלאה ובלעדית להמתת המנוח, משהודיע לחוקרים כי הוא תכנן וביצע את המעשה לבדו, מבלי שאיש ידע או עזר לו, וידע היטב כי עסקינן ברצח."" (עמ' 219 להכרעת הדין). בהקשר זה ציין בית המשפט כי המערער הודה בהמתת המנוח, זאת אף לאחר שהתייעץ עם עורך דינו מספר שעות לפני כן, כפי שאף אישר אז עורך דינו.",הכרעת דינו של בית המשפט המחוזי
"ע""פ 511∕21","בהתייחסו לטענת האליבי של המערער, קבע בית המשפט המחוזי כי ממצלמות האבטחה עולה שהמערער חזר לביתו רק בסביבות השעה 23:00 בלילה, [...] כמעט עד השעה 24:00 בלילה. נקבע כי ממצאים אלה סותרים את גרסתו לפיה ישן מרגע שהגיע הביתה מהמסעדה עד אשר הגיעו השוטרים לביתו. אף גרסתו של ד' אחיו של המערער, אשר סיפר כי המערער לא היה בבית כאשר חזר מהמסעדה, אלא הוא  ראה אותו לאחר אירוע הרצח נכנס מהכניסה האחורית של הבית ""נרעש כולו"" – תומכת  בהפרכת גרסת האליבי של המערער. זאת ועוד, בית המשפט התייחס לעדות שכנתו של המערער ס', אשר מכירה אותו מזה 11 שנים, ואשר בין בתיהם מפרידה גדר בלבד. בהתאם לעדותה, היא ראתה את המערער בחצר האחורית של ביתו, בליל האירוע, וזיהתה אותו בוודאות, וזאת בניגוד לגרסת האליבי של המערער.",הכרעת דינו של בית המשפט המחוזי
"ע""פ 511∕21","בנוסף, בית המשפט התייחס לפרטים המוכמנים שמסר המערער במסגרת חקירותיו, פרטים שיכלו להיות ידועים רק לרוצח המנוח, כפי שיפורט כעת.",הכרעת דינו של בית המשפט המחוזי
"ע""פ 511∕21","כך למשל, נקבע כי המערער ידע שהמנוח נרצח בדקירות סכין, ותיאר את ""סכין הבשר"" אותה הביא מביתו, סכין שהתאימה לתיאור של הסכין שנתפסה, ועליה ד.נ.א של המנוח; בנוסף, המערער ידע כי המנוח נדקר כאשר חזר מהעבודה יחד עם שכנו ק', ואף ידע כי בן המנוח הגיע סמוך לביתו באותו פרק זמן בו הגיע גם המנוח; המערער ידע לספר כי המנוח נדקר בתוך חצרו החשוכה סמוך לשער הכניסה לחצר, ואף ידע לתאר את מיקום הגופה; המערער ידע כי הרוצח עטה רעלה, היה עליו קפוצ'ון, ואישר כי חבש גם כובע; המערער תיאר את האירוע בהודאותיו ובשחזור, וידע כי מדובר בלוח זמנים קצר ביותר, נוכח התקרבותו של בן המנוח למקום, בתארו כי דקר את המנוח ""מהר מהר""; המערער אף ידע לתאר את כיוון ומסלול הבריחה של הרוצח; המערער ידע כי הסכין ששימשה להמתת המנוח נזרקה בדרך לביתו, ואף תיאורו את הסכין תאם כאמור לסכין שנתפסה במסלול מנוסתו מהזירה.",הכרעת דינו של בית המשפט המחוזי
"ע""פ 511∕21","בית המשפט אף מצא חיזוקים ראייתיים רבים להודאתו של המערער, ועיקרם יפורט להלן.",הכרעת דינו של בית המשפט המחוזי
"ע""פ 511∕21","ראשית, המערער אישר בהודאתו כי ביקר בליל הרצח במסעדה בה עבדו אחיו ד', ובנו של המנוח, הוא שוחח עם האחרון על עבודתו, הביא לשניהם בירות, והחביא אותן במרפסת המסעדה. גרסה זו אומתה אף בדבריהם של בן המנוח ואחיו של המערער.",הכרעת דינו של בית המשפט המחוזי
"ע""פ 511∕21","שנית, הסרטונים שהופקו ממצלמות האבטחה שנתפסו על-ידי המשטרה עולים בקנה אחד עם המקומות ועם לוחות הזמנים שבהם היה המערער עובר לאירוע הרצח – הוא נצפה קונה בירות ומגיע למסעדה עם שקית הבירות.",הכרעת דינו של בית המשפט המחוזי
"ע""פ 511∕21","שלישית, גרסת המערער לפיה דקר את המנוח בחצר ביתו באמצעות סכין מיד לאחר שהמנוח חזר מעבודתו בהסעה ונכנס לחצרו בסביבות השעה 00:30 בלילה – השתקפה גם בגרסתו של בן המנוח, אשר ראה את הרוצח יוצא מחצר ביתו במרחק של כ-2-2.5 מטרים, כשהוא רעול פנים ובידו ""סכין נוטפת דם"", סמוך לאחר השעה 00:30 בלילה, ואף זיהה אותו כמערער.",הכרעת דינו של בית המשפט המחוזי
"ע""פ 511∕21","רביעית, מסלול בריחתו של המערער כפי שתיאר בהודאתו ואף בשחזור שביצע, תואם את גרסתו של בן המנוח.",הכרעת דינו של בית המשפט המחוזי
"ע""פ 511∕21","חמישית, גרסתו של המערער בהודאתו ובשחזור שערך לגבי הסכין ששימשה לדקירת המנוח – חוזקה בעצם מציאתה של הסכין המתוארת בין השיחים, בנתיב הריצה של המערער, ועליה פרופיל ד.נ.א. התואם את זה של המנוח. בנוסף, ממדי הסכין התאימו למרבית הממצאים שהופיעו בחוות הדעת הפתולוגית של ד""ר קריספין, שאישר כי הסכין יכלה לגרום את הדקירות על גופו של המנוח, ובפרט את פצע הדקירה והחתך הקטלני 5ב' (מוצג ת/214).",הכרעת דינו של בית המשפט המחוזי
"ע""פ 511∕21","שישית, גרסתו של המערער בהודאתו, כי בהגיעו הביתה מהחצר האחורית מצא את אחיו ד' בבית, נתמכת בגרסתו של האח, אשר סיפר כי המערער לא היה בבית עת הגיע הביתה, והוא אף ניסה להשיג אותו בטלפון ללא הצלחה.",הכרעת דינו של בית המשפט המחוזי
"ע""פ 511∕21","שביעית, גרסתו של המערער בהודאתו כי זרק את בגדיו, נעליו והכפפות בסוף אירוע הרצח לתוך הקמין שבביתו, מתיישבת עם דבריו של אחיו ד', אשר מסר כי המערער זרק פריטים שונים לקמין, לרבות כפפות שחורות אותן לא ראה בעבר.",הכרעת דינו של בית המשפט המחוזי
"ע""פ 511∕21","שמינית, בית המשפט המחוזי ציין כי המערער הותיר רושם בלתי מהימן במהלך עדותו בבית המשפט, והתקשה להתמודד עם אמרות אותן אישר בחקירותיו במשטרה. נקבע כי הסבריו היו בלתי סבירים בעליל והוא לא הצליח לערער את אמינות הודאותיו. משכך נקבע, כי יש בדבריו של המערער בבית המשפט כדי לחזק את הודאותיו במשטרה.",הכרעת דינו של בית המשפט המחוזי
"ע""פ 511∕21","עוד התייחס בית המשפט המחוזי, לפרטים הקושרים את המערער לאירוע הרצח. כך למשל, נקבע כי השאיר את הטלפון הנייד שלו בביתו בליל הרצח, כדי שלא ידעו היכן הוא נמצא; כן נקבע כי לוחות הזמנים, כפי שהופיעו בסרטונים ממצלמות האבטחה של השכן ק', מתיישבים עם תיאור האירוע כפי שמסר המערער בהודאתו.",הכרעת דינו של בית המשפט המחוזי
"ע""פ 511∕21","כמו כן, בית המשפט התרשם מעדותו של בן המנוח, אשר היה זה שהוביל לחשיפת המערער כמי שהמית את אביו, הן בהודעותיו, הן ב""הובלה וההצבעה"" שביצע, והן בהטחת הדברים בפני המערער. נקבע כי גרסתו הייתה עקבית ומהימנה, הן לגבי מפגשו עם המערער עובר לרצח, הן לעניין הבאת הבירות על-ידי המערער למסעדה, והן לגבי האופן בו עוכב על-ידי אחי המערער מלשוב לביתו בליל הרצח.",הכרעת דינו של בית המשפט המחוזי
"ע""פ 511∕21","עוד נקבע בהקשר זה, כי דבריו של בן המנוח נמצאו אמינים, משסיפר על ""המפגש המצמרר שחווה מול רעול הפנים שפתח את שער ביתו בצאתו מהחצר ובידו סכין נוטפת דם"" (עמ' 20 להכרעת הדין), ואשר ברח בריצה לכיוון בית השכנים, המאפשר הגעה לכניסה האחורית של בית המערער. נקבע כי גרסה זו אף אושרה בהמשך על-ידי המערער עצמו, בהודאתו ובשחזור שערך, והוכח גם שהסכין ששימשה לדקירת המנוח נמצאה במסלול בריחתו של המערער, כפי שתואר.",הכרעת דינו של בית המשפט המחוזי
"ע""פ 511∕21","נקבע כי לליבת גרסתו של בן המנוח ישנם חיזוקים בעדויות ובראיות חפציות שונות, והיא עולה בקנה אחד אף עם גרסת אחיו של המערער ואף עם חלקים בגרסת הודאת המערער.",הכרעת דינו של בית המשפט המחוזי
"ע""פ 511∕21","בית המשפט המחוזי אף עמד על יחסי העוינות בין המערער לבין המנוח ועל קיומו של סכסוך גלוי ומתמשך ביניהם, [...] כפי שאף עלה מחקירת המערער (אף בשלב בו כפר בביצוע הרצח), וכן מעדותו בבית המשפט.",הכרעת דינו של בית המשפט המחוזי
"ע""פ 511∕21","קיומו של סכסוך כאמור, אף עלה מדבריו של בן המנוח במשטרה, ואף מדבריהם של עדים נוספים, כפי שפורטו בהכרעת הדין: ק', שכנם של המנוח ושל המערער; א', בנו של בן דודו של המנוח; ח', בנו של שכנו וקרובו של המנוח; ע', בן משפחה נוסף של המנוח; ו-מ', קב""ט המפעל שבו עבדו המנוח והמערער. נקבע כי גרסאותיהם של העדים חיזקו זו את זו.",הכרעת דינו של בית המשפט המחוזי
"ע""פ 511∕21","אשר לגרסתו של ד', אחיו של המערער– נקבע כי הלה מסר הודעות מפלילות במשטרה, ולפיהן, בערב האירוע, בהיותו עובד במסעדה, ביקש ממנו המערער לעכב את בן המנוח בתום המשמרת המשותפת שלהם, ואף רכש עבורם בירה לשם כך. נקבע כי ד' עיכב את בן המנוח, הם שתו ביחד בירה ולאחר מכן הלכו לביתם. ד' מסר כי הוא החל לחשוש בעקבות בקשתו של המערער, וניסה לטלפן אליו, אך המערער לא ענה. לדבריו, כאשר הגיע לביתם, המערער לא היה בבית, וכשהגיע לפתע, שרף כפפות ודברים נוספים בקמין, וסירב באותו שלב לספר לו מה קרה.",[...].
"ע""פ 511∕21","בית המשפט המחוזי העדיף את ההודעות המפלילות שמסר ד' במשטרה, על פני עדותו בבית המשפט, וזאת לאור אותות האמת שנתגלו במהלך מסירתן, הראיות החיצוניות שהובאו, המתיישבות עימן, והחיזוקים הראייתים שנמצאו להן, כפי שיפורטו להלן. נקבע כי עדותו של ד' בבית המשפט היתה ""עדות מגמתית ורוויית סתירות פנימיות, וניכר היה כי ביקש לשדר מסר של חוסר שיתוף פעולה עם ההליך, כדי להימנע מהפללה של אחיו הנאשם [המערער – י' א']."" (עמ' 90 להכרעת הדין).",[...].
"ע""פ 511∕21","לגרסתו המפלילה של ד', מצא בית המשפט חיזוקים ראייתיים כאמור,  וביניהם, כי גרסתו של האח ד' בסוגיית עיכובו של בן המנוח בליל הרצח לבקשתו של המערער, מתיישבת הן עם גרסתו של בן המנוח והן עם גרסתו של ש', עובד המסעדה, שעבד יחד במשמרת עם בן המנוח ואחיו של המערער, בליל הרצח. כמו כן, דבריו של האח על אודות החששות שלו בדרכו הביתה, וניסיונותיו להשיג את המערער טלפונית ללא הצלחה, עולים בקנה אחד עם דבריו של המערער בהודאתו וכן עם מחקרי התקשורת, המלמדים על שיחות מהטלפון של האח אל המערער באותה שעה. בנוסף, נקבע כי דבריו של האח על אודות התנהגותו המפלילה של המערער, לאחר שהגיע הביתה – העובדה ששרף את הכפפות ופריטי לבוש נוספים בקמין, וסירובו לענות לאח היכן היה ומה עשה – מהווים חיזוק לגרסתו המפלילה של האח.",[...].
"ע""פ 511∕21","בית המשפט אף התייחס לעדותו של ק', שכנו וקרובו של המנוח, אשר גר בסמוך אליו, באותו מתחם. נקבע כי עד זה הוא אובייקטיבי ומהימן ומסר גרסה עקבית לגבי ההתרחשות בליל הרצח, אשר נתמכה בצילומי האבטחה שנתפסו (מוצג ת/101). מעדותו עלה כי חזר מהעבודה בהסעה עם המנוח, ראה את בן המנוח מגיע אחריו, הם בירכו זה את זה, ומיד לאחר שבן המנוח הלך הביתה, הוא שמע צעקות. הוא רץ למקום במהירות, וכאשר נכנס בשער החצר, ראה את המנוח שוכב על גבו כשהוא מוטל על הארץ, ואת בנו לידו המום וצועק. עוד נקבע, כי עד זה מסר כי בעת הגעתו לחצר, הגיעו אף אשת המנוח ובתה ביחד למקום.",[...].
"ע""פ 511∕21","אשר לעדותו של ח', בנו של השכן ק', נקבע כי אף גרסתו מהימנה. עד זה סיפר כי יצא מביתו בעקבות צעקות ששמע, רץ במהירות למקום הצעקות, הגיע תוך שניות לחצר המנוח, ושם ראה את המנוח שוכב על הארץ, את בנו לידו זועק, וכן את אשתו ואת בתו. [...] .",[...].
"ע""פ 511∕21","אשר לזיהויו של המערער כמבצע העבירה, נקבע כי בנו של המנוח זיהה את המערער באופן ספונטני, ונוכח היכרותם הקרובה, לא היתה חובה לערוך מסדר זיהוי. בהקשר זה נקבע כי גרסת בן המנוח בעניין מקורות הזיהוי של המערער היתה ""גרסה מתפתחת"" – ראשית אמר שזיהה אותו לפי מבנה גופו, בהמשך לפי הבגדים שלבש, אחר כך לפי תנועות גופו, ובהמשך תלה את הזיהוי בקווים ראייתיים נוספים. משכך נקבע כי מידת האובייקטיביות של הזיהוי אינה ברף הגבוה. אף על פי כן, נקבע כי בן המנוח זיהה את המערער ""זיהוי של ממש"", ודבריו נתמכו בראיות מהימנות אחרות, לרבות אישורו של המערער עצמו בהודאתו במשטרה, לפיה כשיצא משער החצר, ראה את בן המנוח עומד על הכביש, במרחק של מטרים ספורים ממנו.",[...].
"ע""פ 511∕21","בעניין זה, השופט א' לוי התרשם אחרת, וקבע כי במהלך כל חקירת המשטרה, בן המנוח מסר דברי אמת ביחס לזיהויו של המערער בזירה. לדידו, זיהוי המערער היה ""זיהוי ודאי ומדויק"", כזה אשר ניתן היה להשתית עליו ממצא עובדתי מפליל מעבר לספק סביר, גם ללא ראיות מחזקות כלשהן.",[...].
"ע""פ 511∕21","כעת אפנה לדון בסלע המחלוקת בהכרעת הדין כאמור, אשר נגע לדו""ח הפתולוגי, שהוכן על-ידי הפתולוג ד""ר קריספין, לאחר נתיחת גופת המנוח (מוצג ת/197). מהדו""ח הפתולוגי עלה כי הסיבה למותו של המנוח היא ""הלם תת נפחי כתוצאה משני פצעי דקירה וחתך, שכל אחד קטלני בפני עצמו"" (עמ' 109 להכרעת הדין). השופטים, כאמור, נחלקו בדעותיהם בפרשנותם את הדו""ח הפתולוגי. שופטת המיעוט ד' סלע הגיעה למסקנה כי:",[...].
"ע""פ 511∕21","אשר על כן, ועל סמך חוות הדעת הפתולוגית, שופטת המיעוט הגיעה למסקנה כי ישנה אפשרות ממשית שהיו שתי סכינים שגרמו לדקירות, ובעיקר לדקירה הקטלנית 5א. בהתאם למסקנה זו, בין היתר, השופטת ביססה את היתכנותו של התרחיש החלופי, כפי שיפורט בהמשך הדברים.",[...].
"ע""פ 511∕21","לעומת זאת, שופט הרוב א' לוי הבהיר ביחס לדו""ח הפתולוגי, כי ד""ר קריספין ציין במפורש שקיים קושי להעריך את ממדי להב הסכין בצורה מדויקת:",[...].
"ע""פ 511∕21","""ד""ר קריספין הבהיר בעדותו את המובן מאליו – אין ניתן לקבוע, כי אותה סכין גרמה לשתי דקירות שונות. עם זאת, הוא הדגיש, כי אין ניתן לשלול זאת – וכאן העיקר. משד""ר קריספין נדרש שוב ושוב לשאלה [...] האם מדובר בסכין אחת או יותר שגרמה את הפציעות? השיב את התשובה היחידה שיכול היה להשיב, והיא: 'אין לי דרך לקבוע שלא מדובר בשני סכינים בעלי מאפיינים דומים'. [...] לפיכך, השיב, שיכול שסכין אחת גרמה את הפצעים 5א ו-5ב ויכול שסכין נוספת (זהה או דומה מאוד בתכונותיה) הצטרפה לאותה סכין בגרימתם."" (עמ' 290-291 להכרעת הדין, ההדגשות במקור). ",[...].
"ע""פ 511∕21","לפיכך, השופט א' לוי הגיע למסקנה כי בקביעתו של ד""ר קריספין אין כדי לערער את התפיסה שלפיה דוקר אחד 	ביצע את כל הדקירות בגופו של המנוח. בנוסף קבע, כי אין דבר בחוות הדעת שיש בו כדי לחזק את התרחיש החלופי אותו הציגה שופטת המיעוט. נקבע כי העובדה שייתכן שסכין אחרת, אשר דומה לסכין בה עשה המערער שימוש, יכולה היתה להיות מעורבת בדקירות – אין בה יתרון או חידוש כלשהו. ואולם, העובדה שהסכין בה השתמש המערער היתה כשירה ומסוגלת לגרום לכל הדקירות שנמצאו – יש משמעות ראייתית רבה.",[...].
"ע""פ 511∕21","שופט הרוב ע' קוטון הגיע למסקנה נחרצת אף יותר מקריאת הדו""ח הפתולוגי, וקבע כי המערער דקר את המנוח את אחת הדקירות שכונתה ""פצע דקירה 5ב"", אשר התאימה לתיאור הדקירה שנמסר מפי המערער, והיא אחת הדקירות שהביאו למותו של המנוח.",[...].
"ע""פ 511∕21","חיזוק לקביעתו, מצא השופט ע' קוטון בעמדתו של ד""ר קריספין בדבר הסכין שגרמה לאותה דקירה. בנוסף, נימוקיו התבססו על כך כי מדובר בסכין שנמצאה במסלול מנוסתו של המערער, סכין שצולמה ושאותה זיהה המערער; סכין שהמערער השליך בעת בריחתו, ושעליה אותר פרופיל הד.נ.א. של המנוח. עוד נקבע כי הסכין נמצאה מתאימה לדקירה המדוברת, מבחינת אורך הלהב ועוביו המשתנה. לפיכך קבע השופט ע' קוטון כי:",[...].
"ע""פ 511∕21","עניין נוסף אשר עלה בהכרעת הדין בהקשר זה, קשור לפער בין העובדה שהמנוח נדקר בגופו 7-8 דקירות, לבין הודאתו של המערער לפיה הוא דקר את המנוח 2-3 דקירות. שופטת המיעוט התייחסה ל""פער משמעותי"" זה כ""סוגיה חשובה בנסיבותיו הספציפיות של תיק זה, והיא נותרה עלומה"" (עמ' 235 להכרעת הדין). השופטת אף התייחסה לכך שחוקרי המשטרה לא העמיקו חקר בשאלת מספר הדקירות והפער המצוי בין הדו""ח הפתולוגי לבין דבריו של המערער בהודאתו בעניין זה, והשאלה נותרה בלתי פתורה, ומהווה מחדל חקירתי חמור.",[...].
"ע""פ 511∕21","שופטת המיעוט אף התייחסה לציר הזמן באירועי הרצח וקבעה כי אירוע הדקירות היה קצר ביותר, בעיקר נוכח הופעתו של בן המנוח באזור הזירה. נקבע כי פרק הזמן שבו שהה המערער בזירה לאחר הגעת המנוח – ואשר המערער היה מודע לו מששמע את קולו של בן המנוח – לא עלה על 8-9 שניות. לפיכך קבעה:",[...].
"ע""פ 511∕21","""אם גרסתו של הנאשם [המערער – י' א'] נכונה, הרי שאין מדובר במי שהלך לרצוח את המנוח, התחרט לאחר שדקר 2-3 דקירות ועזב את המקום; מדובר במי שבא לרצוח את המנוח, אך מלאכתו הופרעה על ידי גורם שלא היה מתוכנן להיות שם, משהורה לד' לעכבו, והוא נאלץ לעזוב את המקום מוקדם משצפה."" (עמ' 244 להכרעת הדין). ",[...].
"ע""פ 511∕21","בנסיבות אלה, קבעה כי כאשר שמע המערער את בנו של המנוח מתקרב, הוא ברח מהמקום לאחר שדקר אותו שתיים שלוש דקירות בלבד, זאת לאחר ששוכנע כי הרג אותו. עם זאת, קבעה, כי לא ניתן לקבוע מעבר לספק סביר כי המערער הוא זה שדקר את אחת הדקירות הקטלניות וגרם למותו של המנוח. משכך, שופטת המיעוט הגיעה למסקנה כי יש לזכות את המערער מעבירת הרצח מחמת הספק.",[...].
"ע""פ 511∕21","השופטת אף הדגישה בעניין זה את גרסתו של בן המנוח, אשר לפיה הוא לא נכנס מיד לחצר, אלא נסוג, ולאחר מכן צפה ב""רעול הפנים שרץ עד סוף הרחוב"" ואף המתין עד שפנה לכיוון בית השכנים, כפי שהראה במהלך ההובלה וההצבעה שערך עם חוקרי המשטרה. נקבע כי מניתוח פרקי הזמן שהופקו ממצלמות האבטחה, עולה כי אם אכן היה אדם נוסף בחצר החשוכה, שהסתתר על המדרגות או במטבחון, והיה בעל אינטרס לדקור את המנוח ולהורגו, היה לרשותו פרק זמן דומה לפרק הזמן שעמד לרשות המערער, ומלאכתו היתה קלה יותר, מפני שהמנוח היה כבר פצוע ושרוע על האדמה בחצרו.",[...].
"ע""פ 511∕21","בנקודה זו, שופטת המיעוט בחנה אפשרות להיתכנותו של תרחיש חלופי, ולפיו,  [...] .",[...].
"ע""פ 511∕21","השופטת נימקה את היתכנותו המסתברת של התרחיש החלופי במספר נימוקים, וביניהם [...] ובעיקר, הפער בין מספר הדקירות שנתגלו בגופתו של המנוח לבין מספר הדקירות שעל ביצוען נטל המערער אחריות, כאמור.",[...].
"ע""פ 511∕21","לעומת זאת, שופט הרוב א' לוי קבע כי המערער היה זה שגרם ""במו ידיו"" לכל אחת ואחת מהדקירות שנתגלו בגופת המנוח במסגרת הנתיחה שלאחר המוות. נקבע כי ""הוא והוא לבדו גרם (פיזית) למותו של המנוח"" (עמ' 277 להכרעת הדין), כפי שיפורט להלן.",[...].
"ע""פ 511∕21","עוד קבע שופט הרוב, כי אי העמדתו של המערער על הסתירה בין מספר הדקירות כפי שעלו מדבריו באמרותיו, לבין ממצאי חוות הדעת הפתולוגית אינו מהווה כלל מחדל חקירתי בנסיבות העניין. זאת, היות שהמערער קיבל לידיו את כל החומר הראייתי עם הגשת כתב האישום, ותגובתו היתה שהוא לא היה זה שדקר את המנוח. משכך היו פני הדברים, נקבע כי אף אם נניח דבר קיומו של מחדל חקירתי, משהמשטרה נמנעה לעמת את המערער עם הממצאים הנוגעים למספר הדקירות, לא היה בכך כדי לסייע למערער בניהול הגנתו, משהכחיש בעדותו כל קשר לזירת הרצח.",[...].
"ע""פ 511∕21","לגופו של עניין, נקבע כי ניתן ללמוד מניתוח אמרותיו של המערער בכל הנוגע למספר הדקירות כי ניכר שהיתה בהן מגמה ברורה של צמצום מספר הדקירות לצורך העלאת טענה של היעדר כוונה להמית, כפי שקבע בעניין זה שופט הרוב:",[...].
"ע""פ 511∕21","זהו התרחיש החלופי, אשר הביא את חברתי להימנע מלהמליץ על הרשעת הנאשם בגרימת מותו של המנוח. לטעמי, בכך, נפלה חברתי המלומדת ל'מלכודת' אותה טמן הנאשם בדברי הודייתו המגמתיים."" (עמ' 302 להכרעת הדין).",[...].
"ע""פ 511∕21","בהקשר זה נקבע שיש מקום לפלג את ההודאות של המערער – לקבל את הודאתו בדקירת המנוח ובכוונה לגרום למותו, ולדחות את טענתו לפיה דקר את המנוח רק פעם, או פעמיים או שלוש פעמים.",[...].
"ע""פ 511∕21","לבסוף, בחן שופט הרוב בפירוט רב ובאופן יסודי את התרחיש החלופי אותו הציגה שופטת המיעוט ושלל את סבירות התממשותו, כפי שיפורט להלן.",[...].
"ע""פ 511∕21","אשר לסוגיית המניע, נקבע כי [...]. בנוסף, שער חצר הבית לא היה נעול, ומשכך החצר היתה נגישה לכל אחד, בכל עת.",[...].
"ע""פ 511∕21","לעניין לוחות הזמנים, נקבע כי שופטת המיעוט הרחיבה את פרק הזמן שבו המתין בן המנוח מחוץ לחצר עד לכניסתו אליה, כדי ליצור ""זמן מת"" שבו שכב המנוח בחצר, מדמם וגוסס לבדו. ואולם, כעולה מעדויותיהם של בן המנוח והשכן ק', אשר גרסאותיהם נמצאו אמינות, מדובר בפרק זמן קצר מאוד. בן המנוח תיאר את מסלול בריחת המערער אשר רץ ב""מהירות מופרזת"" כלשונו, וראה אותו ממשיך לכיוון בית השכנים. כאשר ההלם התפוגג, הוא ניגש לטפל באביו. בנסיבות אלה, כך נקבע, חלפו שניות מעטות מאוד מרגע בו נדקר המנוח ועד שבנו התייצב לצידו.",[...].
"ע""פ 511∕21","אשר לאי עריכת החיפוש בבית המנוח סמוך לאחר הרצח, נקבע כי לאנשי המשטרה שהגיעו למקום לא היה חשד ממשי ומבוסס שהרוצח יצא מבית זה, אלא כי מדובר במי שנכנס מבחוץ ויצא החוצה, ואשר זוהה על ידי בן המנוח.",[...].
"ע""פ 511∕21",	אשר להנחה של שופטת המיעוט [...].,[...].
"ע""פ 511∕21","בסופו של יום, נקבע כי המסקנה המתחייבת היא שאפשרות של ביצוע בלתי מתואם בין המערער לבין [...] כמתואר באותו תרחיש, היא ""אפשרות ערטילאית"", שאינה מתיישבת עם השכל הישר, ואין בכוחה לעורר ספק סביר באחריותו המלאה של המערער לרצח המנוח.",[...].
"ע""פ 511∕21","סיכומו של עניין, דעת הרוב הרשיעה את המערער כאמור, ברצח בכוונה תחילה, עבירה לפי סעיף 300(א)(2), בצירוף סעיף 301 לחוק העונשין, בקובעה כי המערער גמר בדעתו לרצוח את המנוח, ביקש מאחיו לעכב את בן המנוח מלשוב הביתה, ארב בחצר ביתו של המנוח, רעול פנים ועם סכין לחיתוך בשר, וכאשר המנוח חזר מעבודתו ונכנס לחצר ביתו, התנפל עליו המערער ודקר אותו למוות.",[...].
"ע""פ 511∕21","לעומת זאת, שופטת המיעוט סברה כאמור, כי יש לזכות את המערער מחמת הספק מעבירת הרצח, שמא הדקירות שהספיק לדקור את המנוח, לפני שנמלט מהחצר, לא היו הדקירות הקטלניות המצויינות בחוות הדעת הפתולוגית. תחת זאת, לשיטתה יש להרשיע את המערער בעבירת ניסיון לרצח וגרימת חבלה חמורה בנסיבות מחמירות.",[...].
"ע""פ 511∕21","בנוסף, המערער הורשע כאמור, פה אחד, בעבירות של שיבוש מהלכי משפט ובהאזנת סתר.",[...].
"ע""פ 511∕21","על אף שהרשעת המערער היא בהתאם להוראת סעיף 300(א) לחוק העונשין, כנוסחו לפני תיקון 137 (הרפורמה בעבירות ההמתה), בית המשפט המחוזי מצא לנכון לבחון את הסוגיה גם בהתאם לדין החל לאחר תיקון 137 לחוק העונשין, בהתאם לסעיפים 301א(א)(1) ו- 301א(א)(5) לחוק העונשין, והגיע לכלל מסקנה לפיה דינו של המערער בגין עבירת הרצח שביצע, לאחר תכנון, הוא מאסר עולם.",גזר דינו של בית המשפט המחוזי
"ע""פ 511∕21","בית המשפט עמד על הפגיעה בערך קדושת החיים, כבוד האדם ושלמות הגוף. נקבע כי הכאב, הסבל והנזק שנגרם לבני משפחתו של המנוח, ובעיקר לשני ילדיו הצעירים, אשר נותרו יתומים מאביהם, גלום בעצם מעשה הרצח ובתוצאותיו. כן ניתן משקל גם לעובדה שבן המנוח, אשר היה בן 17 בעת האירוע, עבר טראומה נוספת משראה את רוצח אביו יוצא משער ביתו ובידו כאמור ""סכין נוטפת דם"", והיה הראשון לראות את אביו שוכב פצוע אנוש על הקרקע בטרם נפח את נשמתו.",גזר דינו של בית המשפט המחוזי
"ע""פ 511∕21","בית המשפט המחוזי התייחס לעברו הפלילי של המערער, אשר לחובתו הרשעה קודמת בשתי עבירות של שוד בצוותא, שתי עבירות של קשירת קשר לפשע, ועבירה של ניסיון לשוד, אשר בגינן נידון ל-54 ימי מאסר בפועל, מאסר על תנאי, ופיצוי.",גזר דינו של בית המשפט המחוזי
"ע""פ 511∕21","בנוסף, התייחס בית המשפט לטענות ההגנה, אשר הדגישה את הקשיים הראייתיים בתיק, לרבות מחדלי חקירה אשר מהווים לגישתה שיקול לקולה בגזירת דינו של המערער.",גזר דינו של בית המשפט המחוזי
"ע""פ 511∕21","אשר למתחם העונש ההולם, בית המשפט המחוזי קיבל את עמדת המאשימה כי יש לראות בביצוע עבירות הרצח ושיבוש מהלכי משפט כאירוע אחד. בגין אירוע זה נקבע כי יש להטיל על המערער מאסר עולם, הוא עונש החובה הקבוע בחוק בגין עבירת הרצח.",גזר דינו של בית המשפט המחוזי
"ע""פ 511∕21","אף לעניין עבירת האזנת הסתר, אשר בביצועה הודה המערער בתחילת משפטו, קיבל בית המשפט את עמדתה של המאשימה, אשר ביקשה לקבוע כי מדובר באירוע נפרד,   ומתחם העונש ההולם בגינו נע בין 9 ל-24 חודשי מאסר בפועל. נקבע כי הענישה בגין עבירה זו תוטל בחופף לעונש מאסר העולם שיוטל על המערער.",גזר דינו של בית המשפט המחוזי
"ע""פ 511∕21","בית המשפט אף דן בפיצוי הראוי לנפגעי העבירה במקרה זה, ופסק למשפחת המנוח פיצוי בשיעור המרבי הקבוע בסעיף 77 לחוק העונשין, בסכום של 258,000 ש""ח. נקבע בהקשר זה, כי בפסיקת פיצוי בסכום המרבי הקבוע בחוק יש כדי להדגיש בעיקר את אחריותו של המערער כלפי ילדי קורבנו, ואת חובתו לפצותם על הסבל והצער שנגרמו להם כתוצאה ממעשיו הנפשעים.",גזר דינו של בית המשפט המחוזי
"ע""פ 511∕21","לאור האמור לעיל, נגזרו על המערער עונש של מאסר עולם בגין עבירת הרצח ושיבוש מהלכי משפט; וכן מאסר בפועל למשך 12 חודשים בגין עבירת האזנת הסתר, אשר ירוצה בחופף למאסר העולם שהוטל עליו; כן הוטל על המערער לשלם פיצוי לשני ילדי המנוח בסכום של 110,000 ש""ח לכל אחד, פיצוי לאלמנת המנוח בסכום של 19,000 ש""ח, ופיצוי לאמו של המנוח בסכום של 19,000 ש""ח.",גזר דינו של בית המשפט המחוזי
"ע""פ 511∕21","הערעור שלפנינו מופנה כלפי הרשעתו של המערער בעבירת הרצח ובעבירת שיבוש מהלכי משפט. טענתו העיקרית של המערער היא כי יש לזכותו מעבירת הרצח, בין היתר, בשל טענת אליבי שהעלה, טענות כנגד קבילות הודאתו, וטענות בנוגע לאמון שרכש בית המשפט המחוזי לגרסאות עדי התביעה, הכל כפי שיפורט להלן.",תמצית טענות הצדדים בערעור
"ע""פ 511∕21","לטענת המערער, בעת אירוע הרצח הוא היה מצוי בביתו כשהוא ישן, והוא לא היה מעורב כלל ברצח. לפי הטענה, המערער התעורר בעת שהגיעו השוטרים לביתו על מנת לעצור אותו.",תמצית טענות הצדדים בערעור
"ע""פ 511∕21","עוד טען המערער, כי הודאתו בחקירתו השביעית מיום 11.12.2016, לא ניתנה מרצונו החופשי, וכי החוקרים הפעילו עליו לחץ פסיכולוגי פסול, אשר פגם בחופשיות רצונו. לפיכך נטען, כי היה מקום לפסול את הודאתו מכוח דוקטרינת הפסילה הפסיקתית.",תמצית טענות הצדדים בערעור
"ע""פ 511∕21","נוסף על כך, טען המערער כי לא היה ניתן לבסס את הרשעתו בעבירת הרצח על סמך הזיהוי שבוצע על-ידי בן המנוח. לפי הטענה גרסתו של בן המנוח ביחס לזיהוי המערער כמבצע הרצח, היתה ""גרסה מתפתחת"" שלא ניתן היה להשתית עליה ממצא עובדתי מפליל מעבר לספק סביר. כן נטען כי גרסת בן המנוח מנוגדת לגרסתו של א', בנו של בן דודו של המנוח. לפי הטענה, א' הבחין בבן המנוח בוכה זמן קצר לאחר האירוע, ושמע אותו אומר שלא ראה את פניו של הדוקר, אלא ראה באותו יום את המערער, וזיהה אותו לפי הבגדים שלבש.",תמצית טענות הצדדים בערעור
"ע""פ 511∕21","בהקשר זה טען המערער, כי שגה בית המשפט המחוזי במידת האמון שרחש לגרסת בן המנוח, בנוגע לזמנים המדויקים וההתרחשויות מיד בסמוך לאחר הרצח. [...].",תמצית טענות הצדדים בערעור
"ע""פ 511∕21","בנוסף, ובהקשר זה, תמך המערער בקביעותיהם של השופטים ד' סלע ו-ע' קוטון, [...]. אשר לתרחיש החלופי שהוצג בהכרעת הדין, המערער טען כי השופט א' לוי טעה משקבע כי התרחיש החלופי אינו סביר.",תמצית טענות הצדדים בערעור
"ע""פ 511∕21","נוסף על כך, המערער הלין על מחדלי חקירה שפגעו באופן קשה בזכויותיו. לטענתו, [...].",תמצית טענות הצדדים בערעור
"ע""פ 511∕21","זאת ועוד, לפי הטענה, החוקרים נמנעו מלחקור את המערער על כל הדקירות שנמצאו בגופתו של המנוח, ולעמת אותו עם הסתירה בין דבריו באמרתו, לבין ממצאי חוות הדעת הפתולוגית.",תמצית טענות הצדדים בערעור
"ע""פ 511∕21","עוד טען המערער בעניין מספר הדקירות, כי השופט א' לוי שגה בקובעו שהמערער דקר את כל הדקירות שנמצאו בגופת המנוח; ואף השיג על קביעתו של השופט ע' קוטון, אשר קבע שאחת הדקירות שדקר המערער – דקירה 5ב' – היא אשר הביאה למותו של המנוח, בהיותה קטלנית. לטענת המערער, מקום הדקירה עליו הצביע שוב ושוב בשחזור שערך, היה באזור המותן, ואינו עולה בקנה אחד עם קביעת בית המשפט לגבי דקירה 5ב' הקטלנית, אשר ממוקמת מעל קו החזה בקרבת בית השחי השמאלי.",תמצית טענות הצדדים בערעור
"ע""פ 511∕21","בהקשר זה טען המערער, כי מאחר שיש סבירות ממשית לתרחיש חלופי, לא ניתן היה לקבוע בוודאות ומעבר לכל ספק, כי הוא זה שדקר את הדקירה הקטלנית – 5ב'.",תמצית טענות הצדדים בערעור
"ע""פ 511∕21","מנגד, טענה המשיבה, כי יש לדחות את הערעור על הרשעתו של המערער.",תמצית טענות הצדדים בערעור
"ע""פ 511∕21","המשיבה בטיעוניה סומכת ידיה על פסק דינו של שופט הרוב א' לוי, ומבקשת לאמץ את עמדתו, לפיה התרחיש החלופי הוא ספקולטיבי, חסר עיגון כלשהו בחומר הראיות, ואף אינו עולה כדי ספק סביר באשמתו של המערער בביצוע רצח המנוח. עוד הוסיפה המשיבה, כי תרחיש זה, לפיו – בין יציאת המערער מהחצר לבין כניסתו של בן המנוח לחצר, [...] לא נשמע מעולם מפי המערער, והוא לא טען אותו בשום שלב.",תמצית טענות הצדדים בערעור
"ע""פ 511∕21","לטענת המשיבה, בנו של המנוח ראה את המערער יוצא משער החצר, כשגופת אביו מוטלת על הקרקע, ואף סיפר את הדברים בשחזור שביצע (מוצג ת/120). כמו כן, על פי גרסת המערער בשחזור, כאשר פתח את שער החצר כדי להימלט, נתקל בבן המנוח, שבדיוק הגיע אל מול שער החצר (מוצג ת/147). לפיכך נטען, כי הנחת היסוד שבסיס התרחיש החלופי עומדת בסתירה גמורה לראיות המרכזיות ביותר בתיק – השחזורים שערכו הן המערער והן בן המנוח בזירת הרצח.",תמצית טענות הצדדים בערעור
"ע""פ 511∕21","עוד טענה המשיבה בהקשר זה, כי אף הסרטונים והתמונות שהוצאו ממצלמות האבטחה (מוצג ת/99), אינם תומכים בתרחיש החלופי לעניין פרק הזמן בן 8 השניות, אשר חלף בין יציאת המערער לבין כניסתו של בן המנוח לחצר (אותו מציינת השופטת ד' סלע בחוות דעתה). לפי הטענה, וכעולה ממצלמות האבטחה, בין יציאת המערער מהחצר וההיתקלות בבן המנוח, לבין זעקותיו של הבן לנוכח אביו המוטל על הקרקע, חלפו כ-3 שניות לכל היותר.",תמצית טענות הצדדים בערעור
"ע""פ 511∕21","אשר לעדותו של ד""ר קריספין בהתייחס לדו""ח הפתולוגי שהכין לאחר נתיחת גופת המנוח, הפנתה המשיבה לקביעותיו של השופט א' לוי בחוות דעתו, וטענה כי השופטת ד' סלע נפלה לכלל טעות בהבנת עדותו של ד""ר קריספין. המשיבה הבהירה כי בהתאם לעדותו, אמר כי אין הוא יכול לדעת לגבי פצע הדקירה 5א' דבר, בשל החתך המשמעותי של הפצע. לשאלת השופטת ד' סלע, האם הוא לא שולל ששני הפצעים בגופת המנוח יכלו להיגרם על ידי שתי סכינים שונות, השיב בחיוב. לגישת המשיבה, עדותו של ד""ר קריספין לא יצרה ראיה פוזיטיבית, לפיה קיימת אפשרות של 50% שהפצע נגרם על-ידי סכין אחרת, כפי שהסיקה השופטת ד' סלע בחוות דעתה.",[...]. 
"ע""פ 511∕21","עוד הוסיפה וטענה המשיבה, כי ההנחה בדבר מעורבות של סכין נוספת ברצח, אשר נמצאה בביוב, משוללת כל יסוד. על פי הראיות בתיק, הסכין המדוברת נמצאה בבריכת ביוב, אשר שייכת לקו של השכונה כולה, [...]. נוסף על כך, אין כל ראיה בתיק המלמדת על קשר כלשהו בין הסכין שנמצאה באותה בריכת ביוב לבין אירוע הרצח. זאת, בניגוד לסכין שנתפסה בנתיב ההימלטות של המערער, שעל גבה נמצא ד.נ.א. של המנוח (מוצג ת/196).",[...]. 
"ע""פ 511∕21","לטענת המשיבה, השוטרים הראשונים שהגיעו לזירה, שמעו את עדותו של בן המנוח, אשר נתקל במערער כאשר יצא מהחצר עם סכין בידו. [...].",	[...].
"ע""פ 511∕21","לאחר שעיינתי בטענות הצדדים ובחומר הראיות שהוגש לבית המשפט המחוזי, ולאחר ששמעתי את טיעוני הצדדים בדיון שהתקיים בפנינו – הגעתי לכלל מסקנה, כי דין הערעור להידחות, וכך אציע לחבריי לעשות.",דיון והכרעה
"ע""פ 511∕21","אפתח בכך כי חלק הארי של טענות המערער מופנה כלפי ממצאי עובדה ומהימנות שקבע בית המשפט המחוזי. כלל ידוע הוא כי ביושבנו כערכאת ערעור בתיקים פליליים, אין אנו נוהגים להתערב בממצאים של עובדה ומהימנות שנקבעו על-ידי הערכאה הדיונית, אשר התרשמה באורח ישיר מהעדויות שהובאו בפניה ומהשתלבותן במארג הראייתי הכולל (ראו, למשל, ע""פ 7229/20 מירזייב נ' מדינת ישראל פסקה 20 [פורסם בנבו] (20.12.2021); ע""פ 6080/20 פלוני נ' מדינת ישראל פסקה 20 [פורסם בנבו] (21.7.2021)).",דיון והכרעה
"ע""פ 511∕21","אשר לטענת האליבי של המערער, אעיר כי הטענה נטענה כבר בערכאה הדיונית, ונדחתה מכל וכל. אף אני סבור, למקרא ממצאי בית המשפט המחוזי והתשתית הראייתית בתיק, כי גרסאותיהם של בן המנוח ואחיו של המערער, כמו גם עדותה של השכנה ס', מפריכות כליל את טענת המערער לפיה ישן במיטתו בשעה שבה נרצח המנוח.",דיון והכרעה
"ע""פ 511∕21","לפיכך, אין בידי להתערב בקביעת בית המשפט המחוזי, לפיה גרסת האליבי של המערער נסתרה בראיות ישירות ומהימנות. אציין כי להפרכת אליבי בראיות פוזיטיביות, להבדיל מטענת אליבי שאינה זוכה לאמון, יש משקל עצמאי ויש בה כדי לשמש ראיית סיוע. (ראו: ע""פ 11235/05 פלוני נ' מדינת ישראל [פורסם בנבו] (30.5.2007); ע""פ 483/88 אפרגן נ' מדינת ישראל [פורסם בנבו] (8.2.1994); יניב ואקי דיני ראיות כרך ג', עמ' 1485 (2021); יעקב קדמי על הראיות חלק שני 859 (מהדורה משולבת ומעודכנת, 2009); ת""פ (מחוזי חיפה) 3029/04 מדינת ישראל נ' בן מוחמד בכרי [פורסם בנבו] (14.2.2005)). ",דיון והכרעה
"ע""פ 511∕21","אשר לטענות המערער בדבר זיהויו על-ידי בן המנוח, אין בידי לקבל את הטענות. לא זו בלבד כי מדובר בממצאי עובדה ומהימנות שנקבעו על-ידי הערכאה הדיונית ואיני רואה טעם מוצדק להתערב בהם, הרי שבענייננו הוכחה היכרות מוקדמת וקרובה בין המערער לבין בן המנוח, אשר התגוררו בשכנות זה לזה. בנוסף, יש לתת משקל לכך שבן המנוח זיהה את המערער באופן ספונטני, ואף פירט בעדותו כיצד ואיך הלה זוהה על-ידו.",דיון והכרעה
"ע""פ 511∕21","לעניין זה, קבעתי בפרשה אחרת את הדברים הבאים, אשר נכונים אף לענייננו אנו:",דיון והכרעה
"ע""פ 511∕21","""ככלל, לערכאה הדיוניות נתון שיקול דעת רחב בקביעת משקלו הראייתי של זיהוי שבוצע שלא על דרך של מסדר זיהוי בהתאם לנסיבות העניין. בפרט נקבע כי כאשר קיימת היכרות מוקדמת בין עד לבין נאשם, די בהצבעה על הנאשם הנסמכת על מהימנותו של העד תוך התחשבות בתנאי זירת האירוע אשר עשויים היו להקשות על זיהוי הנאשם,  ואין צורך בעריכת מסדר זיהוי – אף אם מדובר בהיכרות חזותית בלבד (ראו: ע""פ 1551/15 שולי נ' מדינת ישראל, בפסקה 33 [פורסם בנבו] (6.9.2016); ע""פ 6056/07 אלחמידי נ' מדינת ישראל, בפסקה 16 [פורסם בנבו] (26.3.2009); ע""פ 7187/07 והניך נ' מדינת ישראל, בפסקה 7 [פורסם בנבו] (19.11.2008))."" (ע""פ 779/19 אבו מדיעם נ' מדינת ישראל בפסקה 12 [פורסם בנבו] (22.7.2019)).",דיון והכרעה
"ע""פ 511∕21","אשר לטענות נגד קבילות הודאת המערער – אין מקום לחזור על הדברים ובית המשפט המחוזי התייחס לכך באריכות ובפירוט, תוך בחינת ההבטחה שניתנה והאמצעים הפסולים שעל פי הנטען ננקטו. אין בידי להתערב בקביעת הערכאה הדיונית לפיה הודאתו של המערער מיום 11.12.2016 ניתנה מרצונו החופשי; כי לא היו בהבטחה או בלחץ הפסיכולוגי שהופעל את ""העוצמה הנדרשת"" המצדיקה את פסילת הודאת המערער; כי הלחצים הפסיכולוגיים שהופעלו על המערער במהלך חקירתו אינם עולים כדי פגיעה ברצונו החופשי; וכי אין מקום לפסול את ההודיה אף מכוח דוקטרינת הפסילה הפסיקתית.",דיון והכרעה
"ע""פ 511∕21","יצוין בהקשר זה, כי בית המשפט המחוזי בחן באופן יסודי ובפירוט את הודאת המערער, והתרשם מסימני האמת שעלו ממנה. כפי שאף נקבע, הודאת המערער לוותה בתיאורים מוחשיים ומופשטים, ושיקפה את מחשבותיו ורגשותיו בליל המעשה ובמהלכו. זאת, לרבות תיאורו את יציאתו לחצר המנוח זמן קצר לפני הגעתו הצפויה מהעבודה בהסעה; תיאורו את ההמתנה בחצר החשוכה ושמיעת קולו של בן המנוח; ביצוע הדקירות; תגובת המנוח; הבריחה מחצר המנוח; המפגש ברחוב עם בן המנוח; הבריחה מהמקום בריצה לכיוון ביתו; זריקת הסכין בנתיב הבריחה; כניסתו לביתו, והימצאותו של ד' אחיו בבית; ושריפת בגדיו, לרבות נעליו והכפפות שעל ידיו בקמין שבביתו.",דיון והכרעה
"ע""פ 511∕21","עוד אדגיש, כי הודאתו של המערער, לרבות השיחזור שביצע, מלמדת על היכרותו את פרטי האירוע – עצם הידיעה שהמנוח נדקר בסכין מטבח, מראֵה הסכין, תיאורו של מסלול הבריחה, עצם השלכתה של הסכין והמקום בו נזרקה – ושוללת את גרסת המערער במשפטו כי מדובר בהודאת שווא, זאת בין השאר, בהיותם של פרטים אלה פרטים מוכמנים, שיכולים להיות אך ורק בידיעתו של מי שהגיע לזירה לביצוע המעשה.",דיון והכרעה
"ע""פ 511∕21","כעולה מהחומר הראייתי בתיק, המערער נחקר תשע פעמים במשטרה, ומסר תשע הודעות. מתוכן, מסר 3 הודאות וביצע שחזור, אשר מתועדים בווידאו ובאודיו. בנוסף, קיימת האמרה ליד הכיור, אשר תועדה במזכר של החוקר ס', ועצם אמירתה אושר על-ידי המערער. הודאתו הראשונה של המערער, כמו גם השחזור והאמרה ליד הכיור קדמו לשחרורו של אחיו [...], ואילו שתי ההודאות האחרות ניתנו מספר ימים לאחר ששוחרר.",דיון והכרעה
"ע""פ 511∕21","לאור האמור, ובנסיבות אלו, ניתן לראות כי גם אחרי שחרורו של אחיו של המערער [...] ממעצרו, המערער דבק בגרסת הודאתו ומסר אותה פעם נוספת. על כן, נשמטת הקרקע תחת טענות המערער בערעורו הנוגעות לחופשיות רצונו במסירת ההודאה ולחוסר קבילותה.",דיון והכרעה
"ע""פ 511∕21","גרסתו של המערער בהודאתו, בדבר מניעיו לסלק את המנוח מדרכו, נתמכת הן בראיות החיצוניות שהופקו ממכשיר הטלפון שלו, [...] והן כנקמה על כך שהמנוח התנגד לחזרתו של המערער לעבוד במפעל שבו עבדו, כפי שמסר בהודאתו. מדובר בהצטברות של פרטים המיוחדים לאירוע, ואשר משתקפים היטב בגרסאותיהם של עדי התביעה, וכן בראיות חפציות, כפי שפורטו לעיל. לפיכך, יש בידי לקבל את קביעת הערכאה הדיונית לפיה, אוסף הפרטים המשותפים לגרסת ההודאה של המערער, בצירוף ראיות התביעה, מלמדים כי הודאתו של המערער היא הודאת אמת.",דיון והכרעה
"ע""פ 511∕21","אזכיר כי ביום 11.12.2016 (בחקירתו השביעית) המערער הודה בהמתת המנוח בשתיים-שלוש דקירות סכין, זאת לאחר שהתייעץ עם עורך דינו. המערער סיפר על התכנון וההכנות לביצועו של הרצח, תיאר את המעשה ביתר פירוט, סיפר כיצד ברח מזירת העבירה, זרק את הסכין והשמיד את בגדיו, נעליו, והכפפות ששימשו אותו. המערער שיחזר את המעשה ואף חזר והודה בדקירת המנוח פעם נוספת, ביום 20.12.2016, תוך אשרור הודאתו הראשונה, ותוך הבעת חרטה. גם בחקירתו האחרונה למחרת היום, מסר פרטים משלימים ולא חזר בו מהודאתו.",דיון והכרעה
"ע""פ 511∕21","כעת אפנה לבחון את הסוגיה שבה נחלקו שופטי בית המשפט המחוזי, בדבר התרחיש החלופי שהציגה שופטת המיעוט – האם מעורר ספק באשמתו של המערער אם לאו?",דיון והכרעה
"ע""פ 511∕21",מיותר לומר כי רף ההוכחה במשפט הפלילי מחייב את בית המשפט שלא להרשיע נאשם אם התעורר בעניינו ספק סביר המעוגן בחומר הראיות.,דיון והכרעה
"ע""פ 511∕21"," בענייננו נשאלת השאלה, האם מרף ההוכחה במשפט הפלילי, ולצורך עמידה בו, נגזרת הדרישה לבחינה ולהפרכה של קווי הגנה חלופיים (אשר בכוחם להטיל ספק באשמתו של הנאשם) גם אם לא נטענו על ידי ההגנה (לדיון מעמיק בשאלה זו, ראו: יניב ואקי דיני ראיות כרך ד', עמ' 2109-2104 (2021)). וכן ראו: ע""פ 4736/91 פטאיר נ' מדינת ישראל, פסקה 7 [פורסם בנבו] (25.4.1994); ע""פ 8704/09 באשה נ' מדינת ישראל [פורסם בנבו] (11.11.2012) (להלן: עניין באשה); ע""פ 3902/17 פלוני נ' מדינת ישראל, פסקה 33 [פורסם בנבו] (19.6.2019)).",דיון והכרעה
"ע""פ 511∕21","ובמילים אחרות, האם מוטלת חובה על בית המשפט לבחון גם קווי הגנה שלא הועלו על-ידי ההגנה?",דיון והכרעה
"ע""פ 511∕21","נדמה כי בפסיקה טרם הוכרעה השאלה האם על בית המשפט מוטלת חובה לבחון קווי הגנה חלופיים – גם כאלה שלא הועלו על ידי הנאשם. מדובר בשאלה שנשמעו לגביה דעות שונות, בין השאר תוך מתן משקל לשאלות משנה, כגון: האם מדובר בראיות נסיבתיות או ישירות? מי העלה את הגרסה החלופית (הסניגור או הנאשם)? מהו מועד העלאת הגרסה החלופית? ועוד.",דיון והכרעה
"ע""פ 511∕21","אני נמנה עם אלה הסבורים כי גם אם בעת חקירתו במשטרה, או בעת עדותו בבית המשפט, אין הנאשם מעלה תרחיש חלופי לגרסת האשמה, כמו בענייננו, בית המשפט לא ימנע מעצמו בחינת דבר קיומו של תרחיש מזכה שעולה מחומר הראיות, שבכוחו להטיל ספק בגרסת המאשימה.",דיון והכרעה
"ע""פ 511∕21",מקובלת עליי בהקשר זה עמדתו של השופט הנדל בפרשת באשה:,דיון והכרעה
"ע""פ 511∕21","בחינת תרחישי חפות או, לכל הפחות, תרחישים המצביעים על ספק באשמתו של הנאשם, תקפים גם אם אין הם עולים בקנה אחד עם גרסת ההגנה. ואולם, על התרחיש החלופי להיות מעוגן בראיות באופן שסבירותו תעמוד במבחן המציאות.",דיון והכרעה
"ע""פ 511∕21","בענייננו, אני סבור כי התרחיש החלופי לא נתמך בראיות, ואינו מתיישב עם לוחות הזמנים באירוע, על כן הוא בגדר אפשרות רחוקה ותיאורטית, ואין בו כדי לעורר ספק אמיתי ומהותי באשמתו של המערער, כפי שאפרט להלן.",דיון והכרעה
"ע""פ 511∕21","התרחיש החלופי עומד בסתירה הן לגרסתו של בן המנוח והן לגרסת המערער עצמו, בשחזור שביצע, כפי שתוארו לעיל. זאת ועוד, התיעוד העולה מסרטוני מצלמות האבטחה אף הוא שולל את התרחיש החלופי. בנוסף, אני סבור כי יש לקבל דעת הרוב בהכרעת הדין, אשר לא מצאה בחומר הראיות כי באירוע הרצח היתה מעורבת סכין אחרת, או דוקר אחר, ואף לא מצאה כל ראיה הקושרת את הסכין שנמצאה בבריכת הביוב של השכונה לאירוע הרצח בחצר המנוח.",דיון והכרעה
"ע""פ 511∕21","משכך, איני מקבל את התרחיש החלופי שהוצג, ככזה המעורר ספק סביר באשמתו של המערער בביצוע הרצח.",[...].
"ע""פ 511∕21","אשר למחדלי החקירה להם טען המערער, אעיר מספר הערות. אכן, החקירה המשטרתית לא נועדה אך ורק לאיסוף ראיות להרשעתו של חשוד, אלא לאיתור ראיות שיובילו לגילוי האמת העובדתית (ע""פ 721/80 תורג'מן נ' מדינת ישראל, פ""ד לה(2) 466 (1981)). עם זאת, לא כל מחדל בחקירה גורם בהכרח לזיכוי הנאשם. כאשר קיימת תשתית ראייתית מספקת להוכחת אשמתו של הנאשם, אין בקיומם של מחדלי חקירה כשלעצמם כדי לגרום לזיכויו (ע""פ 5386/05 אלחורטי נ' מדינת ישראל [פורסם בנבו] (18.5.2006)). במקרה דנן, המחדלים הנטענים, כל אחד לחוד וכולם יחד, לא קיפחו את הגנתו של המערער ואף אינם פוגמים ב""יש"" הראייתי (ראו פסק דיני ב-ע""פ 9284/17 חורש נ' מדינת ישראל, פסקה 13 [פורסם בנבו] (5.3.2020). ראו גם השופט שטיין ב-ע""פ 9306/20 ברגות נ' מדינת ישראל, פסקה 16 [פורסם בנבו] (29.4.2021)).",[...].
"ע""פ 511∕21","לפיכך, אין להתערב בעונש שהושת על המערער, והוא יוותר על כנו.",[...].
"ע""פ 511∕21","אשר על כן, אציע לחבריי לדחות את הערעור. ",[...].
"ע""פ 511∕21",ש ו פ ט,[...].
"ע""פ 511∕21",ש ו פ ט ,	אני מסכים. 
"ע""פ 511∕21","אני מסכים לחוות דעתו של חברי השופט י' אלרון שלפיה דין הערעור להידחות. עם זאת, אעיר כי לנוכח סימני השאלה ביחס להיות הודאת המערער מיום 11.12.16 חופשיה ומרצון, על רקע טענתו לגבי הבטחה שניתנה לו בדבר שחרור [...] אחיו ממעצר – מצאתי לנכון להדגיש במקרה זה כי מסקנתי לפיה אין להתערב בהרשעת המערער, בתוקף גם ללא התייחסות להודאה האמורה.",המשנה לנשיאה נ' הנדל:
"ע""פ 511∕21",	הוחלט כאמור בפסק דינו של השופט י' אלרון. ,המשנה לנשיאה
"ע""פ 511∕21"," ניתן היום, ‏כ""א באדר א התשפ""ב (‏22.2.2022). ",המשנה לנשיאה
"ע""פ 511∕21",ש ו פ ט,המשנה לנשיאה 
"ע""פ 511∕21",ש ו פ ט,המשנה לנשיאה 
"ע""פ 511∕21",   21005110_J03.docx   עע,_________________________
"ע""פ 511∕21","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 511∕21",י' אלרון 54678313-511/21,_________________________
"ע""פ 511∕21",נוסח מסמך זה כפוף לשינויי ניסוח ועריכה,_________________________
"ע""פ 511∕21","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
