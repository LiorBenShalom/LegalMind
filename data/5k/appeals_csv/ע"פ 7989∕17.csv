verdict,text,part
"ע""פ 7989∕17",בבית המשפט העליון בשבתו כבית משפט לערעורים פליליים,nothing
"ע""פ 7989∕17","ע""פ  7989/17",nothing
"ע""פ 7989∕17",כבוד השופט ע' פוגלמן,לפני:	
"ע""פ 7989∕17",כבוד השופט מ' מזוז,לפני:	
"ע""פ 7989∕17",כבוד השופט ג' קרא,לפני:	
"ע""פ 7989∕17","ערעור על גזר הדין של בית המשפט המחוזי מרכז-לוד (כב' השופטת ד' מרשק מרום) בת""פ 45061-05-15 [פורסם בנבו] מיום 6.9.2017",מדינת ישראל
"ע""פ 7989∕17","ו' בניסן התשע""ח       ",תאריך הישיבה:
"ע""פ 7989∕17","עו""ד דוד מססה",בשם המערער:
"ע""פ 7989∕17",בשם המשיבה:,בשם המערער:
"ע""פ 7989∕17","עו""ד ורד חלואה",בשם המערער:
"ע""פ 7989∕17",בשם שירות המבחן למבוגרים:,בשם המערער:
"ע""פ 7989∕17",גב' ברכה וייס,בשם המערער:
"ע""פ 7989∕17","חוק העונשין, תשל""ז-1977: סע'  244, 333",חקיקה שאוזכרה: 
"ע""פ 7989∕17","פקודת הסמים המסוכנים [נוסח חדש], תשל""ג-1973",פקודת התעבורה [נוסח חדש]: סע'  64(ג)
"ע""פ 7989∕17","חוק סדר הדין הפלילי (סמכויות אכיפה - מעצרים), תשנ""ו-1996: סע'  17(ד)",פקודת התעבורה [נוסח חדש]: סע'  64(ג)
"ע""פ 7989∕17",מיני-רציו:,פקודת התעבורה [נוסח חדש]: סע'  64(ג)
"ע""פ 7989∕17","* כידוע, שיהוי ממושך בהגשת כתב אישום שנגרם בעטיה של התנהלות רשויות התביעה הוא שיקול רלוונטי במלאכת גזירת הדין, ומשקלו ייקבע, בין היתר, בשים לב למשך השיהוי, חומרת העבירה וטיבה, ותרומת הנאשם לעיכוב. בענייננו, יש מקום להקל – הקלה נוספת שהועמדה על 6 חודשי מאסר בפועל– בעונשו של המערער נוכח השיהוי הניכר והבלתי מוסבר שנפל בהגשת כתב האישום נגדו, בחלוף למעלה משלוש שנים מיום הגשת הצהרת התובע.",פקודת התעבורה [נוסח חדש]: סע'  64(ג)
"ע""פ 7989∕17",* עונשין – ענישה – מדיניות ענישה: שיקולים לקולה,פקודת התעבורה [נוסח חדש]: סע'  64(ג)
"ע""פ 7989∕17",* דיון פלילי – כתב-אישום – הגשתו,פקודת התעבורה [נוסח חדש]: סע'  64(ג)
"ע""פ 7989∕17","ערעור על גז""ד, שניתן בביהמ""ש המחוזי – בעקבות הרשעת המערער על יסוד הודאתו במסגרת הסדר טיעון בשתי עבירות של חבלה חמורה; בעבירת הפקרה אחרי פגיעה ובעבירת שיבוש מהלכי משפט – בגדרו הוטל על המערער עונש של 30 חודשי מאסר בפועל; פסילה מלהחזיק או לקבל רישיון נהיגה למשך 7 שנים מיום השחרור ממאסר; 8 חודשי מאסר על תנאי ופיצויים לנפגעי העבירה בסך כולל של 20,000 ש""ח. יצויין כי כתב האישום נגד המערער הוגש בחלוף למעלה משלוש שנים מיום הגשת הצהרת התובע. הערעור מכוון לחומרת העונש בעניין רכיבי המאסר בפועל ופסילת רישיון הנהיגה.",.
"ע""פ 7989∕17","ביהמ""ש העליון (מפי השופט ע' פוגלמן) קיבל את הערעור חלקית מהטעמים הבאים:",.
"ע""פ 7989∕17","אכן, לא יכול להיות חולק על החומרה הגלומה במעשים שבהם הודה המערער, המצדיקים ענישה הולמת ומרתיעה. המערער גרם בנהיגתו הרשלנית נזק כבד להולכי רגל שהלכו על המדרכה. לאחר הפגיעה הוא נמלט מהזירה; דיווח שרכבו נגנב טרם מועד התאונה; והדיח את חברתו למסור גרסה שקרית במשטרה. נסיבות אלו של ביצוע העבירות מצדיקות להטיל על המערער עונש של מאסר בפועל, וביהמ""ש אינו סבור, בין היתר בשים לב להיקף ההתערבות הנוהג של ערכאת הערעור בעונש שגזרה הערכאה הדיונית, כי הערעור דנא מגלה עילה להתערב במסקנה שלפיה היה מקום לסטות מהמלצת שירות המבחן. מטעמים אלה לא נמצא להקל ברכיב בעונש הנוגע למשך תקופת פסילת רישיון הנהיגה של המערער, אף בנתון לכך שלא עומדות לחובתו עבירות תעבורה קודמות.",.
"ע""פ 7989∕17","כן נדחו טענות המערער שלפיהן יש להקל בעונשו נוכח היקף הראיות הדל, לשיטתו, שהיה ברשות המשיבה להוכחת המעשים שיוחסו לו או בשל מחדלים שונים מצדה, שנפלו בחקירה ויש בהם כדי להחליש את התשתית הראייתית הקיימת נגדו. המערער הורשע בעבירות נושא כתב האישום המתוקן במסגרת הסדר טיעון, על בסיס הודאתו בעובדותיו. משאלה הם פני הדברים, והערעור אינו מכוון להכרעת הדין, אין מקום להידרש לטענות במישור זה בשלב גזירת עונשו של המערער.",.
"ע""פ 7989∕17","בצד האמור, ביהמ""ש סבור כי יש מקום להקל – הקלה נוספת – בעונשו של המערער נוכח השיהוי הניכר והבלתי מוסבר שנפל בהגשת כתב האישום נגדו, בחלוף למעלה משלוש שנים מיום הגשת הצהרת התובע. כידוע, שיהוי ממושך בהגשת כתב אישום שנגרם בעטיה של התנהלות רשויות התביעה הוא שיקול רלוונטי במלאכת גזירת הדין, ומשקלו ייקבע – בין היתר ומבלי למצות – בשים לב למשך השיהוי, חומרת העבירה וטיבה, ותרומת הנאשם לעיכוב. בנסיבות, הוחלט להפחית את עונש המאסר בפועל שהושת על המערער ב-6 חודשים, כך שעונשו יעמוד על 24 חודשי מאסר בפועל (בניכוי ימי מעצרו). יתר חלקי גזר הדין יעמדו בעינם.",.
"ע""פ 7989∕17","ערעור על גזר הדין של בית המשפט המחוזי מרכז-לוד (כב' השופטת ד' מרשק מרום) שבגדרו הושת על המערער עונש של 30 חודשי מאסר בפועל; פסילה מלהחזיק או לקבל רישיון נהיגה למשך 7 שנים מיום השחרור ממאסר; 8 חודשי מאסר על תנאי בתנאים שפורטו בגזר הדין; ופיצויים לנפגעי העבירה בסך כולל של 20,000 ש""ח.",השופט ע' פוגלמן:
"ע""פ 7989∕17","המערער, יליד 1986, הורשע על יסוד הודאתו במסגרת הסדר טיעון בשתי עבירות של חבלה חמורה לפי סעיף 333 לחוק העונשין, התשל""ז-1977 (להלן: חוק העונשין); בעבירת הפקרה אחרי פגיעה לפי סעיף 64(ג) לפקודת התעבורה [נוסח חדש]; ובעבירת שיבוש מהלכי משפט לפי סעיף 244 לחוק העונשין.",תמצית העובדות וההליכים
"ע""פ 7989∕17","על פי כתב האישום המתוקן, ביום 19.3.2012 עובר לשעה 17:00 או בסמוך לכך, נטל המערער תרופה המכילה אוקסיקונטין (המוגדר ""סם מסוכן"" בפקודת הסמים המסוכנים [נוסח חדש], התשל""ג-1973), מבלי שהיה בידו מרשם רופא תקף לנטילת התרופה. בשעה 17:40 או בסמוך לכך, נהג המערער ברכב. המערער לא שם ליבו אל הדרך, סטה עם הרכב ימינה, עלה על המדרכה, ופגע עם קדמת הרכב בהולך רגל אחד, אשר מעצמת המכה ראשו נחבט בשמשת הרכב, וכן פגע בהולך רגל נוסף (להלן: הולכי הרגל והתאונה). כתוצאה מהתאונה נגרמו לאחד מהולכי הרגל שברים בברך, בשלוש צלעות ובעצם האף; ופצע מדמם בירך. עקב כך הוא אושפז למשך 9 ימים, נותח וקיבל שתי מנות דם. להולך הרגל האחר נגרמו שבר ברגל ובזרוע, בעקבותיהם אושפז למשך 6 ימים. המערער המשיך בנסיעה למרחק של כ-1,000 מטרים, עצר את הרכב ונמלט רגלית מהמקום. דקות ספורות לאחר מכן התקשר המערער למוקד המשטרה ודיווח כי הרכב נגנב וכי גילה על כך בשעה 16:30. מאוחר יותר אף פנה לו.י., וביקש ממנה כי תמסור למשטרה שהם יצאו מביתו לפני התאונה ואז התפצלו דרכיהם. בהמשך, פנו השניים לתחנת המשטרה כדי שהמערער ידווח על גניבת הרכב.",תמצית העובדות וההליכים
"ע""פ 7989∕17","להשלמת התמונה יוער כי בסמוך לאירוע נעצר המערער ומעצרו הוארך כמה פעמים עד ליום 29.3.2012. באותו היום, הגישה המשיבה בקשה להאריך את מעצרו של המערער ב-5 ימים, לצד הצהרת תובע לפי סעיף 17(ד) לחוק סדר הדין הפלילי (סמכויות אכיפה – מעצרים), התשנ""ו-1996. בית משפט השלום בכפר סבא (כב' סגנית הנשיאה ר' קרלינסקי) דחה את הבקשה והורה על שחרור המערער למעצר בית מלא, בתנאים שפורטו בהחלטה. בהמשך, ביום 3.4.2012, הוחלט להסיר – בהסכמת המשיבה – את התנאים המגבילים בדבר מעצר הבית, ובצד האמור ניתן צו איסור יציאה מן הארץ (יתר תנאי השחרור נותרו בעינם). למעלה משלוש שנים לאחר מכן, ביום 25.5.2015, הוגש כתב האישום (המקורי) נגד המערער וביום 28.11.2016 הגישו הצדדים בקשה לאשר הסדר טיעון בעניינו של המערער, על בסיס כתב אישום מתוקן, שעובדותיו פורטו לעיל. ביום 28.11.2016 הרשיע בית המשפט המחוזי מרכז-לוד (כב' השופטת ד' מרשק מרום) את המערער על בסיס הודאתו בעבירות שיוחסו לו בכתב האישום המתוקן, כאמור ברישת הדברים.",תמצית העובדות וההליכים
"ע""פ 7989∕17","בהסכמת הצדדים, הורה בית המשפט על הכנת תסקיר שירות מבחן בעניינו של המערער (להלן: התסקיר). בתסקיר צוין בין היתר כי המערער, בן 31, עלה לארץ מאוזבקיסטן בשנת 1994 והוא בעל השכלה של 14 שנות לימוד. עם תום לימודיו התיכוניים, המשיך המערער ללימודי הנדסאי בתחום המכונות והמכנוטרוניקה. בשנת 2006 התגייס לשירות בצה""ל אולם השתחרר לדבריו על רקע אי התאמה, לאחר שנשא בעונש מאסר בכלא צבאי בגין עריקות. בשנת 2013, לאחר התאונה, נישא המערער ולזוג נולד ילד. כיום נמצא המערער בהליכי גירושין, בין היתר על רקע שינוי מצבו הכלכלי לרעה. לצד דברים אלה עמד שירות המבחן על כך שהמערער נעדר עבר פלילי או תעבורתי; ועל כך שהאחרון מקבל אחריות מלאה על ביצוע העבירות שיוחסו לו ומביע חרטה על מעשיו. נוכח כל האמור, התרשמות שירות המבחן הייתה כי המערער ניהל אורח חיים נורמטיבי ומתפקד טרם ביצוע העבירות; כי הוא נמצא בראשית דרכו התעסוקתית והמשפחתית; וכי מאסר בפועל צפוי להביא להידרדרות במצבו הנפשי של המערער, ולהפגישו עם אוכלוסייה שולית. בסופו של יום בא שירות המבחן בהמלצה להטיל על המערער עונש מאסר שירוצה בדרך של עבודות שירות; צו מבחן למשך שנה, במסגרתו תיבחן האפשרות לשלב את המערער במסגרת טיפולית ובהליך ""צדק מאחה""; תשלום פיצויים לנפגעי העבירה; מאסר על תנאי; ופסילה של רישיון הנהיגה.",תמצית העובדות וההליכים
"ע""פ 7989∕17","בגזר דין מיום 6.9.2017 קבע בית המשפט כי מתחם העונש ההולם לעבירות שבהן הורשע המערער נע בין 30 לבין 60 חודשי מאסר בפועל, לצד פסילת רישיון בת 5 עד 10 שנים ופיצוי לנפגעי העבירה. בית המשפט עמד על מדיניות הענישה הנוהגת במקרים דומים שעניינם הפקרה אחרי פגיעה וכן על נסיבות ביצוע העבירות במקרה דנן, ובהן הנזק הרב שנגרם לנפגעים בעקבות האירוע, אשר אך בנס לא הסתיים בתוצאה קטלנית; נהיגתו של המערער ברכב לאחר שימוש בתרופה ללא מרשם תקף (אף כי צוין שלא יוחסה למערער עבירה בעניין זה); ופעילותו המחושבת של המערער לשיבוש הליכי המשפט. לצורך קביעת העונש בתוך המתחם שקל בית המשפט לזכותו של המערער את עברו הנקי; את העובדה שקיבל אחריות על מעשיו; את השיהוי שנקטה המשיבה בהגשת כתב האישום, מבלי שהונח לכך הסבר על ידה; ואת הקושי הצפוי למערער ולבני משפחתו כתוצאה ממאסרו מאחורי סורג ובריח. בצד האמור בית המשפט ציין כי האחריות לעיכוב בהליכים מיום שהוגש כתב האישום רובצת, בעיקר, לפתחו של המערער. על רקע שיקולים אלה גזר בית המשפט על המערער את העונשים האמורים לעיל. ביום 25.9.2017 הגיש המערער בקשה לעיכוב ביצוע עונש המאסר בפועל לבית המשפט המחוזי, וזו נדחתה ביום 15.10.2017.",תמצית העובדות וההליכים
"ע""פ 7989∕17","מכאן הערעור שלפנינו המכוון לחומרת העונש בעניין רכיבי המאסר בפועל ופסילת רישיון הנהיגה. יוער כי בצד ערעורו הגיש המערער בקשה נוספת לעיכוב ביצוע עונש המאסר בפועל. ביום 15.11.2017 דחה בית משפט זה את הבקשה האמורה, וקבע כי גם אם זו תידחה, לא סביר כי הערעור יתייתר (החלטת השופט נ' הנדל).",תמצית העובדות וההליכים
"ע""פ 7989∕17","המערער טוען כי מתחם העונש ההולם שקבע בית המשפט המחוזי חורג ממדיניות הענישה הנוהגת בעבירות דומות. לחלופין טוען המערער כי אף אם מתחם העונש ההולם שנקבע מוצדק, היה על בית המשפט לחרוג לקולה בגזירת עונשו בנסיבות העניין, נוכח שיקולי שיקום, כעולה מהמלצת תסקיר שירות המבחן כי יושת עליו עונש מאסר בדרך של עבודות שירות. המערער מוסיף וטוען כי לא ניתן משקל מספק לשיהוי הניכר מצד המשיבה בהגשת כתב האישום ולעינוי הדין שנגרם לו כתוצאה מכך; לטענותיו בדבר מחדלי חקירה; להודאתו, בפרט בהינתן היקף הראיות הדל, לגישתו, שהיה ברשות המשיבה; לנסיבותיו האישיות של המערער, שהאירוע נושא כתב האישום הוא משום חריג בהתנהלותו; ולהתקדמות ההליכים האזרחיים לפיצוי נפגעי העבירה.",טענות הצדדים
"ע""פ 7989∕17","המשיבה סומכת את ידיה על גזר הדין של בית המשפט המחוזי. לטענתה, המערער לא הניח עילה להתערבות במתחם העונש ההולם שקבע בית המשפט לעבירות שביצע המערער, כמו גם בעונש שהוטל במסגרתו. המשיבה מדגישה כי השיהוי שנפל בהגשת כתב האישום היה שיקול מרכזי להגיע להסדר טיעון עם המערער, במסגרתו הושמטו עבירות רבות מכתב האישום המקורי. לעמדתה, לעניין אחרון זה ניתן משקל ראוי בגזר הדין, לצד יתר הנסיבות המאפיינות את המקרה דנן.",טענות הצדדים
"ע""פ 7989∕17","הונח לפנינו תסקיר משלים מטעם שירות המבחן מיום 19.3.2018, שממנו עולה כי המערער – הנושא במאסרו בבית סוהר צלמון – מפגין התנהגות תקינה וחיובית; משתתף בטיפול קבוצתי ופרטני בתחום עבירות התעבורה; ומעוניין בפגישה עם נפגעי העבירות כדי להביע את צערו ולבקש את סליחתם. עם זאת, צוין כי המערער מטיל ספק באשר למעורבותו בתאונה, וטוען כי הודה בעבירות שיוחסו לו במטרה להביא לסיום ההליך המשפטי.",טענות הצדדים
"ע""פ 7989∕17","לאחר ששקלנו את נימוקי הערעור והאזנו לטיעוני הצדדים בדיון שהתקיים לפנינו, הגענו למסקנה כי יש לקבל את הערעור – באופן חלקי – ולהקל בעונשו של המערער כפי שיפורט להלן. אכן, לא יכול להיות חולק על החומרה הגלומה במעשים שבהם הודה המערער, המצדיקים ענישה הולמת ומרתיעה (ראו והשוו, ע""פ 2619/14 פלוני נ' מדינת ישראל, [פורסם בנבו] פסקה 39 (30.11.2014); ע""פ 59/14 פרלמן נ' מדינת ישראל, [פורסם בנבו] פסקה 17 (17.7.2014); ע""פ 7878/12 מדינת ישראל נ' ארגוב, [פורסם בנבו] פסקה 6 (21.5.2013)). המערער גרם בנהיגתו הרשלנית נזק כבד להולכי רגל שהלכו על המדרכה. לאחר הפגיעה הוא נמלט מהזירה; דיווח שרכבו נגנב טרם מועד התאונה; והדיח את חברתו למסור גרסה שקרית במשטרה. כבית המשפט המחוזי, אף אנו סבורים כי נסיבות אלו של ביצוע העבירות מצדיקות להטיל על המערער עונש של מאסר בפועל, ואיננו סבורים, בין היתר בשים לב להיקף ההתערבות הנוהג של ערכאת הערעור בעונש שגזרה הערכאה הדיונית, כי הערעור דנא מגלה עילה להתערב במסקנה שלפיה היה מקום לסטות מהמלצת שירות המבחן. מטעמים אלה לא ראינו להקל ברכיב בעונש הנוגע למשך תקופת פסילת רישיון הנהיגה של המערער, אף בנתון לכך שלא עומדות לחובתו עבירות תעבורה קודמות. ",דיון והכרעה
"ע""פ 7989∕17","כמו כן, יש לדחות את טענותיו של המערער שלפיהן יש להקל בעונשו נוכח היקף הראיות הדל, לשיטתו, שהיה ברשות המשיבה להוכחת המעשים שיוחסו לו או בשל מחדלים שונים מצדה, שנפלו בחקירה ויש בהם כדי להחליש את התשתית הראייתית הקיימת נגדו. המערער הורשע בעבירות נושא כתב האישום המתוקן במסגרת הסדר טיעון, על בסיס הודאתו בעובדותיו. משאלה הם פני הדברים, והערעור שלפנינו אינו מכוון להכרעת הדין, אין מקום להידרש לטענות במישור זה בשלב גזירת עונשו של המערער.",דיון והכרעה
"ע""פ 7989∕17","בצד האמור, אנו סבורים כי יש מקום להקל – הקלה נוספת – בעונשו של המערער נוכח השיהוי הניכר והבלתי מוסבר שנפל בהגשת כתב האישום נגדו, בחלוף למעלה משלוש שנים מיום הגשת הצהרת התובע. כידוע, שיהוי ממושך בהגשת כתב אישום שנגרם בעטיה של התנהלות רשויות התביעה הוא שיקול רלוונטי במלאכת גזירת הדין, ומשקלו ייקבע – בין היתר ומבלי למצות – בשים לב למשך השיהוי, חומרת העבירה וטיבה, ותרומת הנאשם לעיכוב (ראו ע""פ 4434/10 יחזקאל נ' מדינת ישראל, [פורסם בנבו] פסקה 9 (16.3.2011); ע""פ 3821/08 שלומוב נ' מדינת ישראל, [פורסם בנבו] פסקה 33 (27.11.2008)). ",דיון והכרעה
"ע""פ 7989∕17","בענייננו, ברי כי התקופה שחלפה בין הגשת הצהרת התובע לבין הגשת כתב האישום בסופו של יום הייתה ממושכת ביותר, וגם לפנינו לא הוצג טעם מניח את הדעת להתנהלות זו, הכרוכה מטבע הדברים בעינוי דין ניכר עבור המערער. מטעם זה ראינו לקבל את הערעור בחלקו ולהפחית את עונש המאסר בפועל שהושת על המערער ב-6 חודשים, כך שעונשו יעמוד על 24 חודשי מאסר בפועל (בניכוי ימי מעצרו). יתר חלקי גזר הדין יעמדו בעינם.",דיון והכרעה
"ע""פ 7989∕17"," ניתן היום, ‏ג' באייר התשע""ח (‏18.4.2018). ",דיון והכרעה
"ע""פ 7989∕17",54678313ש ו פ ט		,5129371
"ע""פ 7989∕17",ש ו פ ט,5129371
"ע""פ 7989∕17",ש ו פ ט,5129371
"ע""פ 7989∕17",העותק כפוף לשינויי עריכה וניסוח.   17079890_M03.doc   אב,_________________________
"ע""פ 7989∕17","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 7989∕17",ע' פוגלמן 54678313-7989/17,_________________________
"ע""פ 7989∕17",נוסח מסמך זה כפוף לשינויי ניסוח ועריכה,_________________________
"ע""פ 7989∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
