verdict,text,part
"ע""פ 5432∕20",בבית המשפט העליון בשבתו כבית משפט לערעורים פליליים,nothing
"ע""פ 5432∕20","ע""פ  5432/20",nothing
"ע""פ 5432∕20",כבוד השופט נ' הנדל,לפני:	
"ע""פ 5432∕20",כבוד השופט ד' מינץ,לפני:	
"ע""פ 5432∕20",כבוד השופט י' אלרון,לפני:	
"ע""פ 5432∕20",מהדי גיהאד קבהא ו-3 אח',המערערים:
"ע""פ 5432∕20",מדינת ישראל,המשיבים:
"ע""פ 5432∕20","ערעור על פסק דינו של בית המשפט המחוזי חיפה ב-ת""פ 18410-04-19 מיום 18.06.2020 שניתן על ידי כב' השופט א' פורת",פלוני
"ע""פ 5432∕20","ט""ז בכסלו התשפ""א       ",תאריך הישיבה:
"ע""פ 5432∕20","עו""ד נירה שגב; עו""ד חליל ביאדי",בשם המערערים:
"ע""פ 5432∕20","עו""ד לינור בן אוליאל",בשם המשיבים:
"ע""פ 5432∕20","חוק העונשין, תשל""ז-1977: סע'  29, 77(ג), 186(א), 329(א)(1), 333, 335(א)(1)(2), 452",חקיקה שאוזכרה: 
"ע""פ 5432∕20","פקודת התעבורה [נוסח חדש]: סע'  2, 62, 67",חקיקה שאוזכרה: 
"ע""פ 5432∕20","פקודת ביטוח רכב מנועי [נוסח חדש], תש""ל-1970: סע'  2(א)",חקיקה שאוזכרה: 
"ע""פ 5432∕20","חוק הכניסה לישראל, תשי""ב-1952: סע'  12א(ג)(1), 12א(ג)(1א)(ב)",חקיקה שאוזכרה: 
"ע""פ 5432∕20",מיני-רציו:,חקיקה שאוזכרה: 
"ע""פ 5432∕20","* על בתי המשפט ליתן ביטוי לחומרה שיש לראות בהתנהלות אלימה ובריונית של חבורות עבריינים הפוגעות בתחושת הביטחון הבסיסית בחברה, ונוטלות את הדין לידיהן. על כן, יש לקבוע ענישה חמורה ומרתיעה בגין מעשים כגון אלו, בתקווה כי יהיה בכך כדי למנוע את הישנותם של אירועים דומים.",חקיקה שאוזכרה: 
"ע""פ 5432∕20",* דיון פלילי – ערעור – אי-התערבות במידת העונש,חקיקה שאוזכרה: 
"ע""פ 5432∕20",* עונשין – ענישה – מדיניות ענישה: עבירות אלימות,חקיקה שאוזכרה: 
"ע""פ 5432∕20","ערעור על גזר דינו של ביהמ""ש המחוזי בגדרו נגזרו על המערערים עונשי מאסר בפועל: על המערער נגזרו 7 שנות מאסר בפועל, על המערער 2 נגזרו 45 חודשי מאסר בפועל, על המערער 3 נגזרו 37 חודשי מאסר בפועל (ועוד 3 חודשי מאסר בפועל בגין תיק שצורף) ועל המערער 4 נגזרו 32 חודשי מאסר בפועל. זאת, בגין הרשעתם בשורת עבירות שעניינן בין היתר באיומיהם על המתלונן, גרימת נזק לרכושו ורכוש משפחתו, ותקיפתו – אשר במהלכה הושחתו פניו.",.
"ע""פ 5432∕20","ביהמ""ש העליון דחה את הערעור בקבעו:",.
"ע""פ 5432∕20","כידוע, לערכאה הדיונית מסור שיקול דעת רחב בבוֹאה לגזור את דינו של הנאשם, ולא בנקל תתערב ערכאת הערעור בעונש שנגזר על ידה. התערבות כאמור תיעשה כאשר העונש שנקבע סוטה באופן קיצוני ממדיניות הענישה הנוהגת במקרים דומים, או כאשר קיימים שיקולי צדק אחרים המטים את הכף לעבר הקלה בעונש. בנסיבות המקרה דנן, לנוכח חומרת המעשים בהם הורשעו המערערים ובשים לב לתוצאותיהם הקשות, לא נמצא כי קיימת עילה המצדיקה התערבות בעונשם.",.
"ע""פ 5432∕20","המסכת העובדתית המתוארת בכתב האישום המתוקן, בו הורשעו המערערים, מגוללת השתלשלות אירועים חמורה, קשה ואלימה. המערערים איימו על בני משפחת המתלונן, הסבו נזק לרכושם, רדפו אחריו, פגעו בגופו והותירו מום בפניו, אשר ישמש כ""אות קין"", למען יידעו הכול מה עונשו של מי ש""העז"" להתעמת עימם. אין להשלים עם האופן בו נטלו המערערים את החוק לידיהם, וביקשו לזרוע הרס, אימה ופחד בקרב המתלונן ובני משפחתו. על בתי המשפט ליתן ביטוי לחומרה שיש לראות בהתנהלות אלימה ובריונית של חבורות עבריינים הפוגעות בתחושת הביטחון הבסיסית בחברה, ונוטלות את הדין לידיהן. על כן, יש לקבוע ענישה חמורה ומרתיעה בגין מעשים כגון אלו, בתקווה כי יהיה בכך כדי למנוע את הישנותם של אירועים דומים.",.
"ע""פ 5432∕20","בנסיבות אלו, נמצא  כי עונשי המערערים הולמים את חומרת העבירות בהן הם הורשעו – ואין להקל עימם.",.
"ע""פ 5432∕20","בהתייחס להסכם ה""סולחה"" שנערך בין הצדדים. אין אנו יודעים מה עמד מאחורי הסכם זה. הדברים מקבלים משנה תוקף לאור הסכמתם על ""שלילת"" זכות המתלונן לפיצויים שנפסק כי על המערערים לשלם לו. מכל מקום, אין בהסכם זה כדי לייתר את חיוב המערערים בתשלום הפיצויים שנקבעו לטובת המתלונן, ועל המערערים היה לעמוד בתשלומים כפי שנפסקו ע""י ביהמ""ש המחוזי – שהרי דינו לעניין גבייתו כדין קנס.",.
"ע""פ 5432∕20","לפנינו ערעור על גזר דינו של בית המשפט המחוזי בחיפה (השופט א' פורת) בת""פ 18410-04-19 מיום 18.6.2020, בגדרו נגזרו על המערערים עונשי מאסר בפועל. זאת, בגין הרשעתם בשורת עבירות שעניינן בין היתר באיומיהם על המתלונן, גרימת נזק לרכושו ורכוש משפחתו, ותקיפתו – אשר במהלכה הושחתו פניו. ",השופט י' אלרון:
"ע""פ 5432∕20","על פי המפורט בכתב האישום המתוקן, ביום 23.3.2019 נסע מערער 1 ברכבו בסמוך לחנות אשר בבעלות אחיו של המתלונן ולחנות גיסו, קילל את האח, ואיים עליו כי הוא ואחרים ישובו למקום ויגרמו נזק לחנותו. זאת, חרף החלטת בית משפט השלום בחדרה מיום 9.12.2018, בגדרה אסר על בני המשפחות ""ליצור כל קשר בעל תוכן מאיים"" ביניהן, לשון כתב האישום המתוקן.",עיקרי העובדות הצריכות לעניין
"ע""פ 5432∕20","דקות ספורות לאחר מכן, הגיעו המערערים לחנויות מצויידים באלות ומלוּוים באחרים והסבו להן נזק. זמן קצר לאחר מכן, הבחין המערער 3 במתלונן אשר שהה באותה עת ברכבו בקרבת מקום, ניגש אליו, וניסה להוציאו מהרכב. המתלונן נמלט מהמקום ברכבו בבהלה בעוד המערער 3 רץ בעקבותיו.",עיקרי העובדות הצריכות לעניין
"ע""פ 5432∕20","במנוסתו, נכנס המתלונן לרחוב ללא מוצא. בעת שהחל לשוב על עקבותיו במטרה להיחלץ מהמקום, הגיעו המערערים 1, 2 ו-4 חמושים באלות ובסכין, ברכב בעל לוחית זיהוי מזויפת אשר רישיונו פג זה מכבר.",עיקרי העובדות הצריכות לעניין
"ע""פ 5432∕20","המערער 2, אשר נהג ברכב חרף היותו בשלילת רישיון נהיגה לצמיתות, התנגש במכוון ובעוצמה בחזית רכבו של המתלונן, במטרה לעצור אותו ממנוסתו.",עיקרי העובדות הצריכות לעניין
"ע""פ 5432∕20","או אז, יצאו השלושה מרכבם, תפסו את המתלונן שהחל לנוס על נפשו, ויחד עם המערער 3, אשר הצטרף אליהם, היכו בו בכל חלקי גופו תוך שימוש באלות מתכת ועץ ובאגרופים, על אף תחינותיו כי יניחו לו – ואיימו עליו כי יגרמו למותו.",עיקרי העובדות הצריכות לעניין
"ע""פ 5432∕20","בשלב מסוים, שלף המערער 1 סכין, התקרב אל המתלונן אשר שב והתחנן על חייו, וקרא למותו.",עיקרי העובדות הצריכות לעניין
"ע""פ 5432∕20","המערערים הפילו את המתלונן ארצה, המשיכו להכותו בעודו שכוב על הקרקע, וחתכו את עורו באמצעות הסכין באזור החזה והגב.",עיקרי העובדות הצריכות לעניין
"ע""פ 5432∕20","לבסוף, נמלטו המערערים מהמקום רגלית, ואילו המתלונן הובהל לבית החולים תוך שהוא סובל מחבלות חמורות ונזקק לאשפוז למשך ימים מספר.",עיקרי העובדות הצריכות לעניין
"ע""פ 5432∕20","בגין מעשים אלו, יוחסו למערערים עבירת החזקת סכין שלא כדין בצוותא, לפי סעיפים 186(א) ו-29 לחוק העונשין, התשל""ז–1977 (להלן: חוק העונשין); ועבירת היזק בזדון בצוותא, לפי סעיפים 452 ו-29 לחוק זה.",עיקרי העובדות הצריכות לעניין
"ע""פ 5432∕20","נוסף על כך, למערערים 2–4 יוחסה עבירה של חבלה חמורה בנסיבות מחמירות בצוותא, לפי סעיפים 333, 335(א)(1)(2) ו-29 לחוק העונשין; ולמערער 1 יוחסה עבירה של חבלה בכוונה מחמירה בצוותא, לפי סעיפים 329(א)(1) ו-29 לחוק העונשין.",עיקרי העובדות הצריכות לעניין
"ע""פ 5432∕20","כמו כן, למערער 2 יוחסו עבירות של נהיגה בזמן פסילה, לפי סעיפים 67 ו-62 לפקודת התעבורה [נוסח חדש]; נהיגה ללא רישיון רכב בתוקף, לפי סעיפים 2 ו-62 לפקודה זו; ונהיגה ללא פוליסת ביטוח בת תוקף, לפי סעיף 2(א) לפקודת ביטוח רכב מנועי [נוסח חדש], התש""ל-1970.",עיקרי העובדות הצריכות לעניין
"ע""פ 5432∕20","ביום 5.4.2020 הורשעו המערערים, על פי הודאתם במסגרת הסדר טיעון, בעבירות אשר יוחסו להם בכתב האישום המתוקן.",ההליך בבית המשפט המחוזי
"ע""פ 5432∕20","	לבקשת המערער 3, צורף לגזר דינו תיק נוסף (ת""פ (שלום חד') 2037-05-18) [פורסם בנבו] שבו הורשע על פי הודאתו בעבירה של הסעת תושבים זרים שלא כדין לפי סעיף 12א(ג)(1) לחוק הכניסה לישראל, התשי""ב–1952, בנסיבות סעיף 12א(ג)(1א)(ב) לחוק זה (להלן: התיק המצורף). ",ההליך בבית המשפט המחוזי
"ע""פ 5432∕20","בגזר דינו מיום 18.6.2020, עמד בית המשפט המחוזי על חומרת מעשיהם של המערערים, אשר פגעו בערכים שעניינם בהגנה על בריאות הגוף ושלמותו, ובהגנה על הרכוש, וקבע כי הפגיעה בערכים אלו היתה גבוהה לנוכח חומרת העבירות ותוצאותיהן הקשות. בהקשר זה צוין כי כעולה מתסקיר נפגע העבירה, נגרמו למתלונן נזקים קשים במישור הפיזי, הנפשי והכלכלי, שעמם ייאלץ להתמודד במשך שנים ארוכות.",ההליך בבית המשפט המחוזי
"ע""פ 5432∕20","בהתאם למדיניות הענישה הנוהגת, לנוכח הרשעתו של המערער 1 בעבירה של חבלה בכוונה מחמירה, ובשים לב לחלקו הדומיננטי בתקיפה ובאיומים על חיי המתלונן, נקבע בעניינו מתחם של 6–9 שנות מאסר בפועל; למערער 2, אשר יחד עם המערער 3 החזיק את המתלונן בעת שהתבצע חתך בפניו, ונהג ברכב על אף שרישיונו נשלל לצמיתות – נקבע מתחם של 40–72 חודשי מאסר בפועל; למערער 3 נקבע מתחם של 35–70 חודשי מאסר בפועל; ואילו למערער 4, אשר לא נטל חלק פעיל בהשחתת פניו של המתלונן, נקבע מתחם של 30–70 חודשי מאסר בפועל.",ההליך בבית המשפט המחוזי
"ע""פ 5432∕20","בקביעת עונשיהם בתוך מתחמים אלו, שקל בית המשפט המחוזי לחומרא את עברו הפלילי של המערער 1, אשר ריצה בעבר עונש של 24 חודשי מאסר בפועל בגין הרשעתו בעבירות של חבלה חמורה בנסיבות מחמירות, ולחובתו אף הרשעה בעבירה של תקיפת שוטר; ואת עברו התעבורתי של המערער 2, אשר לא היה בו כדי להרתיעו מביצוע עבירות תעבורה חמורות במהלך האירוע דנן.",ההליך בבית המשפט המחוזי
"ע""פ 5432∕20","עוד הדגיש בית המשפט המחוזי, כי המערערים לא הותירו עליו רושם שלפיו הם התחרטו חרטה כנה על מעשיהם, ואף מטעם זה קיים צורך בענישה מוחשית ומרתיעה שיהיה בה כדי לצמצם את החשש להישנות מעשים דומים על ידם בעתיד.",ההליך בבית המשפט המחוזי
"ע""פ 5432∕20","מנגד, נשקלה לקולא הודאתם של המערערים במיוחס להם, אף שזו נעשתה רק בתום פרשת התביעה; היותם הורים לילדים צעירים והמפרנסים העיקריים במשפחותיהם; ומעצרם של המערערים 3 ו-4 באיזוק אלקטרוני למשך 9 חודשים.",ההליך בבית המשפט המחוזי
"ע""פ 5432∕20","לאור כל האמור, גזר בית המשפט המחוזי על המערער 1 עונש של 7 שנות מאסר בפועל, פיצוי בסך 25,000 ש""ח למתלונן, ומאסר מותנה; על המערער 2 נגזרו עונשים של 45 חודשי מאסר בפועל, פיצוי בסך 10,000 ש""ח למתלונן, ומאסר מותנה; עונשו של המערער 3 נגזר ל-37 חודשי מאסר בפועל, פיצוי בסך 10,000 ש""ח למתלונן, ומאסר מותנה, כאשר לכך נלווה עונש בגין התיק המצורף, של 3 חודשי מאסר בפועל שירוצו במצטבר, ופסילת מותנית של רישיון הנהיגה שלו; ואילו על המערער 4 נגזרו עונשים של 32 חודשי מאסר בפועל, פיצוי בסך 10,000 ש""ח למתלונן, ומאסר מותנה.",ההליך בבית המשפט המחוזי
"ע""פ 5432∕20","הערעור שלפנינו מופנה כלפי חומרת עונשי המאסר בפועל שנגזרו על המערערים, החורגת לשיטתם באופן קיצוני ממדיניות הענישה המקובלת במקרים דומים.",עיקרי טענות הצדדים בערעור
"ע""פ 5432∕20","עוד נטען, כי בית המשפט המחוזי לא נתן משקל מספיק להודאותיהם. לשיטתם, אומנם הודאותיהם ניתנו בשלב מאוחר בהליך, אולם ""לו כתב האישום היה מוגש מלכתחילה במתכונת המתוקנת היו נחסכים שמיעת המתלוננים ובית המשפט היה חוסך זמן שיפוטי יקר"", כלשונם.",עיקרי טענות הצדדים בערעור
"ע""פ 5432∕20","נוסף על כך נטען, כי יום קודם לאירועים דנן פנה המערער 1 למשטרה והלין על איומים וקללות מצד המתלונן, ואף סיפר כי הוא חושד שברשות המתלונן נמצא אקדח. לטענתם, משתלונתו לא טופלה, ובשים לב לסכסוך המשפחתי בין הצדדים – הרי שהאירוע ""נכפה"" עליהם, ואף זאת, כך נטען, יש לשקול לזכותם.",עיקרי טענות הצדדים בערעור
"ע""פ 5432∕20","בדיון שנערך לפנינו ביום 1.12.2020 שבה באת-כוח המערערים על טענות אלו, והוסיפה כי ביום 7.10.2020 נחתם הסכם ""סולחה"" בין הצדדים. לטענתה, אף מטעם זה יש להקל בעונשיהם.",עיקרי טענות הצדדים בערעור
"ע""פ 5432∕20","מנגד, באת כוח המשיבה סמכה ידיה על גזר דינו של בית המשפט המחוזי וביקשה לדחות את הערעור.",עיקרי טענות הצדדים בערעור
"ע""פ 5432∕20","הודגש כי נסיבותיו החמורות של האירוע והנזקים הקשים אשר נגרמו למתלונן, כפי שמשתקפים מתסקיר נפגע העבירה, מצדיקים ענישה מחמירה ומרתיעה. זאת, בפרט בשים לב לכך שהמעשים נעשו תוך הפרה של החלטה שיפוטית שניתנה כשלושה חודשים בלבד עובר לאירוע; ולעברו הפלילי של המערער 1 הכולל עבירת אלימות בגינה נשא בעבר בעונש מאסר בפועל.",עיקרי טענות הצדדים בערעור
"ע""פ 5432∕20","לבסוף נטען כי אין לייחס משקל רב להסכם ה""סולחה"" שנערך בין הצדדים, שכן אין לדעת מה עומד בבסיסו לנוכח פערי הכוחות בין הצדדים.",עיקרי טענות הצדדים בערעור
"ע""פ 5432∕20","לאחר שעיינתי בנימוקי הערעור ובנספחיו, ושמעתי את טיעוני באות כוח הצדדים בדיון שהתקיים לפנינו, הגעתי לכלל מסקנה כי דין הערעור להידחות, וכך אציע לחבריי לעשות.",דיון והכרעה
"ע""פ 5432∕20","	כידוע, לערכאה הדיונית מסור שיקול דעת רחב בבוֹאה לגזור את דינו של הנאשם, ולא בנקל תתערב ערכאת הערעור בעונש שנגזר על ידה. התערבות כאמור תיעשה כאשר העונש שנקבע סוטה באופן קיצוני ממדיניות הענישה הנוהגת במקרים דומים, או כאשר קיימים שיקולי צדק אחרים המטים את הכף לעבר הקלה בעונש (ע""פ 6469/19 אבו דקה נ' מדינת ישראל, [פורסם בנבו] בפסקה 10 (27.11.2019)). ",דיון והכרעה
"ע""פ 5432∕20","בנסיבות המקרה דנן, לנוכח חומרת המעשים בהם הורשעו המערערים ובשים לב לתוצאותיהם הקשות, איני סבור כי קיימת עילה המצדיקה התערבות בעונשם.",דיון והכרעה
"ע""פ 5432∕20","המסכת העובדתית המתוארת בכתב האישום המתוקן, שבו הורשעו המערערים, מגוללת השתלשלות אירועים חמורה, קשה ואלימה. המערערים איימו על בני משפחת המתלונן, הסבו נזק לרכושם, רדפו אחריו, פגעו בגופו והותירו מום בפניו, אשר ישמש כ""אות קין"", למען יידעו הכול מה עונשו של מי ש""העז"" להתעמת עימם. תמונות הממחישות את הפגיעה בגופו של המתלונן אף הוצגו לעיוננו בדיון, ולא ניתן אלא לתהות הכיצד אירוע כה חמור וברוטאלי התרחש לאור יום.",דיון והכרעה
"ע""פ 5432∕20","אין להשלים עם האופן בו נטלו המערערים את החוק לידיהם, וביקשו לזרוע הרס, אימה ופחד בקרב המתלונן ובני משפחתו. על בתי המשפט ליתן ביטוי לחומרה שיש לראות בהתנהלות אלימה ובריונית של חבורות עבריינים הפוגעות בתחושת הביטחון הבסיסית בחברה, ונוטלות את הדין לידיהן. על כן, יש לקבוע ענישה חמורה ומרתיעה בגין מעשים כגון אלו, בתקווה כי יהיה בכך כדי למנוע את הישנותם של אירועים דומים.",דיון והכרעה
"ע""פ 5432∕20","בנסיבות אלו, אני סבור כי עונשיהם של המערערים הולמים את חומרת העבירות בהן הם הורשעו – ואין להקל עימם.",דיון והכרעה
"ע""פ 5432∕20","בהתייחס להסכם ה""סולחה"" שנערך בין הצדדים, הרי שכפי שציינה באת כוח המשיבה, אין אנו יודעים מה עמד מאחורי הסכם זה. הדברים מקבלים משנה תוקף לאור הסכמתם על ""שלילת"" זכותו של המתלונן לפיצויים אשר נפסק כי על המערערים לשלם לו (וראו גם ע""פ 4406/19 מדינת ישראל נ' סובח, [פורסם בנבו] בפסקה 22 לחוות דעתי (5.11.2019)). ",דיון והכרעה
"ע""פ 5432∕20","מכל מקום, איני סבור כי יש בהסכם זה כדי לייתר את חיוב המערערים בתשלום הפיצויים שנקבעו לטובת המתלונן, ועל המערערים היה לעמוד בתשלומים כפי שנפסקו על ידי בית המשפט המחוזי – שהרי דינו לעניין גבייתו כדין קנס (סעיף 77(ג) לחוק העונשין).",דיון והכרעה
"ע""פ 5432∕20","אשר על כן, אציע לחבריי כי נדחה את הערעור, ונותיר את העונשים שנגזרו על המערערים על כנם.",דיון והכרעה
"ע""פ 5432∕20",ש ו פ ט,דיון והכרעה
"ע""פ 5432∕20",ש ו פ ט,	אני מסכים. 
"ע""פ 5432∕20",ש ו פ ט,	אני מסכים. 
"ע""פ 5432∕20",	הוחלט כאמור בפסק דינו של השופט י' אלרון. ,	אני מסכים. 
"ע""פ 5432∕20"," ניתן היום, ‏ה' בטבת התשפ""א (‏20.12.2020). ",	אני מסכים. 
"ע""פ 5432∕20",54678313ש ו פ ט,5129371
"ע""פ 5432∕20",ש ו פ ט,5129371
"ע""פ 5432∕20",ש ו פ ט,5129371
"ע""פ 5432∕20",   20054320_J02.docx   עע,_________________________
"ע""פ 5432∕20","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 5432∕20",נ' הנדל 54678313-5432/20,_________________________
"ע""פ 5432∕20",נוסח מסמך זה כפוף לשינויי ניסוח ועריכה,_________________________
"ע""פ 5432∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
