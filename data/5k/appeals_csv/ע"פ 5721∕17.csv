verdict,text,part
"ע""פ 5721∕17",כבוד הנשיאה מ' נאור,לפני:   
"ע""פ 5721∕17",מוחמד בן עבד אלפתאח חאג' יחיא,המערער:
"ע""פ 5721∕17","ערעור על החלטת בית משפט השלום בכפר-סבא מיום 6.7.2017 בת""פ 1583-05-17 [פורסם בנבו] שניתנה על ידי כבוד השופטת מ' גרינברג ",מדינת ישראל
"ע""פ 5721∕17",תגובת המשיבה מיום 8.8.2017 ,מדינת ישראל
"ע""פ 5721∕17","בשם המערער:                       עו""ד איהאב ג'לג'ולי; עו""ד משה מאור ",מדינת ישראל
"ע""פ 5721∕17","בשם המשיבה:                       עו""ד יאיר חמודות",מדינת ישראל
"ע""פ 5721∕17",יעקב קדמי   על סדר הדין בפלילים - חלק ראשון - הליכים שלפני משפ,ספרות:
"ע""פ 5721∕17","חוק בתי המשפט [נוסח משולב], תשמ""ד-1984: סע'  77א(א1), 77א(ג), 143א(ה)",חקיקה שאוזכרה: 
"ע""פ 5721∕17","חוק סדר הדין הפלילי [נוסח משולב], תשמ""ב-1982: סע'  143א(ה), 147, 147(ב)",חקיקה שאוזכרה: 
"ע""פ 5721∕17","פקודת הסמים המסוכנים [נוסח חדש], תשל""ג-1973",חקיקה שאוזכרה: 
"ע""פ 5721∕17",מיני-רציו:,חקיקה שאוזכרה: 
"ע""פ 5721∕17","* אין צורך להכריע במקרה דנן בשאלת הפגמים הפרוצדוראליים שנפלו לכאורה בהליך העברת הדיון למותב אחר. שכן אף בהנחה שאלו אכן קיימים, דינו של הערעור להידחות. סעיף 143א(ה) לחסד""פ קובע חזקה סטטוטורית המצטרפת לאלו הקבועות בסעיף 77א(א1) לחוק בתי המשפט ומחייבת את החלפת המותב במקרים בהם המותב שימש כמגשר במסגרת דיון מקדמי וזאת גם במקרים כגון דא, בהם הליך הגישור כשל לחלוטין. זאת נוכח החשש למשוא פנים הקיים בעניינו של מותב אשר ישב בדיון מקדמי.",חקיקה שאוזכרה: 
"ע""פ 5721∕17","* דיון פלילי – חוק סדר הדין הפלילי [נוסח משולב], תשמב-1982 – פרשנות",חקיקה שאוזכרה: 
"ע""פ 5721∕17",* בתי-משפט – פסלות שופט – אפשרות ממשית למשוא פנים,חקיקה שאוזכרה: 
"ע""פ 5721∕17",* דיון פלילי – בירור האשמה – הליך גישור,חקיקה שאוזכרה: 
"ע""פ 5721∕17","ערעור על החלטת בימ""ש שלום, שניתנה בעקבות בקשה חוזרת של המשיבה בהסתמך על סעיף 143א(ה) לחוק סדר הדין הפלילי, להעביר את הדיון בהליך הפלילי המתנהל נגד המערער, למותב אחר, לשם שמיעת הטיעונים לעונש וזאת משום שהמותב הנוכחי ניהל הליך גישור בין הצדדים (שלא צלח) במסגרת דיון מקדמי. המערער מכיר בכך שבמקרים בהם המותב שימש כמגשר במסגרת דיון מקדמי יש על פי רוב חובה להעביר את המשך הדיון בתיק למותב אחר, אולם לשיטתו במקרה זה יש לנהוג אחרת עקב טעמים פרוצדוראליים.",.
"ע""פ 5721∕17","ביהמ""ש העליון (מפי הנשיאה מ' נאור) דחה את הערעור מהטעמים הבאים:",.
"ע""פ 5721∕17","בקשתה של המשיבה להחלפת המותב הוגשה בהסתמך על סעיף 143א(ה) לחוק סדר הדין הפלילי בו נקבע כי: ""לא הסתיים הדיון בכתב האישום במסגרת דיון מקדמי לפי סעיף זה, יעביר ביהמ""ש את הדיון בכתב האישום לשופט אחר שימשיך לדון בו [...]"".בעניין זה נפסק בע""פ 4877/13 בענין עווידה, כי הוראות הסעיף חלות אף בהליכי גישור, הגם שהליך זה אינו מצוין במפורש בלשון הסעיף, ושיש לראות בבקשה המוגשת לפי סעיף זה משום בקשת פסלות שופט. ",.
"ע""פ 5721∕17","בהתאם לכך הרי שעל בקשות אלו חלים סדרי הדין הרלוונטיים להליכי פסלות שופט. לעניינו יש לציין את הוראות סעיף 147 לחסד""פ הקובעות, בין השאר, כי על בעל דין המתכוון לערער על החלטת פסלות להודיע על כך מיד לביהמ""ש ולהגיש את ערעורו תוך חמישה ימים. כן הודגש כי בהתאם לקבוע בסעיף 77א(ג) לחוק בתי המשפט [נוסח משולב], ערעור על החלטת פסלות יוגש לנשיא ביהמ""ש העליון. הוראות אלו הן שעומדות בבסיס טענותיו הפרוצדוראליות של המערער, אשר טען כי בקשתה החוזרת של המשיבה היא מעין ערעור פסלות שהוגש ללא הודעה ושלא לערכאה המתאימה – ועל כן ההחלטה המקורית הפכה חלוטה.",.
"ע""פ 5721∕17","לעמדת הנשיאה אין צורך להכריע במקרה דנן בשאלת הפגמים הפרוצדוראליים שנפלו לכאורה בהליך, שכן אף בהנחה שאלו אכן קיימים, דינו של הערעור להידחות. לעניין זה יש לזכור שעל אף חשיבותם הרבה של כללי סדר הדין בכלל והפלילי בפרט, הרי שאלו מותירים מקום לשיקול דעתו של ביהמ""ש.",.
"ע""פ 5721∕17","במקרה דנא קמה חזקה חלוטה המחייבת את החלפת המותב. בהתאם לפסיקת בימ""ש זה, סעיף 143א(ה) קובע חזקה סטטוטורית המצטרפת לאלו הקבועות בסעיף 77א(א1) לחוק בתי המשפט ומחייבת את החלפת המותב גם במקרים כגון דא, בהם הליך הגישור כשל לחלוטין. זאת נוכח החשש למשוא פנים הקיים בעניינו של מותב אשר ישב בדיון מקדמי. חשש הנובע מאופיו המיוחד של דיון זה שנועד לעודד הידברות פתוחה בין הצדדים. חזקה זו מייתרת את הצורך להוכיח חשש ממשי למשוא פנים במקרה הקונקרטי, ומצדיקה במקרה דנן את העברת הדיון למותב אחר ודחיית הערעור.",.
"ע""פ 5721∕17","           לפניי ערעור על החלטת בית משפט השלום בכפר סבא (כבוד השופטת מ' גרינברג) מיום 6.7.2017 להעביר את הדיון  בת""פ 1583-05-17 [פורסם בנבו] למותב אחר. ", פסק-דין
"ע""פ 5721∕17","1. נגד המערער הוגש כתב אישום המייחס לו עבירות שונות לפי פקודת הסמים המסוכנים [נוסח חדש], התשל""ג-1973. ביום 22.6.2017 התקיים דיון גישור בין הצדדים. הליך הגישור לא צלח, אך בסוף הדיון הודה המערער בעבירות שיוחסו לו שלא במסגרת הסדר טיעון. בתום דברים אלה החליט המותב לקבוע דיון לטיעונים לעונש בפניו. בתגובה להחלטה זו המשיבה ביקשה שהדיון יועבר למותב אחר לשם שמיעת הטיעונים לעונש. זאת משום שהמותב ניהל את הליך הגישור ובמסגרת זו, לטענת המשיבה, הביע דעתו על טיבן של העבירות המיוחסות למערער ועל סוגיות הקשורות למתחם הענישה הראוי. הבקשה להחלפת המותב נדחתה על ידי בית המשפט קמא (החלטה מיום 22.6.2017). ביום 27.6.2017 הגישה המשיבה בקשה חוזרת באותו עניין. בית המשפט קמא נעתר לבקשה זו וקבע שהמשך הדיון בתיק יישמע בפני מותב אחר (החלטה מיום 6.7.2017). זאת על אף שקבע שהבקשה לא הוגשה על פי סדרי הדין הקבועים בחוק.",רקע
"ע""פ 5721∕17",           על החלטה זו הוגש הערעור שלפניי. ,רקע
"ע""פ 5721∕17","המערער הכיר בכך שבמקרים כמו המקרה דנן – בהם המותב שימש כמגשר במסגרת דיון מקדמי – יש על פי רוב חובה להעביר את המשך הדיון בתיק למותב אחר, אולם לשיטתו במקרה זה יש לנהוג אחרת עקב טעמים פרוצדורליים. המערער טען כי יש לראות בבקשת המשיבה להעביר את הדיון למותב אחר כבקשה לפסלות שופט, ועל כן זו כפופה להוראות החוק הרלוונטיות במקרים אלה. בהמשך לכך המערער טען שהבקשה החוזרת מטעם המשיבה לא הוגשה בהתאם לסדרי הדין הקבועים בחוק, ועל כן יש לראות את החלטת המותב מיום 22.6.2017 – שלא להעביר את הדיון למותב אחר – כחלוטה. לשיטת המערער במקרה זה לא קיימים טעמים מיוחדים המצדיקים סטייה מסדרי הדין הקיימים והפיכתה של החלטה חלוטה. לסיום המערער טען שלמרות שבהחלטה מיום 6.7.2017 נכתב לכאורה כי הוא נתן את הסכמתו לבקשת המשיבה להעברת הדיון, הרי שזו מעולם לא ניתנה ושאף מטעם זה יש לקבל את הערעור.",טענות הצדדים
"ע""פ 5721∕17","בתגובתה חזרה המשיבה על טענותיה כפי שפורטו בבקשה החוזרת מיום 27.6.2017. טענתה המרכזית של המשיבה היא שבמקרים בהם המותב היה מעורב בהליך גישור בין הצדדים, קיימת חזקה חלוטה המחייבת את פסלותו והעברת המשך הדיון למותב אחר. לשיטת המשיבה הבקשה החוזרת הוגשה טרם חלפו חמישה ימים ממועד ההחלטה הראשונה, פרק הזמן הקבוע בחוק להגשת ערעור על החלטת פסלות שופט (סעיף 147(ב) לחוק סדר הדין הפלילי [נוסח משולב], התשמ""ב-1982), ועל כן זו כלל לא הייתה חלוטה. לחלופין המשיבה טענה כי אף אם קיימים פגמים פרוצדוראליים מסוימים באופן בו הוגשה הבקשה החוזרת, והתקבלה החלטת בית המשפט קמא בעקבות כך, הרי שבמקרה זה יש טעם ראוי להתיר סטייה מכללים אלה. זאת נוכח החזקה החלוטה הקיימת לשיטתה במקרים כגון דא בכלל והתבטאויותיו של המותב במסגרת הליך הגישור לעניין מתחם הענישה בפרט.",טענות הצדדים
"ע""פ 5721∕17","לאחר שעיינתי בטענות הצדדים ובהחלטת בית המשפט קמא, הגעתי לידי מסקנה כי דין הערעור להידחות. בקשתה של המשיבה להחלפת המותב הוגשה בהסתמך על סעיף 143א(ה) לחוק סדר הדין הפלילי בו נקבע כי:",דיון
"ע""פ 5721∕17","(ה) לא הסתיים הדיון בכתב האישום במסגרת דיון מקדמי לפי סעיף זה, יעביר בית המשפט את הדיון בכתב האישום לשופט אחר שימשיך לדון בו [... ]",דיון מקדמי
"ע""פ 5721∕17","           בעניין זה נפסק כי הוראות הסעיף חלות אף בהליכי גישור, הגם שהליך זה אינו מצוין במפורש בלשון הסעיף, ושיש לראות בבקשה המוגשת לפי סעיף זה משום בקשת פסלות שופט (ע""פ 4877/13 עווידה נ' מדינת ישראל, [פורסם בנבו] פס' 9-6 לפסק דינו של הנשיא א' גרוניס (22.4.2014) (להלן: עניין עווידה)). בהתאם לכך הרי שעל בקשות אלו חלים סדרי הדין הרלוונטיים להליכי פסלות שופט. לעניינו יש לציין את הוראות סעיף 147 לחוק סדר הדין הפלילי הקובעות, בין השאר, כי על בעל דין המתכוון לערער על החלטת פסלות להודיע על כך מיד לבית המשפט ולהגיש את ערעורו תוך חמישה ימים. כמו כן יודגש כי בהתאם לקבוע בסעיף 77א(ג) לחוק בתי המשפט [נוסח משולב], התשמ""ד-1984, ערעור על החלטת פסלות יוגש לנשיא בית המשפט העליון. הוראות אלו הן שעומדות בבסיס טענותיו הפרוצדוראליות של המערער, אשר טען כי בקשתה החוזרת של המשיבה היא מעין ערעור פסלות שהוגש ללא הודעה ושלא לערכאה המתאימה – ועל כן ההחלטה המקורית הפכה חלוטה. במקרה דנן איני רואה צורך להכריע בשאלת הפגמים הפרוצדוראליים שנפלו לכאורה בהליך, שכן אף אם אניח שאלו אכן קיימים הרי שלדידי דינו של הערעור להידחות. לעניין זה יש לזכור שעל אף חשיבותם הרבה של כללי סדר הדין בכלל והפלילי בפרט, הרי שאלו מותירים מקום לשיקול דעתו של בית המשפט (ע""פ 1/48 סילוסטר נ' היועץ המשפטי לממשלת ישראל, פ""ד א 5, 19-18 (1949); בש""פ 6292/00 חורי נ' מדינת ישראל, פ""ד נד(4) 523, 528-526 (2000); יעקב קדמי סדר הדין בפלילים: חלק שני – הליכים שלאחר כתב אישום כרך ב 2135-2129 (התשס""ט-2009)). לא למותר לציין שזו גם הייתה הגישה בפסק הדין בעניין עווידה, עת בית המשפט בחר לבחון המקרה לגופו על אף השיהוי שהיה קיים במקרה ההוא (שם, פס' 7 לפסק דינו של הנשיא א' גרוניס). ",דיון מקדמי
"ע""פ 5721∕17","לשיטתי, במקרה זה קמה חזקה חלוטה המחייבת את החלפת המותב. בעניין עווידה פסק בית המשפט כי:",דיון מקדמי
"ע""פ 5721∕17","           סעיף 143א(ה) קובע אם כן חזקה סטטוטורית המצטרפת לאלו הקבועות בסעיף 77א(א1) לחוק בתי המשפט ומחייבת את החלפת המותב גם במקרים כגון דא, בהם הליך הגישור כשל לחלוטין (ע""פ 1061/16 רובינוב נ' מדינת ישראל, [פורסם בנבו] פס' 9-7  לפסק דיני (11.2.2016)). זאת נוכח החשש למשוא פנים הקיים בעניינו של מותב אשר ישב בדיון מקדמי. חשש הנובע מאופיו המיוחד של דיון זה שנועד לעודד הידברות פתוחה בין הצדדים (ראו: דברי הסבר להצעת חוק סדר הדין הפלילי (תיקון מס' 41) (דיון מקדמי), התשס""ה, ה""ח 158; עניין עווידה, פס' 11-9 לפסק דינו של הנשיא א' גרוניס). חזקה זו מייתרת את הצורך להוכיח חשש ממשי למשוא פנים במקרה הקונקרטי, ומצדיקה במקרה דנן את העברת הדיון למותב אחר ודחיית הערעור. ",דיון מקדמי
"ע""פ 5721∕17","טרם סיום אתייחס בקצרה לטענתו של המערער כי בהחלטה מושא הערעור נכתב לכאורה כי בא כוחו נתן הסכמתו לבקשת המשיבה להעברת הדיון. כאמור המערער טען שהסכמה שכזו מעולם לא ניתנה והדבר מהווה טעם נוסף לקבלת הערעור. לאחר עיון בהחלטת בית המשפט קמא מיום 6.7.2017, אין בידי לקבל טענה זו. בהחלטה נכתב מפורשות כי הסכמת בא כוח המערער ניתנה באופן מהותי, קרי לגבי עצם טענתה של המשיבה כי במקרים כגון אלה יש על פי רוב להעביר הדיון למותב אחר, אך שהוא התנגד לבקשה זו מטעמים פרוצדוראליים. זוהי גם עמדת המערער כפי שהיא הובאה לפניי בערעור דנן ומכאן שטענותיו של המערער הובנו במלואן על ידי בית המשפט קמא טרם מתן החלטתו.",דיון מקדמי
"ע""פ 5721∕17","           סוף דבר, דין הערעור להידחות.",דיון מקדמי
"ע""פ 5721∕17","           ניתן היום, ‏כ""ט באב התשע""ז (‏21.8.2017).  ",דיון מקדמי
"ע""פ 5721∕17", ה נ ש י א ה,54678313 
"ע""פ 5721∕17",העותק כפוף לשינויי עריכה וניסוח.   17057210_C03.doc   דז,_________________________
"ע""פ 5721∕17","מרכז מידע, טל' 077-2703333 ; אתר אינטרנט,  www.court.gov.il",_________________________
"ע""פ 5721∕17",ה מ' נאור 54678313-5721/17,_________________________
"ע""פ 5721∕17",נוסח מסמך זה כפוף לשינויי ניסוח ועריכה,_________________________
"ע""פ 5721∕17","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
