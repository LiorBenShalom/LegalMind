verdict,text,part
"ע""פ 3551∕23","כבוד השופט יוסף אלרון
כבוד השופט עופר גרוסקופף",לפני:
"ע""פ 3551∕23",כבוד השופטת רות רונן,לפני:
"ע""פ 3551∕23",המשיבה:,נ  ג  ד
"ע""פ 3551∕23",המשיבה:,נ  ג  ד
"ע""פ 3551∕23","ערעור על פסק דינו של בית המשפט המחוזי תל אביב-יפו ב-תפ""ח 25874-05-21 (הכרעת דין מיום 28.9.2022 וגזר דין מיום 27.3.2023) שניתן על ידי השופטים ג' רביד, ע' מאור ו-ש' מלמד","
מדינת ישראל
"
"ע""פ 3551∕23","כ""ח בסיון התשפ""ד (4.7.2024)",תאריך הישיבה:
"ע""פ 3551∕23","עו""ד משה קשלס; עו""ד גיל שפירא ",בשם המערער:
"ע""פ 3551∕23","עו""ד משה קשלס; עו""ד גיל שפירא ",בשם המערער:
"ע""פ 3551∕23",בשם המשיבה:,בשם המערער:
"ע""פ 3551∕23","עו""ד הילה גורני ",בשם המערער:
"ע""פ 3551∕23","עו""ד הילה גורני ",בשם המערער:
"ע""פ 3551∕23","אהרן ברק, ""הקונסטיטוציונליזציה של המשפט הפלילי המהותי והדיוני"", ספר מרים נאור,  (אהרן ברק, דפנה ברק-ארז, מיכל גל, רונן פוליאק, ‏אבי) 125",כתבי עת:
"ע""פ 3551∕23","רוני רוזנברג, ""בעקבות הרפורמה בעבירות ההמתה – הצעה לרציונל חדש לדוקטרינת הקנטור"", מחקרי משפט, לד (צפוי להתפרסם 2023) 1",כתבי עת:
"ע""פ 3551∕23","מרדכי קרמניצר;ליאת לבנון, ""על היסוד של היעדר קנטור בהגדרת ה״ כוונה תחילה״ בעקבות דנ״פ 1042/04 ביטון נ' מדינת ישראל"", הפרקליט, ספר דויד וינר - על משפט פלילי ואתיקה (2009) 547",כתבי עת:
"ע""פ 3551∕23","עדיאל זימרן, ""מגמות במשפט החוקתי-פלילי בישראל לאור ניתוח מושגי של ""כבוד האדם"""", משפטים, מט (אוגוסט 2019) 383",כתבי עת:
"ע""פ 3551∕23","אוהד גורדון, ""נוסחת הקנטור"", משפטים, מד (נובמבר 2013) 159",כתבי עת:
"ע""פ 3551∕23","מרים גור אריה, ""הרפורמה המוצעת לעבירות ההמתה במשפט הישראלי לאור עקרון האשמה"", משפטים על אתר, ה (תשע""ג) 1",כתבי עת:
"ע""פ 3551∕23","ש""ז פלר   יסודות בדיני עונשין ",ספרות:
"ע""פ 3551∕23",בועז סנג'רו   ביקורת דיני העונשין הישראליים    (2020),ספרות:
"ע""פ 3551∕23","מרדכי קרמניצר, חאלד גנאים   הרפורמה בעבירות ההמתה (2019) לאור עקרונות היסוד של המשפט ומחקר היסטורי והשוואתי    (2020)",ספרות:
"ע""פ 3551∕23","חוק העונשין, תשל""ז-1977: סע'  34י, 40ב, 40ט(א), 40ט(א)(7), 244, 300, 300(א), 300(א)(2), 300א, 301, 301א, 301א(א)(1), 301א(ב), 301ב, 301ב(א), 301ב(ב), 301ב(ב)(1), 301ב(ב)(1)(א), 301ב(ב)(1)(ב), 301ב(ב)(2), 301ב(ב)(3), 34יד",חקיקה שאוזכרה: 
"ע""פ 3551∕23","חוק הנוער (שפיטה, ענישה ודרכי טיפול), תשל""א-1971: סע'  25(ב)",חקיקה שאוזכרה: 
"ע""פ 3551∕23",מיני-רציו:,חקיקה שאוזכרה: 
"ע""פ 3551∕23","* נדחה ערעור על הרשעה ברצח שהתרחש בעקבות קטטה בין המערער למנוח אגב ויכוח במהלך משחק הימורים; נקבע, כי אין בנסיבות המקרה כדי למתן את אשמתו של המערער ולפיכך לא מתקיים התנאי הנורמטיבי להחלת ההסדר של אחריות מופחתת.",חקיקה שאוזכרה: 
"ע""פ 3551∕23",* עונשין – עבירת הרצח – רצח באדישות,חקיקה שאוזכרה: 
"ע""פ 3551∕23",* עונשין – עבירת הרצח – תיקון 137,חקיקה שאוזכרה: 
"ע""פ 3551∕23",* עונשין – עבירת הרצח – קנטור,חקיקה שאוזכרה: 
"ע""פ 3551∕23",* עונשין – עבירת הרצח – כוונה להמית,חקיקה שאוזכרה: 
"ע""פ 3551∕23",* עונשין – עבירת הרצח – החלטה להמית,חקיקה שאוזכרה: 
"ע""פ 3551∕23",* עונשין – עבירת הרצח – עונש מופחת,חקיקה שאוזכרה: 
"ע""פ 3551∕23",* עונשין – עבירות – רצח,חקיקה שאוזכרה: 
"ע""פ 3551∕23",* עונשין – עבירות – המתה בנסיבות של אחריות מופחתת,חקיקה שאוזכרה: 
"ע""פ 3551∕23",* עונשין – אחריות פלילית – אחריות מופחתת,חקיקה שאוזכרה: 
"ע""פ 3551∕23",* עונשין – מחשבה פלילית – אדישות,חקיקה שאוזכרה: 
"ע""פ 3551∕23",* עונשין – מחשבה פלילית – כוונה,חקיקה שאוזכרה: 
"ע""פ 3551∕23",* עונשין – ענישה – מדיניות ענישה: עבירת רצח,חקיקה שאוזכרה: 
"ע""פ 3551∕23",* עונשין – ענישה – תיקון 137,חקיקה שאוזכרה: 
"ע""פ 3551∕23",* ראיות – חזקות – החזקה שאדם מתכוון לתוצאות הטבעיות של מעשיו,חקיקה שאוזכרה: 
"ע""פ 3551∕23","ערעור על פסק דינו של בית המשפט המחוזי בתל-אביב, בו הורשע המערער ברצח המנוח, לפי סעיף 300(א) לחוק העונשין, התשל""ז-1977, ובשיבוש מהלכי משפט, ונגזר עליו עונש של 21 שנות מאסר בפועל, לצד ענישה נלווית. האירוע בגינו הורשע המערער התרחש בעקבות סכסוך סביב שולחן ההימורים; הוא כלל חילופי קללות, יריקת המערער על המנוח, השלכת סכין על-ידי המנוח לעבר המערער שפגעה בבטנו, הכאת המנוח על-ידי המערער, ומשהבחין לראשונה בפצע הדקירה – מרדף אחרי המנוח ודקירות מרובות בגופו שהביאו למותו. לטענת המערער, מתקיימים בעניינו תנאי עבירת ההמתה בנסיבות של אחריות מופחתת, לפי סעיף 301ב(ב)(1) לחוק העונשין, בשל התגרות המנוח. כטענה חלופית כלפי גזר הדין, נטען כי בית המשפט המחוזי לא הכריע במפורש אם המערער הורשע ברצח בכוונה או באדישות, כך שהספק הנותר פועל לטובת המערער; בהתאם, ונוכח הפסיקה בדבר מדיניות הענישה בעבירת רצח באדישות, לעומת רצח בכוונה, מתחייב להפחית בחומרת העונש של המערער. המדינה, מנגד, טענה, כי עניינו של המערער אינו עומד בתנאים להחלת האחריות המופחתת, הואיל והסדר זה צריך להישמר למקרים נדירים בלבד; לעניין העונש נטען, כי על רקע התנהגותו האלימה והבריונית של המערער, השאלה אם רצה במות המנוח או שמא היה אדיש לכך, היא כמעט חסרת חשיבות באור הדין החדש.",.
"ע""פ 3551∕23","בית המשפט העליון (השופט י' אלרון, בהסכמת השופטת ר' רונן והשופט ע' גרוסקופף, שהוסיפו הערות משלהם) דחה את הערעור ופסק כדלקמן:",.
"ע""פ 3551∕23","השופט י' אלרון ציין תחילה כי בית משפט קמא שגה בכך שנמנע מלהכריע במפורש באשר ליסוד החפצי שבו פעל המערער – האם בכוונה או באדישות במסגרת עבירת הרצח הבסיסית. דרך הילוכו של בית המשפט המחוזי והימנעותו מקביעה האם המערער התכוון להמית את המנוח או שהיה אדיש לאפשרות זו, אינה מאפשרת התאמה ראויה של מידת העונש למידת האשם. למעשה, היא גוזרת שקילות מוחלטת בין אדישות לכוונה. אולם, לא לכך כיוון המחוקק ברפורמה בעבירות ההמתה. אדישות אינה שקולה לחלוטין לכוונה, וההבדל בין רוצח החפץ להמית את הקורבן לרוצח אשר גילה שוויון נפש כלפי אפשרות גרימת המוות לא נמחק לחלוטין. במקרה דנן, על בסיס הראיות הקיימות ניתן ונדרש לקבוע כי המערער המית את המנוח בכוונה. שבו הרוצח שועט לעבר הקורבן לאורך מספר דקות בנחרצות ועקביות עד אשר שם עליו את ידיו בעודו נחוש לדקור אותו באמצעות סכין מספר פעמים, בדקירות המכוונות גם לפלג הגוף העליון – אינו מתיישב עם אדישות כלל וכלל. התיעוד שהוצג אף מאפשר ללמוד באופן ודאי כי מיקום הדקירות לא היה עניין מקרי, כי אם תוצר החלטה מכוונת של המערער.",.
"ע""פ 3551∕23","נותר לבחון אם בנסיבות המקרה יש מקום להרשיע את המערער בעבירה של המתה בנסיבות של אחריות מופחתת חלף הרשעה בעבירת הרצח הבסיסית. עבירת ההמתה בנסיבות של אחריות מופחתת לפי סעיף 301ב לחוק, על סעיפי המשנה שנקבעו בה, נועדה לתת מענה למקרים שנכנסים לגדרי עבירת הרצח או עבירת הרצח בנסיבות מחמירות, אך בשל נתונים הקשורים במעשה או בעושה, מגלמים דרגת אשמה פחותה הנלווית למעשה ההמתה. החלופה הרלבנטית לענייננו מתייחס ל""קנטור"" או ""התגרות"" מצד הנאשם (סעיף 301ב(ב)(1) לחוק).",.
"ע""פ 3551∕23","מבחינת תנאי הקנטור המהותיים, המבחן שנקבע כעת ממזג בין מבחן סובייקטיבי למבחן נורמטיבי, והוא כולל למעשה בשלושה תנאים מצטברים. הראשון, כי ""המעשה בוצע בתכוף לאחר התגרות כלפי הנאשם ובתגובה לאותה התגרות"" (סעיף 301ב(ב)(1) לחוק). ניתן לכנות תנאי זה כ""תנאי הבסיסי"" שעניינו טיב ההתנהגות – התגרות כלפי הנאשם, דרישת קשר סיבתי – היות המעשה תגובה לה, ועיתוי מעשה ההמתה – בתכוף לאחר ההתגרות. התנאי השני הוא, כי בעקבות ההתגרות הנאשם התקשה במידה ניכרת לשלוט בעצמו – הוא התנאי הסובייקטיבי (סעיף 301ב(ב)(1)(א) לחוק); והשלישי, כי בקושי האמור יש כדי למתן את אשמתו של הנאשם, בשים לב למכלול נסיבות העניין. זהו התנאי הנורמטיבי (סעיף 301ב(ב)(1)(ב) לחוק).",.
"ע""פ 3551∕23","התנאי הנורמטיבי נועד להשלים את המבחן הסובייקטיבי. במסגרתו, בכוונת מכוון, המחוקק הותיר פתח משמעותי לפרשנות בית המשפט; הוא נועד לבטא תחושת צדק אנושית, מבלי לפגוע במסר לציבור בדבר האיסור המוחלט לגדוע חיי אדם. המחוקק אף הוא התקשה להגדיר באופן מדויק מתי תמותן אשמתו של הנאשם, ועל כן בחר במבחן המותיר שיקול דעת רב לבית המשפט. בכל זאת, ניתן להציע מסגרת בסיסית אשר תסייע לבית המשפט בבוחנו את יישום התנאי הנורמטיבי שבסעיף 301ב(ב)(1)(ב) לחוק. כנקודת מוצא, על בית המשפט להניח למול עיניו את רשימת הנסיבות הרלוונטיות. הדגש הוא על נסיבות אובדן השליטה, ולאו דווקא על נסיבות מעשה ההמתה עצמו, הגם שתיתכן חפיפה מסוימת. משמונחות לנגד עיני השופט הנסיבות שנדרש להתחשב בהן, יש להעריך מהי רמת האשמה המשתקפת מאותן הנסיבות. יש לשקול את טיב ההתגרות ומידתה אל מול הפגיעה שנגרמה בשליטה העצמית של הנאשם. כמו כן, ניתן להציע הבחנות עקרוניות – כך למשל, אם הנאשם הוא שהניע במעשים אלימים במידה כזו או אחרת את שרשרת ההתרחשויות שהובילה להתגרות שבתורה גרמה לאובדן השליטה – הדבר משליך על מידת אשמתו. בנוסף, נראה ראוי לבחון האם קיים פער כוחות משמעותי בין הצדדים. קיים גם הגיון בגישה שלפיה כאשר מדובר בקטטה הדדית בין שניים אשר הסתיימה במוות של אחד, כאשר הייתה שהות שאפשרה לחדול מן המעשים האלימים טרם הסלימו לגרימת המוות, ואילו הנאשם נמנע מלעשות כן – מבחינה נורמטיבית לא נכון יהיה להכיר בכך כגורם הממתן את האשמה במידה הנדרשת.",.
"ע""פ 3551∕23","זאת ועוד. תיקון 113 לחוק העונשין סלל נתיב נוסף להתחשב בנסיבות של התגרות. נסיבות אלו נכללות בסעיף 40ט(א)(7) לחוק, בין הנסיבות שיש בהן כדי להפחית מרמת האשם של הנאשם.",.
"ע""פ 3551∕23","לצורך ההכרעה במקרה דנן די בבחינת התנאי הנורמטיבי – אשר אינו מתקיים. אין מדובר בתגרה בין שני יריבים בה השניים נטלו סיכון הדדי לפגיעה בשלמות גופם. המערער הסלים את הוויכוח תחילה, או אז המנוח שלף סכין וזרק אותה לעברו ממרחק מה; בשלב זה, האירוע הפך למרדף חד-צדדי של המערער את המנוח – מסע נקמה של ממש. לא ניתן להכיר בנסיבות אלו ככאלו הממתנות את אשמתו של המערער באופן המוציא אותו מגדרי עבירת הרצח. מעבר לכך, האירוע לא ארע שניות ספורות, כי אם מספר דקות. במהלכו, המערער נהדף אל מחוץ לדירה על ידי הנוכחים בזירה, אולם שעט חזרה פנימה לעבר המנוח. כל הבנה נורמטיבית לאיבוד העשתונות של המערער – מוצתה בסמוך לאחר אירוע זריקת הסכין. ודוק: מעמדה זו לא נובע כי אין משמעות להתגרות המנוח במערער, אלא שהמקום לקחת בחשבון את התגרות המנוח במערער, והתקיימותו של קנטור במובן הסובייקטיבי, הוא בהקלה בעונש בלבד, ולא בהקלה באחריות הפלילית. משמע, התיוג של מעשיו של המערער נותר ""רצח"", אולם מתחם העונש ההולם, וכתוצאה העונש הסופי, יושפעו מההתגרות שקדמה לדקירות הממיתות. על רקע דברים אלו, ניכר כי אף אין הצדקה להתערב בחומרת עונשו של המערער.",.
"ע""פ 3551∕23","השופטת ר' רונן הסכימה עם מסקנותיו של השופט אלרון. השופטת רונן ציינה כי לדעתה, התקיימו במקרה דנן שניים משלושת רכיביו של סעיף 301ב(ב) לחוק העונשין. כך לגבי הרכיב הראשון (""התנאי הבסיסי""), הנוגע למועד ביצוע ההמתה ולקשר בינה לבין מעשה ההתגרות, אשר דורש כי ההמתה צריכה להתבצע בתכוף לאחר ההתגרות כלפי הנאשם ובתגובה לה. זאת משום שלמצער מבחינה עובדתית, יש לבחון את תגובתו של המערער לא רק לאירוע זריקת הסכין ולמה שהתרחש בסמוך אליו, אלא גם לגילוי של הפציעה ולמה שהתרחש בסמוך לאחריו. גם הרכיב השני – התנאי הסובייקטיבי – הנוגע לקושי הניכר של הנאשם לשלוט בעצמו, מתקיים במקרה דנן. ברם, לא כן לגבי הרכיב השלישי – התנאי האובייקטיבי שלפיו מכלול הנסיבות מצדיק קביעה נורמטיבית אודות הפחתת אשמו של הנאשם. חרף העובדה שהמערער היה בסערת רגשות לאחר שגילה כי הסכין שהמנוח זרק לעברו פצעה את בטנו, הוא פעל באופן שאין די בו כדי להצדיק הפחתה נורמטיבית של אחריותו; זאת הן לאור משך הזמן של המרדף של המערער אחרי המנוח, והן לאור אופן הפגיעה במנוח, שאינה בגדר פעולה מהירה הנעשית ללא שליטה. המכלול הזה אינו מצדיק אפוא הפחתה באחריות.",.
"ע""פ 3551∕23","השופט ע' גרוסקופף הצטרף לחוות דעתו ומסקנותיו של השופט אלרון וכן להערותיה של השופטת רונן. השופט גרוסקופף ציין, כי לאחר הרפורמה של דיני המתה, התפקיד העיקרי של עבירת ההמתה בעקבות התגרות אינו במישור העונש אלא במישור התיוג הערכי – דהיינו, יצירת התאמה בין רמת הקלון החברתי המוטל על הממית לבין מידת האשמה הגלומה במעשיו. על רקע זה, ההבחנה המרכזית שיש לנקוט בה במסגרת הדיון בעבירת המתה בעקבות התגרות נוגעת ליסוד הנפשי של הנאשם: אמנם ישנם מקרים בהם תחול עבירה זו על המתה בכוונה, אך, בעיקרו של דבר, יש להשתמש בעבירת המתה בעקבות התגרות במקרים של המתה באדישות. ואכן, במקרה דנן היסוד הנפשי בו בוצע מעשה ההמתה הוא במובהק כוונה. מעבר לכך, למערער חלק מרכזי בהסלמת הוויכוח בינו לבין המנוח, ומשכך יכולתו להיבנות מההתגרות שכוונה לעברו במהלך העימות היא מוגבלת. בהקשר זה, ניתן להקביל את עניינו של המערער לנסיבות של כניסה למצב בהתנהגות פסולה, לפי סעיפים 34י ו-34יד לחוק, העוסקים בהשלכות של התנהגות דומה על קיומם של סייגים שונים לאחריות הפלילית.",.
"ע""פ 3551∕23","לאור האמור, הערעור נדחה.",.
"ע""פ 3551∕23","המערער הורשע ברצח גבריסוס מהרי קינדה (להלן: המנוח), לפי סעיף 300(א) לחוק העונשין, התשל""ז-1977 (להלן: החוק) ובשיבוש מהלכי משפט, ונגזר עליו עונש של 21 שנות מאסר בפועל, לצד ענישה נלווית.",השופט יוסף אלרון:
"ע""פ 3551∕23","	הערעור שלפנינו מופנה כלפי פסק דינו של בית המשפט המחוזי תל אביב-יפו ב-תפ""ח 25874-05-21  [נבו] (הכרעת דין מיום 28.9.2022 וגזר דין מיום 27.3.2023). ",השופט יוסף אלרון:
"ע""פ 3551∕23","בין המערער למנוח שררו יחסי חברות. ביום האירוע, ה-20.4.2021, בשעה 8:18 או בסמוך לכך, המנוח הגיע למבנה ברחוב בני ברק 10 בתל אביב (להלן: המקום), אשר שימש באותה העת לעריכת משחקים אסורים והימורים.",תמצית כתב האישום
"ע""פ 3551∕23","בשעה 8:44 לערך, המערער הגיע למקום והצטרף לשולחן סביבו שיחקו המנוח ואחרים במשחק קלפים תוך שימוש בכסף מזומן. עובר לשעה 9:00, במהלך המשחק, התגלע בין המנוח לבין המערער ויכוח בעקבות סירובו של האחרון לדרישת המנוח להחליף שטר כסף קרוע של 200 ש""ח שנמסר על ידו. השניים החליפו קללות וצעקות, ובעת שעמדו המערער ניסה להכות את המנוח באמצעות ידיו וירק לעברו. בשלב זה, המנוח הוציא מכיסו סכין (להלן: הסכין), השליך אותה לעבר המערער ופגע באמצעותה בבטנו. כתוצאה מהפגיעה נגרם למערער חתך בגודל של 1 ס""מ. המערער הרים את הסכין מהרצפה, הניפה בידו הימנית, ובתגובה המנוח השליך לעברו שני כסאות פלסטיק, בעוד הנוכחים במקום מפרידים בין השניים.",תמצית כתב האישום
"ע""פ 3551∕23","מיד לאחר מכן, כאשר המערער רץ לעבר המנוח כשהוא מניף את הסכין בידו, המנוח פגע בו באמצעות כיסא פלסטיק שהשליך לעברו. אז, המערער אחז בחולצת המנוח, הפילו לרצפה, רכן מעליו, הכה אותו בראשו באמצעות ידית הסכין, ופצע את המנוח בראשו. במהלך האירועים האמורים, הנוכחים במקום ניסו להפריד בין השניים והפצירו במערער לחדול ממעשיו, אולם הוא היה נחוש לפגוע במנוח והמשיך בניסיונותיו לעשות כן, עד אשר נהדף על ידי חלק מהנוכחים אל מחוץ למבנה.",תמצית כתב האישום
"ע""פ 3551∕23","בשלב זה, המערער הבחין לראשונה בפצע הדקירה אשר נגרם לו כתוצאה מזריקת הסכין האמורה. בעקבות זאת, שב ונכנס למקום בכוונה להמית את המנוח ופילס את דרכו לעברו בעודו מאיים על הנוכחים ומכוון לעברם את הסכין על מנת שיסורו מדרכו. בהגיעו אל המנוח, אחז בצווארו באמצעות ידו השמאלית ובידו הימנית דקר אותו בפלג גופו העליון. המערער אחז בצווארו של המנוח פעם נוספת באמצעות ידו השמאלית והצמידו לקיר. אז, דקר את המנוח באמצעות הסכין בפלג גופו העליון, בבית החזה השמאלי, בכוונה לגרום למותו. המערער המשיך לדקור את המנוח ברגליו, אך בעקבות התערבות הנוכחים המנוח השתחרר מאחיזת המערער והתמוטט בקרבת מקום.",תמצית כתב האישום
"ע""פ 3551∕23",המערער עזב את המקום כשהסכין בידו ובסמוך לאחר מכן השליכה מעל גג המקום על מנת להכשיל חקירה פלילית. המנוח הובהל לבית החולים במצב אנוש ונפטר מפצעיו כעבור שעה.,תמצית כתב האישום
"ע""פ 3551∕23","בגין מעשים אלו, יוחסו למערער עבירות של רצח, לפי סעיף 300(א) לחוק, וכן שיבוש מהלכי משפט לפי סעיף 244 לחוק.",תמצית כתב האישום
"ע""פ 3551∕23","עיקרי עובדות כתב האישום לא היו שנויים במחלוקת, לנוכח סרטוני מצלמות האבטחה שתיעדו את האירוע – הן מתוך הדירה, הן מחוצה לה. המחלוקת המרכזית הייתה אם יש להרשיע את המערער ברצח, כשיטת המשיבה, או בעבירה של המתה בנסיבות של אחריות מופחתת, כטענת המערער.",הכרעת הדין
"ע""פ 3551∕23","בית המשפט המחוזי סקר את תמצית ראיות התביעה, ובכלל זה את דברי העדים שנכחו בזירת האירוע. עוד ציין את חוסר העקביות שבגרסאות המערער החל מחקירתו הראשונה במשטרה ועד לעדותו בבית המשפט. מאחר שלא הייתה מחלוקת כי המערער דקר את המנוח בסכין וגרם למותו, בית המשפט פנה לבחון אם המערער עשה כן ב""כוונה הפלילית"" הנדרשת להרשעה בעבירה שיוחסה לו – ""בין בכוונה בין באדישות"", כלשון בית המשפט המחוזי; וככל שכן, האם מדובר במעשה המתה בנסיבות של אחריות מופחתת.",הכרעת הדין
"ע""פ 3551∕23","נקבע, כי הוויכוח בין המערער למנוח החל סביב שטר של 200 ש""ח כאשר לאחר חילופי קללות בין השניים, המערער ירק לעבר המנוח. אז, המנוח הוציא סכין מכיסו וזרק אותה לעבר המערער. כתגובה, המערער הרים את הסכין מהרצפה, אחז בה, והחל לרדוף אחר המנוח תוך שהוא מכה אותו בראשו. בית המשפט המחוזי התרשם כי מהראיות עולה שבעת הזו המערער לא התכוון להמית את המנוח, כי אם להכות בו. אלא שבעוד שבשלב הראשון המנוח זרק לעבר המערער סכין שפגעה בבטנו, יחסי הכוחות השתנו מיד לאחר זאת, עת שהמערער הרים את הסכין ושלט באירועים מאותו שלב ואילך. צוין כי בשלב מסוים, לאחר שהמערער הכה את המנוח בראשו, הוא הוצא בכוח אל מחוץ לדירה על ידי חבריו, בעוד המנוח נותר בדירה.",הכרעת הדין
"ע""פ 3551∕23","בשלב זה, כפי שנצפה במצלמת האבטחה המתעדת את הרחוב, הרים את גופייתו והצביע על פצע הדקירה שנגרם לו מזריקת הסכין. לעניין זה נדחתה גרסת המערער בעדותו בבית המשפט כי חשש לחייו מאחר שראה את המנוח משתולל באותה העת ולכן חזר פנימה על מנת להגן על עצמו. נקבע כי גרסה זו אינה מתיישבת עם השכל הישר ואף לא עם העדויות המלמדות על הלך רוחו של המערער.",הכרעת הדין
"ע""פ 3551∕23","כן נקבע, כי רק באותו שלב, בעודו ברחוב, המערער גילה כי נפצע מזריקת הסכין באופן שהובילו לסערת רגשות. בשלב זה התגבשה אצלו באופן ספונטני הכוונה להמית את המנוח. הודגש, כי המערער הוא ששלט באירועים, תוך שהוא אוחז בסכין ומאיים על אחרים לבל ינסו לעצור אותו. בשלב מסוים אחז את המנוח בצווארו בידו האחת ודקר אותו בידו השניה בפלג גופו העליון. לאחר מכן המשיך לנסות לדקור את המנוח פעמים נוספות.",הכרעת הדין
"ע""פ 3551∕23","בית המשפט המחוזי הוסיף כי אין מדובר במאבק בין שניים שבו אחד נדקר באופן אקראי ובלתי מתוכנן, כי אם בדקירות מכוונות במיקומים בעלי פוטנציאל קטלני. זאת לאחר שהמערער רדף אחר המנוח ודקר אותו גם לאחר שהאחרון התחנן על חייו. בהמשך לכך בית המשפט המחוזי קבע כי ""לא מן הנמנע"", כלשונו, שהמערער התכוון להמית את המנוח ""ואולם אין אני נדרש לקבוע זאת.",הכרעת הדין
"ע""פ 3551∕23","לאור קביעות אלו, בית המשפט המחוזי בחן אם מתקיימות יסודות עבירת ההמתה בנסיבות של אחריות מופחתת. תחילה, נקבע כי המעשה לא בוצע בתכוף לאחר ההתגרות ובתגובה לה. נומק, כי הרחקת המערער מהמנוח והוצאתו מהמקום, גם אם לזמן קצר, מנתקת את אירוע ההמתה ממעשה ההתגרות. כך, בעוד שזריקת הסכין היא אכן התגרות, לא התקיים קשר סיבתי בינה לבין ההמתה.",הכרעת הדין
"ע""פ 3551∕23","אשר לתנאי הנוסף – כי בעקבות ההתגרות המערער התקשה במידה ניכרת לשלוט במעשיו, נקבע כי המערער עצמו לא טען זאת בחקירתו במשטרה או בבית המשפט, וכי טענה זו הועלתה רק על ידי באי-כוחו, כך שהיא אינה מבוססת מבחינה עובדתית. כמו כן, נדחו טענות המערער לכניסתו לגדרי עבירת ההמתה בנסיבות של אחריות מופחתת בשל שכרות (סעיף 301ב(ב)(3) לחוק); לכך שיש להרשיעו בהמתה בקלות דעת בלבד; ואף לכך שמתקיימת קרבה לסייג של הגנה עצמית. לבסוף, הורשע המערער גם בעבירה של שיבוש מהלכי משפט בשל השלכת הסכין לגג הבניין, כפי שנצפה בסרטון מצלמת האבטחה.",הכרעת הדין
"ע""פ 3551∕23","בית המשפט המחוזי עמד על הנסיבות שהובילו לרצח – ויכוח על שטר של 200 ש""ח. בעוד המדינה טענה למתחם עונש הולם שבין 26 ל-29 שנות מאסר בפועל, וביקשה לקבוע את עונשו של המערער בקצה העליון של המתחם, בא-כוח המערער טען למתחם בין 8 ל-13 שנות מאסר בפועל, ולעונש סופי של 9 שנות מאסר. בית המשפט המחוזי סקר את מדיניות הענישה בעבירת הרצח הבסיסית, וציין כי בהכרעת הדין לא נקבעו מסמרות ביחס ליסוד החפצי שבו פעל המערער – אדישות או כוונה, תוך שהוא מוסיף שלא הובאה ראיה חד משמעית לגבי הלך הנפש של המערער. לאחר סקירת מדיניות הענישה הנהוגה, נקבע כי בהתחשב בעקרון קדושת החיים; בנזק שנגרם למשפחת המנוח; במעורבות המנוח עצמו במריבה; בכך שהמנוח הוא שהביא את הסכין לזירה; מתחם העונש ההולם הוא בין 18 ל-23 שנות מאסר בפועל, בצירוף ענישה נלווית.",גזר הדין
"ע""פ 3551∕23","בתוך גבולות מתחם העונש ההולם, נלקחו בחשבון עברו הפלילי של המערער והעובדה שהיה מעורב בעבר בעבירות אלימות, כמו גם העובדה כי הרצח בוצע זמן קצר לאחר שחלפה תקופת המאסר המותנה שהוטלה על המערער במסגרת הליך קודם. לקולה, צוין כי המערער זר בישראל ועל כן ייגרם נזק לבני משפחתו אשר נותרו ללא אב ומפרנס.",גזר הדין
"ע""פ 3551∕23","מנימוקים אלו, נגזר על המערער עונש של 21 שנות מאסר בפועל, בניכוי ימי מעצרו; 3 שנות מאסר על תנאי, לבל יעבור את העבירה בה הורשע תוך 3 שנים מיום שחרורו ממאסר; 18 חודשי מאסר על תנאי, לבל יעבור עבירת אלימות מסוג פשע תוך 3 שנים מיום שחרורו ממאסר; 6 חודשי מאסר על תנאי, לבל יעבור עבירה של שיבוש הליכי משפט; ותשלום פיצוי למשפחת המנוח בסכום של 150,000 ש""ח.",גזר הדין
"ע""פ 3551∕23","ביחס להכרעת הדין, באי-כוח המערער טוענים כי מתקיימים תנאי עבירת ההמתה בנסיבות של אחריות מופחתת, בשל התגרות המנוח. על כן, הם מציבים בטיעוניהם שלוש סוגיות הדורשות הכרעה – האם בעקבות התגרות המנוח התקשה המערער במידה ניכרת לשלוט בעצמו? האם מעשה ההמתה בוצע בתכוף להתגרות ובתגובה לה? והאם בנסיבות העניין אובדן השליטה של המערער עקב ההתגרות ממתן את אשמתו המוסרית?",עיקרי טענות הצדדים בערעור
"ע""פ 3551∕23","על פי הנטען, קביעותיו העובדתיות של בית המשפט המחוזי בהכרעת הדין, על בסיס סרטוני האבטחה ועדויות העדים, מלמדות כי המערער אכן התקשה במידה ניכרת לשלוט בעצמו. זאת, באופן אשר אינו מתיישב עם קביעתו הסותרת כי התנהגות המערער אינה מלמדת על אובדן שליטה. בהקשר זה נטען, כי בית המשפט המחוזי שגה בקביעתו כי המערער לא טען בחקירותיו במשטרה או בעדותו בבית המשפט כי התקשה לשלוט במעשיו.",עיקרי טענות הצדדים בערעור
"ע""פ 3551∕23","בנוסף, נטען כי מיד לאחר שהמערער הבין את תוצאת ההתגרות, עת שהתבררה לו פציעתו, איבד שליטה. משכך, לא נותק הקשר הסיבתי בין ההתגרות לבין מעשה ההמתה. בהקשר זה נטען כי נדרש לבחון באופן מהותי את תכיפות הדברים, על פי נסיבות העניין, ולא בבדיקה טכנית של ""מדידת זמן"" בין ההתגרות להמתה. באי-כוח המערער מוסיפים כי בניגוד לחלוקה שביצע בית המשפט המחוזי, יש לראות באירוע בכללותו כאירוע אחד מתמשך שבו זריקת הסכין על המערער הייתה הסיבה שבגינה דקר את המנוח. לטענתם, בחינה זו של סמיכות ההתגרות למעשה ההמתה נועדה להוציא מתחולת הסעיף מקרים של המתה מתוכננת בקור רוח, כאשר בענייננו הרגע שבו המערער גילה על הפציעה הוא הרגע שבו התגבשה ההתגרות ומיד לאחר מכן המית את המנוח.",עיקרי טענות הצדדים בערעור
"ע""פ 3551∕23","אובדן השליטה הנטען, לדברי באי-כוח המערער, ראוי שיפחית ממידת אשמתו המוסרית. נומק כי מדובר במעשה התגרות חמור ביותר – זריקת סכין בעוצמה רבה, כאשר סטייה קלה יכולה הייתה לפגוע בפניו של המערער או בחזהו. נטען, כי מדובר ב""דקירה ברוטאלית"" שנעשתה באופן מפתיע, כך שקיים יחס הולם בין מידת ההתגרות לאובדן השליטה של המערער. בהקשר זה צוין כי יש לקחת בחשבון גם את העובדה שהמנוח הוא שהביא לזירה את הסכין, כאשר הוא ככל הנראה שתוי וכי המנוח שלף אותה במיומנות.",עיקרי טענות הצדדים בערעור
"ע""פ 3551∕23","כטענה חלופית כלפי גזר הדין, נטען כי בית המשפט המחוזי לא הכריע במפורש אם המערער הורשע ברצח בכוונה או באדישות, כך שהספק הנותר פועל לטובת המערער ויש לקבוע כי מדובר היה באדישות. בהתאם, ונוכח פסיקת בית משפט זה בדבר מדיניות הענישה בעבירת רצח באדישות, לעומת רצח בכוונה, מתחייב להפחית בחומרת העונש של המערער. עוד נטען, כי נסיבות ביצוע העבירה החריגות, על השתלשלות הדברים שהובילה לאירוע, לא באו לידי ביטוי מספק בקביעת גבולות מתחם הענישה.",עיקרי טענות הצדדים בערעור
"ע""פ 3551∕23","המשיבה, מנגד, עמדה על כך שבמסגרת הרפורמה בעבירות ההמתה נקבעו הוראות שונות המאפשרות לתת ביטוי לנסיבות שבעבר נשקלו במסגרת הגנת הקנטור. בפרט, צוין כי נסיבות שכאלו יכולות להישקל בעת גזירת העונש בגין עבירת הרצח הבסיסית. בהינתן מצב זה, שבו לבית המשפט ""כלים מידתיים"", כלשון המשיבה, נטען כי אין להקל ביישום הקריטריונים הנדרשים להחלת סעיף 301ב(ב)(1) לחוק, הואיל והסדר של אחריות מופחתת צריך להישמר למקרים נדירים בלבד.",עיקרי טענות הצדדים בערעור
"ע""פ 3551∕23","על רקע דברים אלו, נטען כי עניינו של המערער אינו עומד בתנאיו של הסעיף, משלא התקיים התנאי הסובייקטיבי לפיו המערער התקשה במידה ניכרת לשלוט בעצמו בעקבות ההתגרות ואף לא התקיימו התנאים האובייקטיביים. לשיטת המשיבה, בית המשפט המחוזי אמנם קבע כי המערער היה נסער, אולם סערת רגשות אינה שקולה לקושי במידה ניכרת לשלוט במעשים וקיים פער איכותי בין השניים. אף נטען כי לא הוכח שהמערער התקשה באופן ניכר לשלוט בעצמו, להבדיל מרצון להתנקם במנוח להשיב לו כגמולו, ומדובר בקביעה עובדתית שאין להתערב בה. המדינה מוסיפה כי השלכת הסכין מעל לגג הבניין, מיד לאחר האירוע, מהווה מעשה מחושב המלמד על קור רוחו של המערער, ואף היא אינה מתיישבת עם מעשה המתה שבוצע בשל קושי ניכר של המערער לשלוט בעצמו. לטענת המשיבה, גם רכיביו האובייקטיביים של הקנטור הנדרש אינם מתקיימים, היות והמערער הוא שהסלים את הוויכוח מעימות מילולי לפיזי ונוכח מאפייני התנהגותו של המערער לאורך כל האירוע – ובעיקר האופן בו רדף והתנפל על המנוח שוב ושוב כנלמד מהסרטונים (ובפרט ת/1ב).",עיקרי טענות הצדדים בערעור
"ע""פ 3551∕23","במישור התכיפות, המשיבה מוסיפה כי גם אם המערער הבחין בפציעתו לאחר שהוצא מן הדירה, אז התגבר זעמו והתגבשה אצלו ההחלטה להמית, הרי שאין לתת לכך משקל יתר בהשוואה לתקיפה עצמה שהיא מעשה ההתגרות המהותי. לגישת המשיבה במישור הערכי והמוסרי אין לבחון את תכיפות מעשה ההמתה רק מנקודת ההבחנה בפציעה.",עיקרי טענות הצדדים בערעור
"ע""פ 3551∕23","מלבד זאת, נטען שכלל הנסיבות אינן מספקות על מנת למתן את אשמו של המערער; אין הצדקה להסיר ממנו את תיוג הרוצח; ואין מקום להרשיעו בעבירה שהעונש המרבי בגינה הוא 20 שנות מאסר בפועל בלבד. נסיבות המקרה, לטענת המשיבה, באו לידי ביטוי מספק בקביעת מתחם העונש ההולם וגם בעונש הסופי שנגזר על המערער.",עיקרי טענות הצדדים בערעור
"ע""פ 3551∕23","בבחינת למעלה מן הצורך, נטען כי אם נדרש לקבוע מה היסוד הנפשי המדויק של המערער, הרי שהמערער התכוון להמית את המנוח, כפי שעולה מכלל ראיות. על כן, התבקש לדחות את הערעור על שני חלקיו.",עיקרי טענות הצדדים בערעור
"ע""פ 3551∕23",תחילה יש לעמוד על שגיאתו של בית המשפט המחוזי כאשר נמנע מלהכריע במפורש באשר ליסוד החפצי שבו פעל המערער – האם בכוונה או באדישות במסגרת עבירת הרצח הבסיסית.,דיון והכרעה
"ע""פ 3551∕23","	העבירה שבה הורשע המערער, המכונה עבירת הרצח הבסיסית, קובעת: ""הגורם בכוונה או באדישות למותו של אדם, דינו – מאסר עולם"" (סעיף 300(א) לחוק). לאחרונה הרחבתי בהקשר זה על חשיבות ההבחנה שבין כוונה לאדישות – לפני הרפורמה בעבירות ההמתה ואחריה, ואין צורך לשוב על הדברים במלואם (ראו: ע""פ 6063/21 מדינת ישראל נ' יאסין, פסקאות 43-34 [נבו] (26.3.2024) (להלן: עניין יאסין)). עיקרם הוא שהבחנה זו שבעבר הייתה יסודית ודרמטית בעבירות ההמתה, אמנם איבדה במידה מסוימת מחשיבותה, אולם היא עודנה נדרשת לצורך קביעת מידת העונש:",דיון והכרעה
"ע""פ 3551∕23","על כן, דרך הילוכו של בית המשפט המחוזי והימנעותו מקביעה האם המערער התכוון להמית את המנוח או שהיה אדיש לאפשרות זו, אינה מאפשרת התאמה ראויה של מידת העונש למידת האשם. למעשה, היא גוזרת שקילות מוחלטת בין אדישות לכוונה. אולם, לא לכך כיוון המחוקק ברפורמה בעבירות ההמתה.",דיון והכרעה
"ע""פ 3551∕23","המחוקק, בשילוב יסוד הכוונה עם יסוד האדישות, הן בעבירת הרצח הבסיסית הן בעבירת הרצח בנסיבות מחמירות, הבהיר כי המתה באדישות אינה אלא רצח, בדומה להמתה בכוונה. בכך התווה את הדרך להחמרה משמעותית בענישה במקרים של המתה באדישות, אשר מהווים כעת רצח באדישות; ופער את הפתח לאפשרות של גזירת עונש של מאסר עולם בגין רצח באדישות, אפשרות שטרם יושמה בפסיקה. אולם, אדישות אינה שקולה לחלוטין לכוונה, וההבדל בין רוצח החפץ להמית את הקורבן לרוצח אשר גילה שוויון נפש כלפי אפשרות גרימת המוות לא נמחק לחלוטין.",דיון והכרעה
"ע""פ 3551∕23","לכך יש להוסיף כי מאז כניסת הרפורמה בעבירה לתוקף, לפני כ-5 שנים, בתי המשפט המחוזיים נוהגים להכריע ביחס ליסוד החפצי של מבצע העבירה במסגרת הרשעה בעבירת הרצח הבסיסית באופן המשליך על חומרת העונש. גם בפסיקת בית משפט זה התגבשה מדיניות ענישה המבחינה בין רצח באדישות לרצח בכוונה (לענישה ברצח בכוונה ראו: ע""פ 1188/23 אלעמורי נ' מדינת ישראל [נבו] (16.7.2023); ע""פ 4019/23 אבו סרארי נ' מדינת ישראל [נבו] (12.5.2024); לרצח באדישות, ראו: ע""פ 2654/22 מדינת ישראל נ' דישלבסקי [נבו] (6.12.2022); ע""פ 2079/22 חוג'יראת נ' מדינת ישראל [נבו] (13.8.2023)). ",דיון והכרעה
"ע""פ 3551∕23","משהבהרתי מדוע מתחייב להכריע אם המערער רצח את המנוח בכוונה או באדישות, הרי שבשונה מקביעת בית המשפט המחוזי, אני סבור כי על בסיס הראיות הקיימות ניתן ונדרש לקבוע כי המערער המית את המנוח בכוונה. לנימוק עמדתי, אתאר תחילה את שעינינו רואות בסרטונים המתעדים את האירוע.",דיון והכרעה
"ע""פ 3551∕23","הסרטונים מתעדים, בצילום איכותי ושלם, את התרחשות הדברים בדירה ומחוצה לה. לאחר העימות הראשוני בין השניים, המנוח זרק סכין לעבר המערער. המערער נתקף בחמת זעם והסתער לעבר המנוח שוב ושוב. הנוכחים ניסו נואשות להרחיקו מהמנוח, פעם אחר פעם, תוך שהם תופסים בידיו ומנסים להניאו מלדקור אותו – אך לשווא. היו מספר רב של נקודות זמן שבהן המערער יכול היה לחדול ממעשיו, ואולם הוא היה איתן בדעתו להשיב למנוח כגמולו, לתפיסתו. גילויו של המערער לאחר שהוצא מהדירה כי נפגע מזריקת הסכין לעברו, הוביל אותו להסתערות נוספת לעבר המנוח בסופה אחז בצווארו בידו האחת ודקר אותו למוות ביד השניה בעוד הוא מתחנן על חייו.",דיון והכרעה
"ע""פ 3551∕23","במהלך כל אותן דקות המערער גדול הממדים הדף לצדדים את הנוכחים במקום שניסו לבלום אותו, עד אשר שם ידיו על המנוח פעם נוספת, דקר אותו, וקיפד את חייו. לאחר הדקירות המנוח התיישב על כיסא, שותת דם, עד אשר קרס לרצפה. יתר הנוכחים במקום, ולא המערער, הם שמנסים לסייע למנוח לעצור את זרם הדם הפורץ מפלג גופו העליון, ללא הואיל. התיעוד חד וברור ואינו פשוט לצפייה.",דיון והכרעה
"ע""פ 3551∕23","מצב שכזה, שבו הרוצח שועט לעבר הקורבן לאורך מספר דקות בנחרצות ועקביות עד אשר שם עליו את ידיו בעודו נחוש לדקור אותו באמצעות סכין מספר פעמים, בדקירות המכוונות גם לפלג הגוף העליון – אינו מתיישב עם אדישות כלל וכלל. התיעוד שהוצג אף מאפשר ללמוד באופן ודאי כי מיקום הדקירות לא היה עניין מקרי, כי אם תוצר החלטה מכוונת של המערער (ראו והשוו: עניין יאסין, בפסקה 49). בשלב מסוים, המערער אחז בצווארו של המנוח, ריתק אותו לקיר, ודקר אותו בעוצמה בחזהו. כל זאת כאשר המנוח התחנן על חייו, וביטא בפני רוצחו את השלכות מעשיו באומרו ""אתה הורג אותי"". בנסיבות אלו, וכפי שציינתי במהלך שמיעת הערעור, חזקת הכוונה ברורה ומובילה ישירות למסקנה המתבקשת כי המערער התכוון להמית את המנוח (ליישום חזקת הכוונה, ראו מני רבים: ע""פ 8577/22 יפימוב נ' מדינת ישראל, פסקה 31 [נבו] (21.4.2024)).  ",דיון והכרעה
"ע""פ 3551∕23","על כן, נותר לבחון אם בנסיבות המקרה יש מקום להרשיע את המערער בעבירה של המתה בנסיבות של אחריות מופחתת חלף הרשעה בעבירת הרצח הבסיסית. המחלוקת מתכנסת לפרשנות עבירת ההמתה בנסיבות של אחריות מופחתת; קביעת גבולותיה; ההבחנה שבינה לבין הדין שקדם לרפורמה בעבירות ההמתה; ויישום הדברים בנסיבות המקרה שלפנינו. על כן, ארחיב את היריעה ביחס לעבירת ההמתה בנסיבות של אחריות מופחתת.",דיון והכרעה
"ע""פ 3551∕23","עבירת ההמתה בנסיבות של אחריות מופחתת משתלבת במדרג עבירות ההמתה כפי שעוצב במסגרת הרפורמה. מדרג זה כולל, ברף החומרה העליון, שתי עבירות הזוכות לתיוג ""רצח"": עבירת הרצח בנסיבות מחמירות (סעיף 301א לחוק) והעבירה המכונה עבירת הרצח ה""בסיסית"" (סעיף 300(א) לחוק). עבירת ההמתה בנסיבות של אחריות מופחתת, על סעיפי המשנה שנקבעו בה, נועדה לתת מענה למקרים שנכנסים לגדרי עבירת הרצח או עבירת הרצח בנסיבות מחמירות, אך בשל נתונים הקשורים במעשה או בעושה, מגלמים דרגת אשמה פחותה הנלווית למעשה ההמתה (דברי ההסבר להצעת חוק העונשין (תיקון מס' 124) (עבירות המתה), התשע""ו-2015, ה""ח 972, 174 (להלן: דברי ההסבר)).",המתה בנסיבות של אחריות מופחתת – סעיף 301ב לחוק
"ע""פ 3551∕23","כלומר, מבחינת היסוד העובדתי והנפשי של מבצע העבירה, ניתן היה להרשיעו באחת מבין עבירות הרצח, אולם בהתקיים הנסיבות המפורטות הכריע המחוקק כי אין מדובר ברצח אלא בהמתה בנסיבות של אחריות מופחתת; וכי עונש של מאסר עולם (כעונש מרבי או כעונש חובה) אינו המתאים לה.",המתה בנסיבות של אחריות מופחתת – סעיף 301ב לחוק
"ע""פ 3551∕23","למען הבהירות, אביא בשלב זה את הסעיף במלואו: ",המתה בנסיבות של אחריות מופחתת – סעיף 301ב לחוק
"ע""פ 3551∕23","(א) על אף האמור בסעיפים 300 ו-301א, הגורם בכוונה או באדישות למותו של אדם והמעשה נעשה כשהנאשם היה נתון במצב של מצוקה נפשית קשה, עקב התעללות חמורה ומתמשכת בו או בבן משפחתו, בידי מי שהנאשם גרם למותו, דינו – מאסר חמש עשרה שנים.",המתה בנסיבות של אחריות מופחתת – סעיף 301ב לחוק
"ע""פ 3551∕23","(ב)  על אף האמור בסעיפים 300 ו-301א, הגורם בכוונה או באדישות למותו של אדם באחת מהנסיבות המפורטות להלן, דינו – מאסר עשרים שנים:",המתה בנסיבות של אחריות מופחתת – סעיף 301ב לחוק
"ע""פ 3551∕23","(1)   המעשה בוצע בתכוף לאחר התגרות כלפי הנאשם ובתגובה לאותה התגרות, ובלבד שמתקיימים שניים אלה:",המתה בנסיבות של אחריות מופחתת – סעיף 301ב לחוק
"ע""פ 3551∕23",(א)   בעקבות ההתגרות הנאשם התקשה במידה ניכרת לשלוט בעצמו;,המתה בנסיבות של אחריות מופחתת – סעיף 301ב לחוק
"ע""פ 3551∕23","(ב)   יש בקושי האמור בפסקת משנה (א) כדי למתן את אשמתו של הנאשם, בשים לב למכלול נסיבות העניין;",המתה בנסיבות של אחריות מופחתת – סעיף 301ב לחוק
"ע""פ 3551∕23","(2)   המעשה נעשה במצב שבו, בשל הפרעה נפשית חמורה או בשל ליקוי בכושרו השכלי, הוגבלה יכולתו של הנאשם במידה ניכרת, אך לא עד כדי חוסר יכולת של ממש כאמור בסעיף 34ח –",המתה בנסיבות של אחריות מופחתת – סעיף 301ב לחוק
"ע""פ 3551∕23",(א)   להבין את אשר הוא עושה או את הפסול שבמעשהו; או,המתה בנסיבות של אחריות מופחתת – סעיף 301ב לחוק
"ע""פ 3551∕23",(ב)   להימנע מעשיית המעשה;,המתה בנסיבות של אחריות מופחתת – סעיף 301ב לחוק
"ע""פ 3551∕23","(3)   המעשה נעשה במצב שבו מעשהו של הנאשם חרג במידה מועטה מתחולת סייג לאחריות לפי סעיפים 34י, 34יא או 34יב, ויש בנסיבות העניין כדי למתן את אשמתו.",המתה בנסיבות של אחריות מופחתת – סעיף 301ב לחוק
"ע""פ 3551∕23","(ג)   על אף האמור בסעיפים 300 ו-301א, מי שגרם למותו של אדם ורואים אותו כמי שעשה את המעשה באדישות לפי סעיפים 34א(א)(1), 34ט(ב) או 34יד(ב) רישה, דינו – מאסר עשרים שנים.",המתה בנסיבות של אחריות מופחתת – סעיף 301ב לחוק
"ע""פ 3551∕23","ככלל, לפני הרפורמה, המקרים המנויים בעבירה נכללו בעיקרם בסעיף 300א לחוק בנוסחו הקודם (להרחבה על היחס שבין סעיף 300א לחוק עובר לרפורמה, לבין סעיף 301ב לחוק, ראו: ע""פ 2149/20 מרזן נ' מדינת ישראל, פסקה 13 [נבו] (22.7.2021) (להלן: עניין מרזן); וכן בועז סנג'רו ביקורת דיני העונשין הישראליים  340, 344 ((2020). ",המתה בנסיבות של אחריות מופחתת – סעיף 301ב לחוק
"ע""פ 3551∕23","	אלא שהרפורמה בעבירות ההמתה שינתה בהקשר זה שני היבטים מרכזיים מהדין שקדם לה – האחד, מדובר בהסדר הקובע אחריות מופחתת של הנאשם, לעומת אחריות מלאה לצד ענישה מופחתת קודם הרפורמה, באופן שעולה בקנה אחד עם התחזקות עקרון האשמה בדין הפלילי הישראלי (עניין מרזן, בפסקה 9; לעניין ההשלכות האפשריות של כך ביחס לרף ההוכחה, ראו ע""פ 2483/22 מחאמיד נ' מדינת ישראל, פסקאות 28-27 [נבו] (9.5.2023), וע""פ 5374/20 מדינת ישראל נ' פלוני, פסקה 10 [נבו] (12.4.2022)‏‏)‏‏; השני, קביעת עונש מרבי של חמש-עשרה או עשרים שנה, כתלות בנסיבות הסעיף, לעומת עונש מרבי של מאסר עולם עובר לרפורמה (ע""פ 7416/22 דויט נ' מדינת ישראל, פסקה 9 [נבו] (1.6.2023))‏‏. ",המתה בנסיבות של אחריות מופחתת – סעיף 301ב לחוק
"ע""פ 3551∕23","בסעיף נמנים מצבים שבהם מעשה ההמתה בוצע בעקבות מצב של מצוקה נפשית או התעללות חמורה (סעיף 301ב(א) לחוק); נוכח מצבו הנפשי או השכלי של הנאשם (סעיף 301ב(ב)(2) לחוק) וכן במקרה שעניינו קרבה לסייגים של הגנה עצמית, צורך או כורח (סעיף 301ב(ב)(3) לחוק). מקרה נוסף, שהוא המרכזי לענייננו ובו אתמקד, מתייחס ל""קנטור"" או ""התגרות"" מצד הנאשם (סעיף 301ב(ב)(1) לחוק).",המתה בנסיבות של אחריות מופחתת – סעיף 301ב לחוק
"ע""פ 3551∕23","השינוי שבוצע בסוגיית הקנטור הוא תוצר של דיונים ממושכים שקיים הצוות לבחינת יסודות עבירות ההמתה (להלן: צוות בחינת עבירות ההמתה), כפי שבא לידי ביטוי בדו""ח הצוות (דו""ח הצוות לבחינת יסודות עבירות ההמתה דין וחשבון (2011) (להלן: דו""ח הצוות)) ובדיוני ועדת החוקה, חוק ומשפט לאחר מכן. משכך, ובמסגרת סקירת השינויים שבין ההסדר הקודם להסדר הנוכחי, יועיל לעמוד על השיקולים והדילמות שהובילו לניסוחו.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","אל מול הטעמים המקובלים לקבלת טענת קנטור או התגרות, ובראשם התחשבות ב""חולשת הטבע האנושי"" (להרחבה, ראו ע""פ 640/21 עאמר נ' מדינת ישראל, פסקה 25 לחוות דעתו של השופט א' שטיין [נבו] (7.7.2022) (להלן: עניין עאמר)); אין זה מובן מאליו, כנקודת מוצא, להקנות הקלה בתיוג או בעונש, למי שממית אחר בעקבות קנטור. למעשה, כבר בדיוני צוות בחינת עבירות ההמתה הועלתה טענה כי כלל אין מקום להוספת קנטור כטענת הגנה עצמאית המפחיתה באשמה (דו""ח הצוות, בעמ' 31; פרוטוקול ישיבה 560 של ועדת החוקה, חוק ומשפט, הכנסת ה-20, 27-26, 45 (20.2.2018) (להלן: פרוטוקול ישיבה 560)). בהתחשב בעמדות אלו, צוות בחינת עבירות ההמתה המליץ להכיר רק במקרים של ""קנטור חמור"" כנסיבה מקלה לאחריות המבצע, תוך שהבהיר כי יש מקום לעצב נסיבה מקלה זו באופן שיהיה בו כדי למנוע את הרושם שמדובר בהצדקה, מלאה או חלקית, של מעשה הרצח (דו""ח הצוות, בעמ' 31). ","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","באופן עקרוני, הניסוח החדש של סוגיית הקנטור שונה מהדין הישן בכך שבעבר הגנת הקנטור הייתה מעוגנת בהגדרת היסוד הנפשי של ""כוונה תחילה"" שהיה דרוש להתהוותה של עבירת רצח לפי סעיף 300(א)(2) לחוק בנוסחו הקודם. בהתאם לאותו הסדר, בהתקיים קנטור לא ניתן היה להרשיע בעבירה של רצח (להרחבה בדבר פרשנות הפסיקה ל""קנטור"" טרם הרפורמה בעבירות ההמתה, ראו: רוני רוזנברג ""בעקבות הרפורמה בעבירות ההמתה  – רציונל חדש לדוקטרינת הקנטור"" מחקרי משפט לד 3, 17-13 (עתיד להתפרסם) (להלן: רוזנברג, הצעה לרציונל חדש לדוקטרינת הקנטור)). בשונה מכך, כעת, קנטור מהווה נסיבה שיוצרת הסדר מקל.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","	מבחינת נקודות הדמיון בין ההסדרים – אז כהיום, קבלת טענת קנטור אינה פוטרת מאחריות פלילית ומעונש. אלא שההסדר הנוכחי שינה את סוגיית הקנטור מיסוד שלילי אשר נדרש לצורך בחינת התקיימות כוונה תחילה, שעניינו בהצבעה על כך שההחלטה להמית לא הייתה ספונטאנית, או כזו שנתקבלה ב""להט הרגע"" או ב""סערת רוחות"" (ע""פ 5266/05  זלנצקי נ' מדינת ישראל, פסקה 49 [נבו] (22.2.2007)); להסדר המכיר באחריות פחותה של הנאשם לגרימת מוות בנסיבות חריגות המתאימות לכך. אלא שההסדר החדש מכוון לשנות את דימויו השגוי של קנטור כמעין צידוק חלקי למעשה המתה (עניין עאמר, בפסקה 55 לחוות דעתו של השופט א' שטיין).","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","מבחינת תנאי הקנטור המהותיים, המבחן שנקבע כעת ממזג בין מבחן סובייקטיבי למבחן נורמטיבי (דברי ההסבר, בעמ' 175; ע""פ 3546/19 עודה נ' מדינת ישראל, פסקה 23 [נבו] (15.1.2023)‏).","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23",אותן הנסיבות המפורטות מגולמות למעשה בשלושה תנאים מצטברים:,"סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","הראשון, כי ""המעשה בוצע בתכוף לאחר התגרות כלפי הנאשם ובתגובה לאותה התגרות"" (סעיף 301ב(ב)(1) לחוק). ניתן לכנות תנאי זה כ""תנאי הבסיסי"" שעניינו טיב ההתנהגות – התגרות כלפי הנאשם, דרישת קשר סיבתי – היות המעשה תגובה לה, ועיתוי מעשה ההמתה – בתכוף לאחר ההתגרות;","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","השני, כי בעקבות ההתגרות הנאשם התקשה במידה ניכרת לשלוט בעצמו – הוא התנאי הסובייקטיבי (סעיף 301ב(ב)(1)(א) לחוק);","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","והשלישי, כי בקושי האמור יש כדי למתן את אשמתו של הנאשם, בשים לב למכלול נסיבות העניין. זהו התנאי הנורמטיבי (סעיף 301ב(ב)(1)(ב) לחוק).","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","כעת לפירוט שלושת תנאים אלו. התנאי הבסיסי – כי המעשה בוצע בתכוף לאחר התגרות כלפי הנאשם ובתגובה לאותה התגרות, מכיל רכיבים סובייקטיביים ואובייקטיבים. המונח ""התגרות"" נכלל גם בהסדר שקדם לרפורמה בעבירות ההמתה וזכה זה מכבר לפרשנות בפסיקה. לפי דברי ההסבר, לא הייתה כוונה לשנות את הדין הקיים ביחס לפרשנותו, שלפיה המונח ""התגרות"" כולל גם ממד נורמטיבי, כך שאין די בכך שהמעשה ייראה על ידי הנאשם כפרובוקציה, אלא נדרש כי יהיה מדובר במעשה בלתי לגיטימי במהותו, מנקודת מבט חברתית-מוסרית (דברי ההסבר, בעמ' 175; ראו גם: פרוטוקול ישיבה 560, בעמ' 27). גם תנאי התכיפות שנכלל בסעיף, הידוע כדרישת העיתוי, נכלל כאמור בסעיף בנוסחו הקודם (להרחבה, ראו: עניין עאמר, בפסקאות 29-28). ","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","לגישתי, לא ברור לחלוטין כי אותה הפרשנות שהייתה מקובלת ביחס לטיב ההתנהגות ועיתוי מעשה ההמתה, היא שיש לאמץ גם עתה ככתבה וכלשונה, על כלל היבטיה. עוד אעיר, כי בהינתן שנקבע במפורש תנאי נורמטיבי – הוא התנאי השלישי, ייתכן שאין עוד הצדקה לכלול גם בפרשנות המונח ""התגרות"", בגדרי התנאי הבסיסי, ממד נורמטיבי. מעבר לכך, השינוי היסודי ביחס למהות דוקטרינת הקנטור – המעבר מסוגיה שנועדה להבחין בין כוונה תחילה לכוונה ספונטנית, להסדר שונה במהותו של נסיבה המצדיקה הקלה באחריות הפלילית ובעונש, עשוי להצריך חשיבה מחודשת ומעמיקה. עם זאת, כפי שארחיב בהמשך, המקרה שלפנינו אינו מחייב הכרעה בסוגיות אלו.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","התנאי השני, ההיבט הסובייקטיבי של הקנטור, הוא כי בעקבות ההתגרות הנאשם התקשה במידה ניכרת לשלוט בעצמו. יוער, כי בדו""ח הצוות הוצע נוסח שונה, שלפיו הנאשם ""התקשה קושי רב לשלוט בעצמו"" (דו""ח הצוות, בעמ' 34; וראו ע""פ 1130/19 שוא נ' מדינת ישראל, פסקה 29 [נבו] (27.12.2020) (להלן: עניין שוא)). נדרשת אפוא תגובה אמוציונלית עזה להתגרות, אשר פגעה בצורה קשה ביכולת השליטה העצמית של הנאשם (דברי ההסבר, בעמ' 175). זאת כאשר לפי הדין הקודם דובר במעשה ""מתוך סערת רוח, אבדן עשתונות ואבדן שליטה עצמית"" (עניין שוא, בפסקה 27). ","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","ככלל, בשונה מהמבחן הסובייקטיבי, שבו נבחן הקושי בשליטה העצמית של הנאשם, מנקודת מבטו של הנאשם עצמו, המבחן הנורמטיבי מתבצע מנקודת מבט חברתית-נורמטיבית (רוזנברג, הצעה לרציונל חדש לדוקטרינת הקנטור, בעמ' 45).","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","	המבחן שנקבע כעת זונח את השימוש במבחן ""האדם הסביר"" (דברי ההסבר, בעמ' 175), אשר זכה במהלך השנים לביקורת רבה (ראו, בין השאר ולמשל, ע""פ 10082/04 אברמוב נ' מדינת ישראל, פסקה 29 [נבו] (25.10.2006); דברי ההסבר, בעמ' 174). בין היתר, נטען כי אמת המידה של אדם סביר אינה הולמת את בחינת ההתחשבות בקנטור, מאחר שאדם סביר לכאורה שולט ברוחו ואינו הורג אדם אחר עקב איבוד שליטה (לסקירת המבחן האובייקטיבי בהסדר שקדם לרפורמה, ראו: ע""פ 2589/15 וינוקורסקי נ' מדינת ישראל, פסקה 24 [נבו] (29.10.2018)‏)‏. ביקורת נוספת הייתה כי אמת מידה זו יוצרת דימוי שגוי כאילו קנטור מקנה צידוק להריגה (עניין שוא, בפסקה 28‏)‏. ","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","עד כאן סקרתי את השינויים שבהסדר הקנטור לאור הפסיקה, עמדת צוות בחינת עבירות ההמתה, דברי ההסבר והפרוטוקולים של דיוני ועדת החוקה, חוק ומשפט שדנה בסעיף המדובר. ניכר כי מדובר בהסדר שנועד לשנות מן המצב הקודם ואשר טרם התגבשה ביחס אליו פרשנות מקובלת ביחס לכל רכיב ורכיב.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","המקרה שלפנינו אף הוא אינו מחייב הכרעה לכל רוחב החזית הפרשנית. טבעי ורצוי כי הפרשנות לסעיף 301ב(ב) לחוק וסעיפי המשנה שבו תתברר במקרים המתאימים לכך, וכפי שציינתי ביחס לחלקים אחרים ברפורמה – מוטב כי ננהג במתינות, עקב בצד אגודל, עת שאנו יוצקים תוכן לרפורמה בעבירות ההמתה.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","בענייננו, אף אם אניח כי התגבש התנאי הבסיסי כאמור וכך גם התנאי הסובייקטיבי, לא מתקיים התנאי הנורמטיבי לצורך כניסה לגדרי עבירת ההמתה בנסיבות של אחריות מופחתת, כך שיש לדחות את הערעור.","סקירת יסודות ה""קנטור"" – לפני ואחרי הרפורמה בעבירות ההמתה"
"ע""פ 3551∕23","במסגרתו, בכוונת מכוון, המחוקק הותיר פתח משמעותי לפרשנות בית המשפט (פרוטוקול ישיבה 560, בעמ' 27). הוא נועד לבטא תחושת צדק אנושית, מבלי לפגוע במסר לציבור בדבר האיסור המוחלט לגדוע חיי אדם (דברי ההסבר, בעמ' 175). על הצורך במבחן נורמטיבי, להשלמת המבחן הסובייקטיבי, עמד בעבר הנשיא מ' שמגר:",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","""על-פי המבחן הסובייקטיבי אין נשאלת השאלה, אם מי שהמית אחר ניסה לרסן עצמו או עשה אף כהוא זה כדי לשים מחסום לכעסו או לקנאתו, אלא רק אם פלוני איבד למעשה את שליטתו כתוצאה מן ההתגרות. משמע, לו היה המבחן הסובייקטיבי עומד בגפו, בהקשר המשפטי שבפנינו, היה בכך בין היתר, כדי לזנוח מראש כל ניסיון לכפות התנהגות נורמאטיבית ולהחיל את עקרון השוויון בפני החוק [...]"" (ע""פ 686/80 סימן-טוב נ' מדינת ישראל, פ""ד לו(2) 266-265 (1982))‏‏.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","דברים אלו נכונים היום כפי שהיו אז – המבחן הנורמטיבי, המעוגן מפורשות בחוק, נועד להשלים את המבחן הסובייקטיבי. משמעותו, שהדין מוכן להכיר בהתגרות או קנטור ככאלו המצדיקים הקלה באחריות הפלילית ובעונש, אולם זאת רק בהינתן רף מסוים. אובדן עשתונות סובייקטיבי, עד כדי כך שהנאשם התקשה במידה ניכרת לשלוט בעצמו, אינו מספיק; נדרשת קביעה כי מבחינה ערכית מוסרית אותו קושי מוציא את מעשיו של הנאשם מגדרי ""רצח"" לתחומה של המתה בנסיבות של אחריות מופחתת.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","כאמור, הרף הנורמטיבי שנקבע מתייחס למיתון אשמתו של הנאשם. ""אשמה"" הוא המונח הכללי המביע את היחס הנפשי השלילי הטמון בעבירה הפלילית, ואין עבירה בלא אשמה (ש""ז פלר יסודות בדיני עונשין כרך א 41 (1984)). בבסיסו של עקרון האשמה הרעיון כי אשמה מחייבת בחירה, כך שאחריות מוסרית או משפטית, תוטל על אדם רק כאשר למרות שביכולתו להבחין בין טוב ורע, בחר ברע (מרים גור-אריה ""הרפורמה המוצעת לעבירות ההמתה  במשפט הישראלי לאור עקרון האשמה"" משפטים על אתר ה 1, 5 (2013)). עקרון האשמה הוא שהתווה את הדרך גם בקביעת מדרג עבירות ההמתה ברפורמה בעבירות ההמתה (ע""פ 1077/22 קאדר נ' מדינת ישראל, פסקה 7 [נבו] (1.6.2022)).",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","מעבר למרכזיות עקרון האשמה בקביעת האחריות הפלילית, העיקרון המנחה בענישה, בכל עבירה שהיא, הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו (סעיף 40ב לחוק). לצורך גזירת העונש, מונה החוק נסיבות הקשורות בביצוע העבירה, ואשר יש בכוחן, במקרים המתאימים, להשפיע על אשמו של הנאשם (סעיף 40ט(א) לחוק). על כן, בתי המשפט נדרשים מדי יום לעמוד על מידת אשמתם של נאשמים שונים, לדרג את חומרת מעשיהם ביחס למעשים דומים וליישם את הדברים בעת קביעת העונש.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","בהקשר הספציפי הנדון, ניתן לאתר אינדיקציות לכוונת המחוקק לעניין מיתון אשמתו של הנאשם בדברי ההסבר. תחילה תואר שם כי ""כדי שאשמת העושה תיחשב פחותה באופן משמעותי, צריך להתקיים יחס הולם בין טיב ההתגרות ומידתה לבין הפגיעה הניכרת בשליטה העצמית שגרמה ההתגרות"" (שם, בעמ' 175). בנוסף ""לא כל המתה במצב של איבוד ניכר של שליטה עצמית, בעקבות עלבון או אפילו הרמת יד, משקפת רמת אשמה שהיא פחותה משמעותית מרמת האשמה המאפיינת רצח"" (שם). מכיוון אחר, בדו""ח צוות בחינת עבירות ההמתה, הוגדרה השאלה באופן הבא: ""[...] האם בנסיבות המיוחדות של המקרה, איבוד העשתונות של הממית כשלעצמו (אך לא, בשום פנים, המעשה הקטלני שלו), נוכח ההתגרות שהביאה לכך, ראוי להבנה של החברה, כביטוי לחולשת הטבע האנושי"" (דו""ח הצוות, בעמ' 33).",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","אשר לתיבה ""בשים לב למכלול נסיבות העניין"" – דו""ח הצוות מבהיר את כוונת מנסחיה ""הסיפא מבהירה, כי בית המשפט חופשי, במסגרת זו, לשקול כל נתון הנוגע לנסיבות המקרה, שנראה רלוונטי להערכת האשמה, לרבות נתוניו האישיים של העושה, ככל שהם רלוונטיים למידת האשמה שבמעשה. עם זאת, לא יישקלו נתונים אישיים ואחרים שאינם נוגעים למידת האשמה שבמעשה"" (שם, בעמ' 34; ראו גם, דברי ההסבר, בעמ' 175).",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","אנו רואים, כי המחוקק אף הוא התקשה להגדיר באופן מדויק מתי תמותן אשמתו של הנאשם, ועל כן בחר במבחן המותיר שיקול דעת רב לבית המשפט. בכל זאת, אני סבור כי ניתן להציע מסגרת בסיסית אשר תסייע לבית המשפט בבוחנו את יישום התנאי הנורמטיבי שבסעיף 301ב(ב)(1)(ב) לחוק.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","כנקודת מוצא, על בית המשפט להניח למול עיניו את רשימת הנסיבות הרלוונטיות. הדגש הוא על נסיבות אובדן השליטה, ולאו דווקא על נסיבות מעשה ההמתה עצמו, הגם שתיתכן חפיפה מסוימת. לעניין זה, מערכת היחסים שבין הצדדים אף היא יכולה להיות בעלת חשיבות, וכך גם השתלשלות הדברים שקדמה להתגרות (דו""ח הצוות, בעמ' 33). משמונחות לנגד עיני השופט הנסיבות שנדרש להתחשב בהן, יש להעריך מהי רמת האשמה המשתקפת מאותן הנסיבות. מטבע העניין, לא ניתן למצוא לכך נוסחה מדויקת, והדברים יתבהרו ממקרה למקרה בהתאם לפסיקת בתי המשפט. בכל תרחיש, יש לשקול את טיב ההתגרות ומידתה אל מול הפגיעה שנגרמה בשליטה העצמית של הנאשם. מעבר לאמור, אין לשאול כיצד ""אדם סביר"" היה מגיב לאותה התגרות, אלא אם הנסיבות שהובילו לאיבוד העשתונות של הנאשם, הן כאלו אשר מגלמות רמת אשם פחותה. במילים אחרות, נבחן אם ראוי להכיר מבחינה ערכית נורמטיבית, במידה מסוימת, באותן נסיבות שהובילו לאובדן השליטה, ככאלו המפחיתות מרמת האשם.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","כמו כן, על פני הדברים, ניתן להציע הבחנות עקרוניות – כך למשל, אם הנאשם הוא שהניע במעשים אלימים במידה כזו או אחרת את שרשרת ההתרחשויות שהובילה להתגרות שבתורה גרמה לאובדן השליטה – הדבר משליך על מידת אשמתו. בנוסף, נראה ראוי לבחון האם קיים פער כוחות משמעותי בין הצדדים. מבלי לטעת מסמרות, קיים גם הגיון בגישה שלפיה כאשר מדובר בקטטה הדדית בין שניים אשר הסתיימה במוות של אחד, כאשר הייתה שהות שאפשרה לחדול מן המעשים האלימים טרם הסלימו לגרימת המוות, ואילו הנאשם נמנע מלעשות כן – מבחינה נורמטיבית לא נכון יהיה להכיר בכך כגורם הממתן את האשמה במידה הנדרשת. אין בכל האמור לעיל כדי רשימה סגורה וממצה של כל אותן הבחנות ענייניות.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","לסיכום חלק זה: עד כה סקרתי את ההבדלים שבין יסודות הסדר הקנטור שקדם לרפורמה בעבירות ההמתה להסדר המעוגן כעת והרחבתי על טיבו של התנאי הנורמטיבי הנכלל בהסדר הנוכחי. אולם, מלבד הבדלים אלו, קיים שוני מהותי גם ביחס להשלכות קביעה בדבר קיומו של קנטור או העדרו, ולכך אתייחס כעת.",פרשנות התנאי הנורמטיבי – סעיף 301ב(ב)(1)(ב) לחוק
"ע""פ 3551∕23","בעבר, בהעדר ""קנטור"" ובהתקיים יתר רכיבי העבירה, הנאשם היה מורשע בעבירת רצח בכוונה תחילה ודינו היה אחד – עונש של מאסר עולם חובה (למעט מקרים מצומצמים ביותר, בין היתר, סעיף 300א לחוק, כנוסחו טרם הרפורמה וסעיף 25(ב) לחוק הנוער (שפיטה, ענישה ודרכי טיפול), התשל""א-1971). המשמעות היא ששאלת תיוגו של הנאשם כרוצח והשתת עונש של מאסר עולם הייתה תלויה לעיתים על חודה של קביעה בדבר קיום קנטור או העדרו.",ההשלכות של התקיימות קנטור או העדרו
"ע""פ 3551∕23","בשונה מכך, קיים כעת מנעד רחב – גם בהיבט האחריות הפלילית, וגם ביחס לחומרת העונש. למעשה, קיימים מספר נתיבים שונים להקלה באחריות או בעונש של הנאשם, או בשניהם, בהינתן פגיעה בשליטת הנאשם ויכולתו להימנע ממעשיו בשל התגרות של נפגע העבירה. הנתיב הראשון – בעניינו הרחבתי עד כה, הוא זה אשר קבוע בסעיף 301ב(ב) לחוק. משמעותו הרשעה בעבירת שחומרתה פחותה, והפחתת העונש המרבי שאפשר לגזור ממאסר עולם (רשות או חובה) ל-20 שנות מאסר. נתיב זה מותנה, כאמור, בהתקיימות מספר תנאים – התנאי הבסיסי, התנאי הסובייקטיבי, והתנאי הנורמטיבי.",ההשלכות של התקיימות קנטור או העדרו
"ע""פ 3551∕23","אולם, זהו אינו הנתיב הבלעדי. תיקון 113 לחוק (חוק העונשין (תיקון מס' 113), התשע""ב-2012, ס""ח 2330) סלל נתיב נוסף להתחשב בנסיבות מן הסוג הזה. ההתחשבות במקרה זה לא תאפשר הקלה באחריות, אולם כאשר מדובר בהרשעה בעבירת הרצח הבסיסית (אשר אין בצדה עונש חובה), ביכולתה להוביל להקלה בעונש. הקלה אשר אינה מחייבת עמידה בתנאים הנוקשים יותר הקבועים בסעיף 301ב(ב) לחוק.",ההשלכות של התקיימות קנטור או העדרו
"ע""פ 3551∕23","	נתיב זה קיים לצד עבירת ההמתה בנסיבות של אחריות מופחתת, היות שאין לראות בה כהסדר ממצה (ע""פ 4149/23 עומאר נ' מדינת ישראל, פסקאות 21-18 [נבו] (23.6.2024) (להלן: עניין עומאר)). מעבר לכך, גבולות סעיף 301ב(ב) לחוק נקבעו מתוך ההבנה שבמקרים של רצח (שאינו בנסיבות מחמירות) אשר אינם עומדים במלוא תנאי ההתגרות, ההתגרות תילקח בחשבון בעת גזירת העונש (דו""ח הצוות, בעמ' 34).  ",ההשלכות של התקיימות קנטור או העדרו
"ע""פ 3551∕23","סעיף זה מקנה לבית המשפט את הסמכות, בנסיבות חריגות ביותר, להרשיע את הנאשם בעבירת הרצח הבסיסית על אף שמתקיימים כל התנאים להרשעתו בעבירת הרצח בנסיבות מחמירות. מדובר בנתיב הרלוונטי למצב שבו ישנה התגרות משמעותית ביותר, המובילה שמעשה ההמתה אינו מבטא דרגת אשמה חמורה במיוחד, אולם מסיבה כזו או אחרת היא לא נכנסת לגדרי התנאים שבסעיף 301ב(ב) לחוק.",ההשלכות של התקיימות קנטור או העדרו
"ע""פ 3551∕23","	נסיבות של התגרות, הנכללות בסעיף 40ט(א)(7) לחוק, הן מבין הנסיבות שיש בהן כדי להפחית מרמת האשם של הנאשם והן רלוונטיות ל""פתח המילוט"" בשל הקשר שלהן לביצוע העבירה (ע""פ 6338/20 חיים נ' מדינת ישראל, פסקה 23 [נבו] (7.7.2022) (להלן: עניין חיים)). סוגיה זו אף עלתה בדיוני ועדת החוקה, חוק ומשפט, שם הציגו נציגי משרד המשפטים דוגמה בה אב ממית את מי שאנס את בתו בנסיבות בהן לא חל סייג לאחריות פלילית, וכאשר המקרה אינו נכלל בעבירת ההמתה בנסיבות של אחריות מופחתת (פרוטוקול ישיבה 434 של ועדת החוקה, חוק ומשפט, הכנסת ה-20, 29 (11.7.2017)). ",ההשלכות של התקיימות קנטור או העדרו
"ע""פ 3551∕23","	באותה הנשימה יש להדגיש, כי השימוש ב""פתח המילוט"", ככלל, הוא נדיר ביותר: ""רק במקרים בהם הוכח קיומן של נסיבות מיוחדות שבשלהן המעשה אינו מבטא דרגת אשמה חמורה, במובן שהרשעת הנאשם בעבירת רצח בנסיבות מחמירות והטלת עונש מאסר עולם חובה בגין מעשיו אינה עולה בקנה אחד עם עקרונות צדק בסיסיים ותכליות הענישה, ראוי יהא לעשות שימוש בסעיף 301א(ב) לחוק"" (עניין חיים, בפסקה 28; וכן: ע""פ 4066/22 ז'ירנוב נ' מדינת ישראל, פסקה 38 [נבו] (25.6.2023)). ",ההשלכות של התקיימות קנטור או העדרו
"ע""פ 3551∕23","הנה כי כן, טרם הרפורמה נדרש בית המשפט להכרעה בין שתי אפשרויות נפרדות. זאת, באופן שבו ההבדל בין רצח להריגה וכפועל יוצא בין עונש מאסר עולם חובה לעונש מרבי של 20 שנה, יכול היה להתבסס על חזקת הכוונה או על הרף הנורמטיבי המדויק שנקבע ביחס ליסוד הקנטור. זהו אינו מצב הדברים היום שבו קיים מנעד רחב ביחס לאחריות הפלילית, חומרת העונש והתיוג הנלווה. לפנינו היבט נוסף שבו הרפורמה בעבירות ההמתה יצרה הסדר גמיש ונכון יותר, אשר מאפשר התאמה ראויה בין מידת האשם לחומרת העבירה והעונש.",ההשלכות של התקיימות קנטור או העדרו
"ע""פ 3551∕23","כאמור, אני סבור כי לצורך הכרעה במקרה שלפנינו די בבחינת התנאי הנורמטיבי – אשר אינו מתקיים לטעמי.",מן הכלל אל הפרט
"ע""פ 3551∕23","בניגוד לכפי שעלול להשתמע מקריאת כתב האישום במנותק מסרטוני האירוע עצמו, אין מדובר בתגרה בין שני יריבים בה השניים נטלו סיכון הדדי לפגיעה בשלמות גופם. המערער הסלים את הוויכוח תחילה, עת התרומם וירק לעבר המנוח, או אז המנוח שלף סכין וזרק אותה לעברו ממרחק מה. כאמור, מוכן אני לצאת מנקודת הנחה שמדובר בהתגרות, בפרט משהסכין פגעה במערער וגרמה לו לדימום, בו הבחין מאוחר יותר. בשלב זה, האירוע הפך למרדף חד-צדדי של המערער את המנוח – מסע נקמה של ממש. המערער בלם והדף את הניסיונות החוזרים והנשנים של יתר הנוכחים לחדול אותו ממעשיו. הוא דקר והכה את המנוח ללא רחם כל אימת שהצליח.",מן הכלל אל הפרט
"ע""פ 3551∕23","לא ניתן להכיר בנסיבות אלו ככאלו הממתנות את אשמתו של המערער באופן המוציא אותו מגדרי עבירת הרצח. המערער נקט חלק פעיל וממשי בהסטת האירוע מוויכוח מילולי לפסים אלימים, עת שהתרומם ממקום יושבו וירק לעבר המנוח. בכך יש כדי להשליך על מידת ההבנה הנורמטיבית לאיבוד העשתונות שבא בעקבות התדרדרות הדברים בהמשך.",מן הכלל אל הפרט
"ע""פ 3551∕23","	מעבר לכך, האירוע לא ארע שניות ספורות, כי אם מספר דקות. במהלכו, המערער נהדף אל מחוץ לדירה על ידי הנוכחים בזירה, אולם שעט חזרה פנימה לעבר המנוח. כל הבנה נורמטיבית לאיבוד העשתונות של המערער – מוצתה בסמוך לאחר אירוע זריקת הסכין. משך אובדן העשתונות – גם בהתחשב במועד שבו המערער גילה את פציעתו; מידת האלימות; התגברותו על מאמציהם הפיזיים החוזרים ונשנים של הסובבים לבלום אותו – כל אלו אינם ניצבים ביחס הולם לטיב ההתגרות ומידתה (ראו והשוו: ע""פ 8956/20 מריו נ' מדינת ישראל, פסקה 34 [נבו] (28.6.2022)). ",מן הכלל אל הפרט
"ע""פ 3551∕23","מעמדתי זו לא נובע כי אין משמעות להתגרות המנוח במערער, או כי העובדה שהמנוח זרק סכין לעבר המערער ופצע אותו, והגילוי של המערער על אודות הפציעה הם חסרי חשיבות. אלא, שהמקום לקחת בחשבון את התגרות המנוח במערער, והתקיימותו של קנטור במובן הסובייקטיבי, הוא בהקלה בעונש בלבד, ולא בהקלה באחריות הפלילית. משמע, התיוג של מעשיו של המערער נותר ""רצח"", אולם מתחם העונש ההולם, וכתוצאה העונש הסופי, יושפעו מההתגרות שקדמה לדקירות הממיתות.",מן הכלל אל הפרט
"ע""פ 3551∕23","על רקע דברים אלו, ניכר כי אף אין הצדקה להתערב בחומרת עונשו של המערער. נוכח קביעתי כי מדובר ברצח בכוונה כאמור, עונש של 21 שנות מאסר בפועל, מגלם הקלה משמעותית בעונש בהשוואה למקרים אחרים של רצח בכוונה, בהתחשב בעובדה ""שעל פי רוב, ומבלי לקבוע מסמרות, העונש בגין רצח בכוונה יהא בין 25 שנות מאסר בפועל לעונש של מאסר עולם"" (עניין יאסין, בפסקה 63). השלב האחרון של נקמת המערער, שבו הוא אוחז בצווארו של המנוח ודוקר אותו בעוד שהוא מתחנן על חייו – מזעזע נפש אדם.",מן הכלל אל הפרט
"ע""פ 3551∕23","	מלבד ההתגרות כאמור, אין נסיבות משמעותיות המצדיקות ענישה מקלה – מדובר ברצח אלים ביותר, תוך שימוש חוזר ונשנה בסכין. למערער עבר פלילי ומעורבות קודמת בעבירות אלימות; הוא בחר לעמוד על חפותו ולנהל את משפטו עד תום, כך שהוא אינו זכאי להקלה השמורה למי שמודה במעשיו ומביע חרטה; והפגיעה שתיגרם מטבע הדברים לבני משפחתו כתוצאה ממאסרו, אינה בעלת משקל ממשי בהתחשב בחומרת מעשיו (ביחס למשקלן של נסיבות אלו בעבירת הרצח, ראו והשוו: ע""פ 1442/22  ניקולקין נ' מדינת ישראל, פסקה 17 [נבו] (28.5.2023)).",מן הכלל אל הפרט
"ע""פ 3551∕23","התוצאה היא שהעונש שנגזר על המערער הוא עונש המתחשב באופן משמעותי ביותר בנסיבות האירוע, ובמיוחד בהתגרות המנוח, ואינו מצדיק את התערבות ערכאת הערעור.",מן הכלל אל הפרט
"ע""פ 3551∕23","על כן, אני סבור כי יש לדחות את הערעור על שני חלקיו, וכך אציע לחברי ולחברתי.",מן הכלל אל הפרט
"ע""פ 3551∕23","קראתי בעיון את חוות דעתו המקיפה של חברי השופט י' אלרון. כפי שהובהר על ידיו, הדילמה שמציב המקרה שלפנינו נוגעת להיקפה של האחריות המופחתת לעבירת ההמתה, ולשאלה האם נסיבות המקרה דנן בכללותן מצדיקות את הקביעה לפיה מדובר בהמתה באחריות מופחתת. לאור התיאור העובדתי שברובו אינו שנוי במחלוקת, ולאחר שהוצג לנו הסרטון המתעד את מעשה ההמתה, אבחן את רכיביו של סעיף 301ב(ב) לחוק.",השופטת רות רונן:
"ע""פ 3551∕23","הרכיב הראשון – שחברי מכנה אותו ""התנאי הבסיסי"", נוגע למועד ביצוע ההמתה ולקשר בינה לבין מעשה ההתגרות. ההמתה צריכה להתבצע בתכוף לאחר ההתגרות כלפי הנאשם ובתגובה לה.",השופטת רות רונן:
"ע""פ 3551∕23","בא כוח המערער בטענותיו ביקש לחלק את ההתרחשויות שהביאו להמתתו של המנוח לשני חלקים: החלק הראשון, שהחל בוויכוח בין המערער לבין המנוח ונמשך בכך שהמנוח יידה סכין לעבר המערער; והחלק השני – שהחל לאחר שהמערער הוצא מהדירה על ידי חבריו, וגילה אז כי הסכין שהמנוח יידה לעברו פגעה בבטנו ופצעה אותו.",השופטת רות רונן:
"ע""פ 3551∕23","לשיטת המערער, התכיפות צריכה להיבחן מהרגע בו הוא גילה כי הסכין שהמנוח יידה לעברו פצעה אותו. גילוי זה אירע רק לאחר שחבריו של המערער הוציאו אותו מהדירה. בא כוח המערער טען כי גילוי זה הוא שהביא לאובדן העשתונות של המערער שבשלו יש מקום להטיל עליו אחריות מופחתת.",השופטת רות רונן:
"ע""פ 3551∕23","חברי בחן את מכלול האירועים כמקשה אחת, מכלול שהחל לשיטתו בהסלמה של הוויכוח המילולי על ידי המערער אשר ירק לעבר המנוח. לשיטתו, כל הבנה נורמטיבית לאיבוד העשתונות של המערער, מוצתה סמוך לאחר זריקת הסכין. הוא  אף הדגיש את משך הזמן הארוך בו המערער חזר וניסה לפגוע במנוח לאחר שהוא גילה על אודות פציעתו.",השופטת רות רונן:
"ע""פ 3551∕23","בהקשר זה מקובלת עלי טענת המערער. אני סבורה כי למצער מבחינה עובדתית, יש לבחון את תגובתו של המערער לא רק לאירוע זריקת הסכין ולמה שהתרחש בסמוך אליו, אלא גם לגילוי של הפציעה ולמה שהתרחש בסמוך לאחריו. ניתן לראות – וכך עולים הדברים הן מהסרטון והן מכתב האישום, כי המערער גילה על אודות הפציעה רק לאחר שהוצא מהדירה. ואכן באותו רגע הוא פרץ פעם נוספת לדירה, הסכין בידיו, וחזר לרדוף אחרי המנוח עד שהצליח לתפוס אותו ולהמיתו. משכך, אני סבורה כי התנאי של סמיכות הזמנים והקשר הסיבתי הוכחו במקרה דנן.",השופטת רות רונן:
"ע""פ 3551∕23","הרכיב השני – התנאי הסובייקטיבי – נוגע לקושי הניכר של הנאשם לשלוט בעצמו. נראה כי גם תנאי זה התקיים במקרה דנן. צפייה בסרטון מעלה את המסקנה הזו, כאשר המערער הודף בכוח ובאלימות את כל מי שנקרה בדרכו ומנסה למנוע ממנו להמשיך לתקוף את המנוח.",השופטת רות רונן:
"ע""פ 3551∕23","הרכיב השלישי – התנאי האובייקטיבי שלפיו מכלול הנסיבות מצדיק קביעה נורמטיבית אודות הפחתת אשמו של הנאשם. חברי ביסס את הכרעתו ביחס לטיב המעשה של המערער על התנאי הזה. כפי שחברי היטיב להסביר, המחוקק הגדיר באופן מכוון את התנאי הזה באופן עמום, תוך שהותיר ביחס אליו שיקול דעת רחב לבית המשפט למלאו בתוכן.",השופטת רות רונן:
"ע""פ 3551∕23","משכך, השאלה שיש להכריע בה היא האם מכלול הנסיבות דנן מצדיק את המסקנה הנורמטיבית לפיה יש להטיל על המערער אחריות מופחתת. במילים אחרות, האם די בכך שהמנוח הטיל לעבר המערער סכין שהייתה קודם לכן בחזקתו של המנוח, תוך יצירת סיכון ניכר לפגיעה במערער; כאשר הסכין אכן פגעה במערער ואף גרמה לו לפציעה בבטן; וכל זאת תוך קטטה אלימה בין השניים – כדי להצדיק את הקביעה הנורמטיבית לפיה יש למתן את האשם שיש להטיל על המערער.",השופטת רות רונן:
"ע""פ 3551∕23","בשאלה זו התלבטתי רבות, ובסופו של דבר באתי לכלל מסקנה כי במכלול הנסיבות הספציפיות של המקרה דנן, אין מקום להפחית את אחריותו של המערער. מדובר כאמור בהכרעה ערכית הנוגעת לאשם המוסרי שיש לייחס למעשיו של המערער לאור מכלול הנסיבות, ולשאלה האם מכלול זה מצדיק הפחתה של האחריות שיש להטיל על הנאשם או שמא יש לעשות שימוש בכלים האחרים הקיימים במסגרת חוק העונשין (כמו מתן משקל לנסיבות במסגרת גזירת הדין).",השופטת רות רונן:
"ע""פ 3551∕23","ראשית אציין כי בניגוד לחברי, אינני סבורה כי יש לזקוף לחובת המערער את העובדה שהוויכוח עבר מפסים מילוליים לפסים אלימים רק משום שהמערער היה זה שירק לעבר המנוח. זאת מאחר שמי שהפך את הקטטה לאלימה היה דווקא המנוח - ששלף באותו רגע סכין שהביא עמו מלכתחילה; ולא זו בלבד – אלא שהוא אף יידה אותה לעבר בטנו של המערער.",השופטת רות רונן:
"ע""פ 3551∕23","אף על פי כן, אינני סבורה כי הנסיבות בכללותן מצדיקות את המסקנה לה טוען המערער. לטעמי, חרף העובדה שהמערער היה בסערת רגשות לאחר שגילה כי הסכין שהמנוח זרק לעברו פצעה את בטנו, הוא פעל באופן שאין די בו כדי להצדיק הפחתה נורמטיבית של אחריותו. זאת הן לאור משך הזמן של המרדף של המערער אחרי המנוח לאחר שהוא גילה את הפציעה - המערער המשיך לרדוף אחרי המנוח כשהסכין בידו במשך מספר דקות; והן לאור אופן הפגיעה במנוח - לאחר שהמערער הצליח לתפוס את המנוח וחרף העובדה שהמנוח התחנן על חייו –דקר אותו המערער מספר פעמים בפלג גופו העליון. אין מדובר אם כן בפעולה מהירה הנעשית ללא שליטה – אלא בפעולה שארכה מספר דקות; ואין מדובר בדקירה ספונטנית ומקרית שהסתברה בסופו של דבר להיות קטלנית, אלא במספר דקירות שכוונו דווקא אל פלג הגוף העליון של המנוח, לאחר שהמערער תפס אותו אחז בו ויכול היה לכוון את הסכין לעברו. המכלול הזה אינו מצדיק הפחתה באחריות.",השופטת רות רונן:
"ע""פ 3551∕23","אני מסכימה גם ליתר רכיביו של פסק דינו של השופט אלרון, ולמסקנותיו.",השופטת רות רונן:
"ע""פ 3551∕23","אני מצטרף לחוות דעתו ומסקנותיו של חברי השופט יוסף אלרון וכן להערותיה של חברתי השופטת רות רונן, באשר לתנאים להרשעה בעבירת המתה בנסיבות של אחריות מופחתת לפי סעיף 301ב(ב)(1) לחוק העונשין, התשל""ז-1977 (להלן: החוק. עבירה זו תכונה להלן: המתה בעקבות התגרות). אף אני סבור כי בעניינו של המערער התקיימו כלל התנאים להרשעה בעבירה זו – מלבד העיקרי שבהם, שחברי מכנה ""התנאי הנורמטיבי"", ואשר קבוע בסעיף 301ב(ב)(1)(ב) לחוק. מאחר שעוסקים אנו בנושא שיש בו מן הראשוניות, אוסיף לדבריהם מספר הערות משל עצמי.",השופט עופר גרוסקופף:
"ע""פ 3551∕23","קודם שאבחן את התנאים הקונקרטיים להרשעה בעבירת המתה בעקבות התגרות אתייחס בקצרה לאופייה ולתכליתה של עבירה זו. כפי שציין חברי השופט אלרון עבירה זו היא חליפתה של דוקטרינת הקנטור בדין שקדם לרפורמה בעבירות המתה (חוק העונשין (תיקון מס' 137), התשע""ט-2019. להלן: הרפורמה בעבירות המתה או הרפורמה). עובר לרפורמה זו נדרשה, במרבית המקרים, הוכחת כוונה תחילה לצורך הרשעה בעבירת רצח (לפי סעיפים 300(א)(2) ו-301 לחוק). היעדר קנטור היה אחד מרכיבי הכוונה תחילה, והוא נתפס כרכיב המרכזי המבחין בין כוונה ""רגילה"" לבין כוונה תחילה (להלן: דוקטרינת הקנטור. ראו: דנ""פ 1042/04 ביטון נ' מדינת ישראל, פ""ד סא(3) 646, 677 (2006); ע""פ 6917/06 חרמאן נ' מדינת ישראל, פסקאות 20-19 [נבו] (1.9.2008)). במסגרת הרפורמה בעבירות המתה בוטלה הדרישה לכוונה תחילה לצורך הרשעה ברצח לפי סעיף 300(א)(2) לחוק, והוחלפה בסף נמוך משמעותית ליסוד הנפשי – כוונה (""רגילה"") או אדישות. ממילא דוקטרינת הקנטור אינה נחוצה עוד לאחר הרפורמה, ואכן אין היא מהווה עוד חלק מהמשפט הישראלי. תחת הדוקטרינה שאבד עליה הכלח מצא המחוקק לנכון לקבוע את העבירה של המתה בעקבות התגרות, המכוונות לנסיבות דומות לאלה בהן פעלה דוקטרינת הקנטור – מעשה המתה שבוצע לאחר התגרות. קיימת אף קרבה בין המבחנים המרכיבים את שתי הנורמות. נקודות ההשקה שבין דוקטרינת הקנטור לעבירת ההמתה בעקבות התגרות יוצרות פיתוי לזהות בין השתיים. עם זאת בצד הדמיון, קיימים גם הבדלים מהותיים ביניהן: דוקטרינת הקנטור ועבירת המתה בעקבות התגרות נועדו לשרת תכליות שונות, ולהתמודד עם קשיים שונים במסגרת המכלול הכללי של עבירות ההמתה. בהינתן הבדלים אלה אל לנו ליצור האחדה בפרשנות שניתן לשני ההסדרים המשפטיים הללו – במילים אחרות, ניתן אומנם ללמוד השראה מדוקטרינת הקנטור לענייננו, אך חשוב שלא ליצור האחדה בין תנאיה לבין התנאים בהם יש להרשיע בהמתה בעקבות התגרות. אפרש. ",השופט עופר גרוסקופף:
"ע""פ 3551∕23","דוקטרינת הקנטור עובר לרפורמה בעבירות המתה אִפשרה להמיר את סעיף ההרשעה בגין מעשה המתה מכוון מעבירת הרצח לעבירת ההריגה, ועל ידי כך להימנע מהטלת עונש מאסר עולם כעונש חובה, ולהגביל את העונש ל-20 שנות מאסר. עתה תפקידה של עבירת המתה בעקבות התגרות הוא אחר, שכן ממילא הרשעה בעבירת רצח, במקרה הרגיל, אינה מחייבת הטלת מאסר עולם, שהרי כיום עונש זה הוא העונש המרבי בגין ההרשעה, ואינו עונש חובה (אלא אם מתקיימות דרישות נוספות, המביאות את המעשה לכדי רצח בנסיבות מחמירות לפי סעיף 301א לחוק). על כן התפקיד העיקרי של עבירת ההמתה בעקבות התגרות אינו במישור העונש אלא במישור התיוג הערכי – דהיינו, יצירת התאמה בין רמת הקלון החברתי המוטל על הממית לבין מידת האשמה הגלומה במעשיו (אוהד גורדון ""נוסחת הקנטור"" משפטים מד 159, 221 (2013); מרדכי קרמניצר וחאלד גנאים הרפורמה בעבירות ההמתה (2019) לאור עקרונות היסוד של המשפט ומחקר היסטורי והשוואתי 383-379 (2020) (להלן: קרמניצר וגנאים); ע""פ 640/21 עאמר נ' מדינת ישראל, פסקה 57 לחוות דעתו של השופט אלכס שטיין [נבו] (7.7.2022)). הרשעה בהמתה בעקבות התגרות, לפיכך, היא דרך להימנע מלהטיל על אדם את אות הקין הכרוך בהרשעה ברצח, מבלי לערער על עצם האיסור להמית אחר, ותוך הקניית שיקול דעת ראוי לבית המשפט לגזור לו את העונש המתאים בנסיבות המקרה (עד 20 שנות מאסר), מבלי לפגוע במדיניות הענישה בעבירת רצח. לעבירת המתה בעקבות התגרות (לצד החלופות האחרות בעבירת המתה בנסיבות של אחריות מופחתת) ישנו תפקיד חשוב נוסף: באמצעות סינון מי שמידת אשמתו נמוכה יותר, עבירת ההמתה בנסיבות של אחריות מופחתת משמרת את האפיון המחמיר שהוקנה לעבירת הרצח, כך שלא ייגרם ""דילול"" בתיוג החברתי הקיים ביחס לעבירה זו. ",השופט עופר גרוסקופף:
"ע""פ 3551∕23","השוני בתכליות העומדות בבסיס דוקטרינת הקנטור ועבירת המתה בעקבות התגרות מוביל לשוני בפרשנות ההסדרים הללו. אבחנה בסיסית לעניין זה נוגעת ליסוד הנפשי שבו מבוצע מעשה ההמתה. במסגרת החוקית שקדמה לרפורמה בעבירות המתה חלה דוקטרינת הקנטור רק במקרים בהם התקיימה כוונה להמית, והיא שימשה כאמצעי המרכזי להבחין בין מקרים חמורים במיוחד של כוונה, העולים לכדי כוונה תחילה לבין מקרים אחרים, בהם היסוד הנפשי פחוּת. מנגד, היסוד הנפשי הנלווה להרשעה בעבירת המתה בעקבות התגרות אינו אחיד – החל ממקרים בהם מועלית טענת התגרות במצבים של המתה ""לאחר תכנון או לאחר הליך ממשי של שקילה וגיבוש החלטה להמית"" (סעיף 301א(א)(1) לחוק), ועד מקרים המצויים אך מעט מעל לקו התפר שבין אדישות לקלות דעת.",השופט עופר גרוסקופף:
"ע""פ 3551∕23","ביודענו רקע זה, סבורני כי ההבחנה המרכזית שיש לנקוט בה במסגרת הדיון בעבירת המתה בעקבות התגרות נוגעת ליסוד הנפשי של הנאשם: אמנם ישנם מקרים בהם תחול עבירה זו על המתה בכוונה, אך, בעיקרו של דבר, יש להשתמש בעבירת המתה בעקבות התגרות במקרים של המתה באדישות. אכן – בעוד שתחום המחייה של דוקטרינת הקנטור היה אך ורק מעשי המתה מכוונים, תחום המחייה העיקרי (גם אם לא היחידי) של חליפתה, עבירה ההמתה בעקבות התגרות, הוא מעשי המתה באדישות. הטעם לכך הוא הזיקה ההדוקה שבין היסוד הנפשי בו מבוצע מעשה ההמתה ובין מידת האשם שהיא, כאמור, אמת המידה המרכזית להתקיימות המתה בעקבות התגרות. עקרון האשמה במשפט הפלילי משמיע כי ""הגדרת מעשהו של אדם כעבירה פלילית מותנית ביחסו האידיאולוגי השלילי כלפי הערך החברתי המוגן על-ידי איסור העבירה"" – קרי, בקיומו של יסוד נפשי נלווה לעבירה (ש""ז פלר יסודות בדיני העונשין כרך א 43 (1984); ע""פ 6026/11 טמטאווי נ' מדינת ישראל, פסקה 81 [נבו] (24.8.2015); עדיאל זימרן ""מגמות במשפט החוקתי-פלילי בישראל  לאור ניתוח מושגי של 'כבוד האדם'"" משפטים מט 383 (2019); אהרן ברק ""הקונסטיטוציונליזציה של המשפט הפלילי המהותי והדיוני""  ספר מרים נאור 125, 144-142 (אהרן ברק ואח' עורכים 2023)). במקרים של המתה באדישות קיימת מידה מופחתת של אשמה ביחס למקרים של המתה בכוונה, ולעניין זה יש משקל  משמעותי לצורך הרשעה בעבירת המתה בעקבות התגרות (וראו בפסקאות 18-17 לחוות דעתו של חברי, השופט אלרון וכן את דבריו בע""פ 6063/21 מדינת ישראל נ' יאסין, פסקה 42 [נבו] (26.3.2024)). ",השופט עופר גרוסקופף:
"ע""פ 3551∕23","מנגד, לשיטתי, אין מקום להתחשב ביסוד הנפשי בעת בחינת התנאים האחרים – ביצוע מעשה ההמתה בתגובה להתגרות ובתכוף לה, וקושי סובייקטיבי ניכר ביכולת הנאשם לשלוט בעצמו. עם זאת, בהשוואה לפרשנות שהוקנתה לתנאי הסף ולמבחן הסובייקטיבי במסגרת דוקטרינת הקנטור שקדמה לרפורמה בעבירות המתה, ראוי לפרש תנאים אלה באופן מרחיב (וראו את עמדת השופט אלרון ביחס להגדרת המונח ""התגרות"", בפסקה 31 לחוות דעתו). תוך נתינת הדעת לתובנות אלה, אני סבור, כחברתי השופטת רונן, כי בענייננו התקיימו תנאי הסף והמבחן הסובייקטיבי של עבירת המתה בעקבות התגרות. אפרט קמעה.",השופט עופר גרוסקופף:
"ע""פ 3551∕23","ראשית – באשר לתנאי התכיפות והקשר הסיבתי בין מעשה ההמתה לבין מעשה ההתגרות, הקבועים בסעיף 301ב(ב)(1) רישא. כאמור, לשיטתי, תנאים אלו התקיימו בעניין שלפנינו. הטעם לכך הוא שיש לראות את מסכת האירועים שבמוקד ההליך כרצף אחד, ולא ניתן לפצלו לשני אירועים נפרדים. בין תחילת העימות ובין הרגע בו דקר המערער את המנוח בחזה, דקירה שהובילה למותו, חלפו פחות משתי דקות. אכן, בפרק הזמן הזה הייתה שהות קצרה, כמה שניות בלבד, שבמהלכן שהה המערער מחוץ לחדר בו התרחשה הקטטה וגילה את הפציעה בבטנו. איני סבור כי ניתן לראות הפסקה רגעית זו בקטטה כפרק זמן שהספיק למערער לצורך ""התקררות"", והמצדיק לנתק בין מעשה ההתגרות לבין התגובה הקטלנית. לפיכך אין מניעה לקבוע כי מעשה ההמתה נעשה ""בתכוף"" להתגרות – ובפרט, לגילוי תוצאותיה על ידי המערער.",השופט עופר גרוסקופף:
"ע""פ 3551∕23","אשר לקשר סיבתי – כזכור, בית משפט קמא מצא כי לא מתקיים קשר סיבתי בין זריקת הסכין מצד המנוח ובין מעשה ההמתה שכן ""תגובתו של הנאשם לאירוע זריקת הסכין הייתה הרמת הסכין מהרצפה ותקיפת המנוח תוך הכאתו על ראשו באמצעות קת הסכין. כאן מסתיים הקשר בין ההתגרות לבין ההכאה"" (הכרעת הדין של בית המשפט המחוזי, עמ' 20 (להלן: הכרעת הדין)). מסקנה זו קשה לקבל. הגם שלהפסקה הרגעית עשויה להיות השפעה מסוימת מבחינת ההערכה הנורמטיבית של מעשי המערער, צפייה בסרטונים מלמדת כי מנקודת מבטו של המערער גם דקירת המנוח בחזה הייתה תגובה להטלת הסכין.",השופט עופר גרוסקופף:
"ע""פ 3551∕23","הסרטונים המתעדים את האירוע מעידים גם על התקיימות הרכיב השני של המתה בעקבות התגרות – קושי ניכר שנגרם ליכולת השליטה העצמית של המערער (סעיף 301ב(ב)(1)(א) לחוק). עניינה של דרישה זו, כפי שציין חברי השופט אלרון, באופייה האמוציונלי המובהק של תגובת המערער להתגרות (בפסקה 32 לחוות דעתו). בענייננו, המערער, שדומה כי זעמו כלפי המנוח התעורר עוד לפני זריקת הסכין, איבד את עשתונותיו ברגע שנזרקה לעברו הסכין. כבר בחלקו הראשון של האירוע, דהיינו בטרם יציאתו מהחדר, המערער פעל באופן משולח כל רסן כדי לנקום במנוח, ורק עוז רוחם של כמה ממשתתפי המשחק, שהגנו בגופם על המנוח מול סכינו של המערער, מנעה ממנו מלכלות את זעמו במנוח כבר בשלב זה. מיד לאחר שיצא מהחדר, משגילה שהסכין לא רק נזרקה לכיוונו, אלא גם פצעה אותו בבטנו, לא היה די גם באותם אמיצים שביקשו לגונן על המנוח, שכן את חמתו של המערער, ואת כוחו המשחית, לא ניתן היה עוד לרסן.",השופט עופר גרוסקופף:
"ע""פ 3551∕23","	למעלה מן הצורך יוער כי קיים קושי במסקנת בית משפט קמא לפיה התנאי הסובייקטיבי לא התקיים שכן המערער לא טען, ""לא בחקירתו במשטרה ולא בעדותו בבית המשפט, כי איבד את עשתונותיו והתקשה לשלוט בעצמו, אלא ניסה לבסס טענת הגנה עצמית"" (הכרעת הדין, בעמ' 21). הגם שהמערער נקט בקו הגנה שונה, מהראיות שהוצגו בהליך עולה בבירור כי גילוי הפציעה עורר בשנית את חמתו של המערער וכי, בעת שדקר את המנוח, פעל המערער מתוך זעם משולח רסן. המערער ""השתגע"", כדברי שני עדים, ""צעק והתעצבן"" על הנוכחים, כדברי עד אחר, ואיים עליהם – ""אל תחזיקו אותי אף אחד"" (הכרעת הדין, בעמ' 17-16). בית המשפט קמא דחה את טענת המערער כי הוא פעל כפי שפעל בגלל שפחד מאלימות מצד המנוח. תחת זאת, קבע בית המשפט קמא, כי ""הראיות מלמדות שהמנוח הוא זה שדווקא פחד מה[מערער] [...] כל הנסיבות מלמדות שה[מערער] שלט בכל ההתרחשות לאחר ההתגרות"". אכן כך. אלא שעניינו של התנאי הסובייקטיבי אינו בשאלה האם המערער פחד מהמנוח או בשאלה האם המערער שלט בהתרחשויות (ברי כי במישורים אלו טענות המערער הן טענות סרק). עניינו של תנאי זה במידת השליטה העצמית של המערער. השאלה שמעלה התנאי הסובייקטיבי היא האם מעשי המערער בוצעו בדם קר או מתוך סערת רגשות, בעקבות השפעה אמוציונלית עזה של ההתגרות על המערער. מהסרטונים והעדויות של הנוכחים האחרים בזירת האירוע עולה כי התשובה לשאלה זו היא כי מעשי הנאשם בוצעו מתוך סערת רגשות. ויודגש – משמעותו של תנאי זה היא פגיעה ביכולתו של הנאשם לשקול באופן רציונלי את המשמעות של מעשיו, ולא אובדן שליטה פיזיולוגי על גופו (ראו והשוו, לעניין התנאי המקביל במסגרת דוקטרינת הקנטור: ע""פ 339/84 רבינוביץ נ' מדינת ישראל, פ""ד לט(4) 253, 262 (1985); ע""פ 759/97 אליאבייב נ' מדינת ישראל, פ""ד נה(3) 459, 475 (2001); ע""פ 1354/03 דקר נ' מדינת ישראל, פ""ד נח(2) 83, 95 (2004); מרדכי קרמניצר וליאת לבנון ""על היסוד של היעדר קנטור בהגדרת ה'כוונה תחילה' בעקבות דנ״פ 1042/04 ביטון נ' מדינת ישראל"" ספר דויד וינר – על משפט פלילי ואתיקה 547, 578-577 (דרור ארד-אילון ואח' עורכים 2009)).",השופט עופר גרוסקופף:
"ע""פ 3551∕23","מהאמור לעיל עולה כי התנאים הקבועים בסעיף 301ב(ב)(1) רישא לחוק והתנאי הקבוע בסעיף 301ב(ב)(1)(א) לחוק מתקיימים בעניינו. בכל זאת, כחברי וחברתי, אינני סבור כי יש מקום להתערב בהרשעתו של המערער בעבירה של רצח. הטעם לכך הוא ש""התנאי הנורמטיבי"" להרשעה בהמתה בעקבות התגרות אינו מתקיים בעניינו. שני שיקולים מרכזיים מביאים אותי למסקנה זו.",השופט עופר גרוסקופף:
"ע""פ 3551∕23","ראשית, היסוד הנפשי בו בוצע מעשה ההמתה הוא במובהק כוונה. אכן, כפי שהדגיש השופט אלרון, ראוי היה לקבוע בהכרעת הדין אם המערער פעל מתוך כוונה או אדישות במסגרת הכרעת הדין, ולמצוא, נוכח הראיות שנפרסו בפני בית המשפט המחוזי, כי מעשיו של המערער עולים לכדי כוונה לגרום למות המנוח. במצב דברים זה, כמובהר לעיל, רק במקרים יוצאי דופן יהיה ראוי להמיר את הרשעת הנאשם ברצח להרשעה בהמתה בעקבות התגרות. האלימות הברוטלית בה גרם המערער למותו של המנוח מקשה עד מאד לקבל את טענתו כי ענייננו נמנה על אותם מצבים חריגים, גם כשניתן משקל מלא להתגרות החמורה מצדו של המנוח. אחזור על תיאור מעשה הקטילה המזעזע: המערער חזר לדירה לאחר שגילה כי הסכין שהטיל לעברו המנוח פצעה אותו, תוך שהוא מבהיר לנוכחים האחרים במקום, שניסו קודם לכן להפריד בינו ובין המנוח, כי זו הפעם הוא לא יענה להפצרותיהם, וכי ""אני לא אעזוב אותו"" או ""אל תחזיקו אותי אף אחד"" (כך העידו הנוכחים האחרים במקום. ראו בהכרעת הדין, בעמ' 16). כשהמערער חזר לחדר הוא אחז במנוח בצווארו, הצמידו לקיר, ודקר אותו בבית החזה בעוד שהמנוח פונה למערער באומרו ""אתה הורג אותי"" או ""אל תהרוג אותי"" (ראו בהכרעת הדין, בעמ' 18). אכן קשה לקבל כי התגרות המנוח, אף אם היא חמורה, מממתנת את אשם המערער, כשאצל האחרון מתגבשת כוונה חד משמעית ובלתי מתפשרת ליטול חיים – כוונה המיתרגמת למעשי אלימות קשים, תוך התעלמות בוטה מתחינותיהם של המנוח ושל הנוכחים האחרים במקום (וראו בסיפא לפסקה 45 לחוות דעתו של השופט אלרון). מעשה המתה שכזה אכן ""מזעזע נפש אדם"" (שם, בפסקה 47), והאכזריות המשתקפת ממנו תומכת במסקנה שבנסיבות העניין אין בהתגרות כדי למתן את אשמת המערער.",השופט עופר גרוסקופף:
"ע""פ 3551∕23","שנית, למערער חלק מרכזי בהסלמת הוויכוח בינו לבין המנוח, ומשכך יכולתו להיבנות מההתגרות שכוונה לעברו במהלך העימות היא מוגבלת. כזכור, במהלך משחק קלפים התעורר ויכוח בין המערער למנוח בעניין שטר כסף קרוע, שאותו המנוח ביקש מהמערער להחליף בשטר אחר. המערער סירב לכך, ולאחר שהשניים קיללו זה את זה, נעמד המערער, הושיט את ידו לכיוון המנוח (שהיה בצידו השני של השולחן סביבו התנהל המשחק), וניסה לתפוס בבגדיו. בנוסף ירק המערער לכיוון המנוח. אז שלף המנוח סכין והטיל אותה לכיוון המערער (ראו בסרטון ת/1ב שהוגש לעיוננו, בשעה 08:58:10 ואילך). עוד קודם להטלת הסכין על ידי המנוח, אם כן, המערער נקט באלימות פיזית כלפי המנוח, כשניסה לתפוס את חולצתו וכשירק לכיוונו. דומה כי המשתתפים האחרים במשחק הבינו, עוד לפני הטלת הסכין, כי פניו של המערער לתקיפה אלימה, וברגע שהמערער נעמד, הם החלו במאמצים להפריד בין המערער למנוח (כאשר אחד מהמשתתפים במשחק נעמד ומנסה לחצוץ בין השניים, ואחר ניגש למערער בניסיון להרגיעו).",השופט עופר גרוסקופף:
"ע""פ 3551∕23","המערער נטל, אם כן, חלק פעיל בהסלמת הוויכוח לתגרה אלימה. הגם שעליית המדרגה המשמעותית ביותר בעימות נעשתה כשהמנוח הטיל לעבר המערער סכין, המערער נטל חלק פעיל בהסלמה זו. העובדה כי קיים קשר סיבתי (משפטי ולא רק עובדתי) בין ההתגרות שהופנתה כלפי המערער לבין מעשיו עובר להתגרות תומכת במסקנה הנורמטיבית כי אשמת המערער לא מותנה בנסיבות העניין. הזיקה הסיבתית בין מעשי המערער ובין ההתגרות מצד המנוח היא ספציפית וברורה – אלמלא המערער היה מסלים את הוויכוח, ומביע באורח ברור את כוונתו לנקוט באלימות פיזית כלפי המנוח, ניתן להניח כי המנוח לא היה מגיב בהטלת הסכין (וזאת בפרט נוכח פערי הכוחות ביניהם – המערער הוא אדם גדול-ממדים שחוסנו הפיזי עלה באופן ניכר על זה של המנוח). המסקנה היא כי בין מעשי המערער ובין ההתגרות קיים קשר סיבתי ישיר אשר יש לו משקל לא מבוטל בעת ההכרעה בעניין התנאי הנורמטיבי.",השופט עופר גרוסקופף:
"ע""פ 3551∕23","	ניתן להקביל את עניינו של המערער לנסיבות של כניסה למצב בהתנהגות פסולה, לפי סעיפים 34י ו-34יד לחוק, העוסקים בהשלכות של התנהגות דומה על קיומם של סייגים שונים לאחריות הפלילית. המלומדים פרופ' מרדכי קרמניצר ופרופ' חאלד גנאים מציעים, בספרם, כי הדוקטרינה שעניינה כניסה למצב בהתנהגות פסולה תוחל על מצבים של המתה בעקבות התגרות בהתקיים שני תנאים: ראשית, התנהגות הנאשם הייתה לא-חוקית או פסולה, והייתה יכולה להיחשב, בעצמה, התגרות; שנית, ישנה זיקה עניינית בין התנהגות הנאשם והתנהגות המתגרה, ובכלל זה רציפות בזמן ובמקום בין הדברים (קרמניצר וגנאים, בעמ' 441-439). שני התנאים מתקיימים בענייננו, ומשכך, יש לראות בהתנהגות המערער עובר להמתה כשיקול בעל משקל בעת בחינת התנאי הנורמטיבי (וזאת גם אם נקבל כי אין מדובר בשיקול השולל באופן מוחלט את תחולת עבירת ההמתה בעקבות התגרות). כל קביעה אחרת תותיר בגדרי עבירה זו נאשמים רבים שמעשיהם מביעים מידה משמעותית של פסול חברתי. כך הסבירה את הדברים השופטת דפנה ברק-ארז, עובר לרפורמה בעבירות המתה: ""אינני סבורה שניתן לתת תוקף לכך שכל פעולה אלימה במסגרת תגרה תוכל להיחשב כ'קינטור'. אם היינו עושים כן – כל תגרת רחוב פשוטה וכל מעשה אלימות היו מניחים יסוד לטענת קינטור"" (ע""פ 2760/14 אוחיון נ' מדינת ישראל, פסקה 73 [נבו] (7.10.2015)). הגם שלא ניתן להקיש ישירות מפסיקה שקדמה לרפורמה באשר לדין הנוהג שלאחריה, לא נס ליחן של ההצדקות העומדות בבסיס מסקנה זו.  ",השופט עופר גרוסקופף:
"ע""פ 3551∕23","מהאמור לעיל עולה כי למרות שהמנוח התגרה במערער בתכוף למעשה ההמתה, ושבעקבות ההתגרות המערער התקשה במידה ניכרת לשלוט בעצמו, לא חל בענייננו מיתון באשמת המערער, כמובנו בסעיף 301ב(ב)(1)(ב) לחוק. ודוק, משמעות הדברים אינה כי לא היה מקום להתחשב כלל בהתגרות שהופנתה כלפי המערער, אלא שיש להתחשב בהתגרות זו במסגרת גזירת העונש בלבד, ולא על דרך של המרת סעיף האישום, וביטול תיוגו כרוצח. כך נהג בית המשפט קמא, כשהעמיד את עונשו של המערער על 21 שנה – וזאת חלף עונש מאסר העולם לו היה נידון, כך ניתן להניח בנסיבות המקרה, אלמלא ההתגרות שהופנתה כלפיו.",השופט עופר גרוסקופף:
"ע""פ 3551∕23",	הוחלט כאמור בפסק דינו של השופט י' אלרון.,שופט
"ע""פ 3551∕23","ניתן היום, ‏ז' באב התשפ""ד (‏11.8.2024).",שופט
"ע""פ 3551∕23",נוסח מסמך זה כפוף לשינויי ניסוח ועריכה,5129371512937154678313
"ע""פ 3551∕23","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371512937154678313
"ע""פ 3551∕23",יוסף אלרון עופר גרוסקופף 54678313-3551/23,5129371512937154678313
