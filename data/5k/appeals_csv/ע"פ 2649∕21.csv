verdict,text,part
"ע""פ 2649∕21",בבית המשפט העליון בשבתו כבית משפט לערעורים פליליים,nothing
"ע""פ 2649∕21","ע""פ  2649/21",nothing
"ע""פ 2649∕21",כבוד השופט י' אלרון,לפני:	
"ע""פ 2649∕21",כבוד השופטת ג' כנפי-שטייניץ,לפני:	
"ע""פ 2649∕21",כבוד השופט י' כשר,לפני:	
"ע""פ 2649∕21",מדינת ישראל,המשיבים:
"ע""פ 2649∕21","משפחת המנוח מ""ב ז""ל",המשיבים:
"ע""פ 2649∕21","משפחת המנוח א""ל ז""ל",המשיבים:
"ע""פ 2649∕21","משפחת המנוח ש""א ז""ל",המשיבים:
"ע""פ 2649∕21","ל""ס",המשיבים:
"ע""פ 2649∕21","ע""ב",המשיבים:
"ע""פ 2649∕21","עא""ק",המשיבים:
"ע""פ 2649∕21","ערעור על גזר דינו של בית המשפט המחוזי מרכז-לוד ב-תפ""ח 3868-05-14 [פורסם בנבו] מיום 3.3.2021 שניתן על ידי הנשיאה ר' לורך והשופטים צ' דותן ו-ע' וינברג-נוטוביץ",המשיבים:
"ע""פ 2649∕21","ב' בטבת התשפ""ד       ",תאריך הישיבה:
"ע""פ 2649∕21",בשם הסניגוריה הציבורית:,בשם המערער:
"ע""פ 2649∕21","עו""ד שירן ברגמן",בשם המערער:
"ע""פ 2649∕21","עו""ד יגאל בלפור ",בשם המערער:
"ע""פ 2649∕21","עו""ד רחלי זוארץ לוי",בשם המשיבים:
"ע""פ 2649∕21","עו""ד שרית טובבין ",המשיבות 3-2:
"ע""פ 2649∕21","יניב ואקי, ""תקרת הפיצוי לנפגע עברה בהליך הפלילי"", מאזני משפט, יא (תשע""ו) 221",כתבי עת:
"ע""פ 2649∕21",יעקב קדמי   על סדר הדין בפלילים - חלק ראשון - הליכים שלפני משפ,ספרות:
"ע""פ 2649∕21","חוק העונשין, תשל""ז-1977: סע'  77(א), 298, 300(א), 301א, 301א(א)(9), 310ג, 333, 335(א)(2)",חקיקה שאוזכרה: 
"ע""פ 2649∕21","חוק סדר הדין הפלילי [נוסח משולב], תשמ""ב-1982: סע'  153(א)",חקיקה שאוזכרה: 
"ע""פ 2649∕21",מיני-רציו:,חקיקה שאוזכרה: 
"ע""פ 2649∕21","* המערער הורשע בשלוש עבירות של רצח באדישות ושלוש עבירות של גרימת חבלה חמורה בנסיבות מחמירות בגינן הוטל עליו עונש של 27 שנות מאסר בפועל, מאסר על תנאי ופיצוי על סך 40,000 ש״ח עבור כל אחד מהפצועים, ו- 200,00 ש""ח לכל אחת ממשפחות המנוחים.",חקיקה שאוזכרה: 
"ע""פ 2649∕21",* עונשין – עבירת הרצח – רצח באדישות,חקיקה שאוזכרה: 
"ע""פ 2649∕21",* עונשין – עבירת הרצח – תיקון 137,חקיקה שאוזכרה: 
"ע""פ 2649∕21",* עונשין – ענישה – מדיניות ענישה: עבירת רצח,חקיקה שאוזכרה: 
"ע""פ 2649∕21",* עונשין – ענישה – מדיניות ענישה: אחדות הענישה,חקיקה שאוזכרה: 
"ע""פ 2649∕21",* עונשין – ענישה – דרכי ענישה: פיצויים,חקיקה שאוזכרה: 
"ע""פ 2649∕21",* עונשין – ענישה – מדיניות ענישה: התערבות ערכאת ערעור,חקיקה שאוזכרה: 
"ע""פ 2649∕21",* דיון פלילי – הודאה – חזרה מהודאה,חקיקה שאוזכרה: 
"ע""פ 2649∕21","המערער הורשע בשלוש עבירות של רצח באדישות ושלוש עבירות של גרימת חבלה חמורה בנסיבות מחמירות בגינן הוטל עליו עונש של 27 שנות מאסר בפועל, מאסר על תנאי ופיצוי על סך 40,000 ש״ח עבור כל אחד מהפצועים, ו- 200,00 ש""ח לכל אחת ממשפחות המנוחים. הערעור נסוב על חומרת העונש. רקע: נוכח כישלון שותפותו ""העסקית"", המערער תכנן להגיע לבית הקפה של יריבו מצויד בחומר דליק, יחד עם שניים נוספים, ובהגיעו למקום שפך את החומר הדליק. כתוצאה ממעשי המערער האש שפרצה אחזה בגופם של שלושה אנשים ששיחקו לתומם בבית קפה ובכך מצאו את מותם. לצדם, נגרמו ל-3 נוספים כוויות נרחבות על גופם. שותפיו למעשה הורשעו במסגרת הסדרי טיעון אשר כללו הסכמות לעניין העונש בריבוי עבירות של המתה בקלות דעת וגרימת חבלה חמורה בנסיבות מחמירות ונגזר עליהם עונש של 17 שנות מאסר בפועל לצד ענישה נלווית ופיצוי למשפחות המנוחים בסך כולל של 80,000 ש""ח.",.
"ע""פ 2649∕21","ביהמ""ש העליון (מפי השופט י' אלרון, בהסכמת השופטים ג' כנפי-שטייניץ וי' כשר) דחה את הערעור מהטעמים הבאים:",.
"ע""פ 2649∕21","ראשית, בכל הנוגע לבקשת המערער לחזור בו מהודאתו, אותה הביע בדיון בערעור. סעיף 153(א) לחסד""פ קובע כי ביהמ""ש רשאי להיעתר לבקשה לחזרה מהודאה מ״נימוקים מיוחדים שיירשמו״. סמכות זו מתפרשת על כל שלבי המשפט, אולם בשלב הערעור תתאפשר חזרה מהודאה רק בנסיבות חריגות ונדירות, למשל, כשהנאשם לא הודה באופן חופשי ומרצון; לא הבין את משמעות הודאתו; וכשנפל כשל בייצוגו העולה לכדי עיוות דין. באופן מהותי, נבחן מניע הנאשם בבקשתו – האם מדובר ברצון כן ואמיתי לחזור מהודאת שווא או במהלך טקטי שנועד לגרוף תועלת משפטית. משכך, ישנה חשיבות לעיתוי הבקשה, והעלאתה רק בשלב הערעור מהווה טעם משמעותי לדחותה נוכח החשש כי היא נובעת מאכזבת הנאשם מעונשו; במקרה דנן, לאחר חקירת העדים ושמיעת הראיות, ובעקבות שיח ממושך עם המשיבה, המערער בחר להודות במיוחס לו בהסדר טיעון. הודאה זו ניתנה באופן חופשי ומרצון, תוך שהמערער הבין את תוכנה. רק בשלב הערעור על גזר דינו, העלה את בקשתו תוך שהוא טוען כי הודה ב""דבר שלא היה ולא נברא"" ומלין על ייצוגו המשפטי. פגם בייצוגו המשפטי, לא כל שכן פגם שבכוחו להצדיק חזרה מהודאה – אין בנמצא. מתעורר אפוא חשד ממשי כי בקשת המערער נובעת מאכזבתו מהעונש שהושת עליו ולכן דין הבקשה להידחות.",.
"ע""פ 2649∕21","מכאן לערעור על חומרת העונש. הלכה היא כי ביהמ""ש ייטה שלא להתערב בעונש שהושת על ידי הערכאה הדיונית אלא במקרים בהם ניכרת חריגה קיצונית ממדיניות הענישה הנוהגת במקרים דומים, או כאשר נפלה על פני הדברים טעות מהותית ובולטת בגזר הדין. עניינו של המערער אינו נמנה עם מקרים חריגים אלה.",.
"ע""פ 2649∕21","כאמור, ענייננו בשלוש עבירות של גרימת חבלה חמורה בנסיבות מחמירות ושלוש עבירות רצח ביסוד נפשי של אדישות.",.
"ע""פ 2649∕21","הרפורמה בעבירות ההמתה יצרה מדרג חדש של עבירות אשר נועד לבטא את חומרת מעשי ההמתה השונים ועיקרון האשמה של מבצעיהן, ובהתאמה את העונש ההולם שיש לקבוע בצדן. במדרג זה, מעשה המתה ביסוד נפשי של אדישות חוסה תחת עבירת הרצח ""הבסיסית"" (סעיף 300(א) לחוק) – אשר חמורה ממנה רק עבירת הרצח בנסיבות מחמירות (סעיף 301א לחוק). זאת, חלף מיקומו עובר לרפורמה תחת עבירת ההריגה. בכך, המחוקק ביקש לבטא את החומרה הרבה שייחס למעשה ההמתה ביסוד נפשי של אדישות ולמידת האשם של מבצעו באמצעות ״תיוגו כ׳רוצח׳ על כל המשתמע מכך ו-׳אות הקין׳ שיישא בעקבות מעשיו״. בהתאם, הוחמר גם העונש הקבוע בצד עבירה זו – מעונש של 20 שנות מאסר כעונש מרבי טרם הרפורמה למאסר עולם כעונש מרבי.",.
"ע""פ 2649∕21","בעניינו של המערער, בגין רציחת המנוחים, כמו גם הכוויות המשמעותיות שנגרמו ל-3 אנשים נוספים, נגזר עליו עונש של 27 שנות מאסר בפועל. על רקע האמור, ניכר כי תוצאה עונשית זו אינה מקימה כל עילה להתערבות. על פניה, היא מקלה עד מאוד עם המערער.",.
"ע""פ 2649∕21","במישור העקרוני, הוטעם כי מעשה המתה באמצעות הצתה עשוי להיכנס אף בגדרי העבירה החמורה ביותר בספר החוקים – רצח בנסיבות מחמירות. זאת, גם כאשר הרצח נעשה ביסוד נפשי של אדישות. לאורך הליך החקיקה של הרפורמה בעבירות ההמתה, היווה מעשה ההצתה דוגמה טיפוסית למקרה שבו נגרמת סכנה ממשית לחיי אדם נוספים נוסף על קורבן הרצח. במקרים שבהם מעשה המתה באמצעות הצתה נכנס בגדרי נסיבה 301א(א)(9), עונשו של הממית יהא עונש מאסר עולם כעונש חובה – אף אם פעל ביסוד נפשי של אדישות.",.
"ע""פ 2649∕21","לא נמצא ממש גם בטענותיו באשר לפער בענישה בינו לבין שותפיו. עקרון האחידות בענישה מהווה נדבך משמעותי בגזירת העונש ונועד להבטיח שוויון בפני החוק ולמנוע שרירותיות בענישה. הוא מורנו כי ראוי להחיל שיקולי ענישה דומים על מקרים דומים מבחינת סוג העבירות, אופיין והנסיבות האישיות של הנאשמים. כאשר עסקינן באותה פרשה עבריינית, חשיבותו של עיקרון זה מוגברת, והוא מחייב כי היחס בין העונש שנגזר על המעורבים ישקף את חומרת השתתפותם היחסית בה. במקרה דנא עיקרון האחידות בענישה לא הופר כלל ועיקר. ביהמ""ש קמא הטעים כי חלקו היחסי של המערער בפרשה גדול באופן משמעותי מחלקם של שותפיו, וניכר הן מהיותו בעל המניע להתרחשותה; הן מהמעשים האקטיביים שביצע במהלכה, בכללם יצירת הסיכון הקונקרטי בשפיכת החומר הדליק. חלקם השונה של המעורבים בפרשה בא לידי ביטוי גם בהרשעתם בעבירות שונות אשר נעשתה על יסוד הודאתם בהסדרי הטיעון – המערער ברצח ""בסיסי"" ביסוד נפשי של אדישות והאחרים בהמתה בקלות דעת. בצדן של עבירות אלה קבע המחוקק מלכתחילה עונשים שונים המצדיקים פער בענישה. פער זה מוצדק בענייננו ביתר שאת, נוכח ההסכמות השונות אליהן הגיעו הצדדים לעניין העונש בהסדרי הטיעון. כך, בעניינם של אחרים הסכימו הצדדים כי השניים ירצו עונש של 17 שנות מאסר בפועל, בעוד שכל שהוסכם בעניין המערער הוא שהמדינה תעתור לעונש של שלושה מאסרי עולם לריצוי בחופף. עוד הוער, כי הסכמות אלה מתבססות גם על הנסיבות האישיות השונות של המעורבים.",.
"ע""פ 2649∕21","בכל הנוגע להיקף הפיצוי, נקודת המוצא היא שאין להתערב בשיקול דעתה של הערכאה הדיונית בקביעת הפיצוי, למעט במקרים יוצאי דופן בהם חרגה באופן קיצוני משיעור הפיצוי הראוי; פיצוי מכוח סעיף 77(א) לחוק נועד ליתן מזור לנפגעי העבירה על הכאב והסבל שסבלו בעטיה. תקרת הפיצוי, הקבועה אף היא בסעיף זה, נועדה בעיקרה לאזן בין מטרה זו, שהיא אזרחית במהותה, לבין המגבלות הנובעות ממימושה בהליך הפלילי. לאורך השנים, המחוקק העלה את תקרת הפיצוי פעמים מספר, באופן המדגיש את הצורך כי הפיצוי ייתן מענה ממשי לנזק של נפגעי העבירה. בענייננו, הפיצוי שנפסק לחובת המערער ראוי בנסיבות העניין נוכח רצח המנוחים, בגינם הורשע בשלושה מעשי רצח נפרדים, והחבלות החמורות שגרם לשלושת הפצועים. הוא אף נמוך מהתקרה הקבועה בסעיף 77(א) לחוק ופירושה בפסיקה. בהקשר זה הודגש כי תקרת הפיצוי אשר היה ניתן, באופן עקרוני, לגזור על המערער אינה מושפעת מקביעת ביהמ""ש המחוזי כי גם השניים האחרים יפצו את משפחות המנוחים. שכן, ניתן לחייב כל אדם שהורשע בפיצוי עד לתקרה הקבועה בחוק.",.
"ע""פ 2649∕21","סוף דבר, לא רק שאין בעונש אשר נגזר על המערער סטייה לחומרה, אלא שכאמור, על פני הדברים, מדובר בתוצאה עונשית מקלה עד מאוד.",.
"ע""פ 2649∕21","	יצחק סילברה (להלן: המערער), הורשע בשלוש עבירות של רצח באדישות ושלוש עבירות של גרימת חבלה חמורה בנסיבות מחמירות. בגזר דינו של בית המשפט המחוזי מרכז-לוד (הנשיאה ר' לורך, השופט צ' דותן והשופטת ע' וינברג-נוטוביץ) מיום 3.3.2021  ב-תפ""ח 3868-05-14, [פורסם בנבו] נגזר עליו עונש של 27 שנות מאסר בפועל, לצד ענישה נלווית. הערעור נסוב על חומרת העונש. ",השופט י' אלרון:
"ע""פ 2649∕21","על פי עובדות כתב האישום המתוקן, המערער ו-עא""ק (להלן: עא""ק) הפעילו שני בתי קפה סמוכים זה לזה בעיר רמלה. בבתי הקפה התקיימו משחקי קלפים, והמערער ו-עא""ק קיבלו כסף מהמשתתפים בהם.",עיקרי כתב האישום המתוקן
"ע""פ 2649∕21","בשלהי חודש מרץ בשנת 2014 המערער ועא""ק החליטו לאחד את עסקיהם ולהפעיל יחדיו את בית הקפה של המערער. זמן קצר לאחר מכן, ביום 7.4.2014, עא""ק החליט לחזור ולהפעיל את בית הקפה שלו לבדו (להלן: בית הקפה), ועשה כן כבר למחרת, ביום 8.4.2014.",עיקרי כתב האישום המתוקן
"ע""פ 2649∕21","על רקע האמור, ביום פתיחת בית הקפה תכננו המערער, בנו – ויקטור סילברה, וחברו של בנו – ידידיה אלואשוילי (להלן: ויקטור ו-אלואשוילי, בהתאמה) להגיע לבית הקפה כשהם נושאים עימם בקבוקי דלק. לשם כך, הצטיידו כל אחד בבקבוקי פלסטיק בגודל ליטר וחצי המלאים בחומר דליק.",עיקרי כתב האישום המתוקן
"ע""פ 2649∕21","בליל פתיחתו המחודשת של בית הקפה של עא""ק, בשעה 22:30 או בסמוך לכך, המערער, ויקטור ואלואשוילי נכנסו לבית הקפה כשכל אחד מהם נושא בידיו באחד מבקבוקי הדלק. יצוין, כי בבית הקפה חדר חיצוני (להלן: החדר החיצוני), ממנו כניסה צרה המובילה לחדר פנימי (להלן: החדר הפנימי).",עיקרי כתב האישום המתוקן
"ע""פ 2649∕21","בחדר החיצוני שהו באותה עת עא""ק, ע""ב, ע""ע ו-פא""י (להלן: ע""ב, ע""ע, ו-פא""י, בהתאמה). בחדר הפנימי, מ""ב, א""ל, ש""א ו-ש""ח שיחקו בקלפים, ונמצאה בו גם המלצרית ל""ס (להלן: מ""ב, א""ל, ש""א, ש""ח ו-ל""ס, בהתאמה).",עיקרי כתב האישום המתוקן
"ע""פ 2649∕21","המערער החל להתיז את החומר הדליק מבקבוקי הדלק בחדר החיצוני – על השולחן אשר סביבו ישבו עא""ק, ע""ב, ע""ע ו-פא""י וכן על הרצפה והקירות. בהמשך, המערער, ויקטור ואלואשוילי נכנסו לחדר הפנימי. מ""ב, א""ל, ש""א ו-ל""ס נעמדו בקרבת היציאה מהחדר, בעוד ש""ח נמלט מהמקום. המערער צעק לעבר הנוכחים ""מי שלוקח לסילברה את הפרנסה סילברה לוקח לו את החיים"", או מילים דומות. המערער חזר לחדר החיצוני, שלף סכין והניף אותה לעבר הנוכחים בתנועת איום. בשלב זה, ויקטור ואלואשוילי עמדו באופן שחסם בפועל את היציאה מהחדר הפנימי עבור מ""ב, א""ל ו-ש""א.",עיקרי כתב האישום המתוקן
"ע""פ 2649∕21","בדרך שאינה ידועה למשיבה, פרצה אש בבית הקפה. כתוצאה ממעשיהם של המערער ויקטור ואלואשוילי האש אחזה בגופם של מ""ב, א""ל ו-ש""א. ל""ס, אשר ניסתה להימלט מהמקום, החליקה על החומר הדליק שהיה על רצפת החדר החיצוני והאש אחזה גם בגופה. גם ב-ע""ב וב-עא""ק אחזה האש. המערער, ויקטור ואלואשוילי נפגעו אף הם מהאש ונמלטו מבית הקפה מבלי שהזעיקו עזרה. בהמשך, נסעו לבית חולים, שם אושפזו.",עיקרי כתב האישום המתוקן
"ע""פ 2649∕21","מ""ב, א""ל ו-ש""א נפטרו (להלן יחד: המנוחים), לאחר שסבלו מכוויות בחלקים נרחבים בגופם; ל""ס נפגעה ואושפזה בבית חולים כשהיא סובלת מכוויות בדרגות 3-2; ע""ב אושפז בבית חולים בעודו סובל מכוויות בידו, בפניו ובגבו התחתון בדרגה 2; ו-עא""ק נפצע, נבדק וטופל בבית חולים כשהוא סובל מכוויות בדרגה 2 על פני ידיו ורגליו (להלן יחד: הפצועים). בנוסף לכך, המערער וויקטור נפצעו באורח בינוני ואלואשוילי נפצע באורח קשה. ",עיקרי כתב האישום המתוקן
"ע""פ 2649∕21","בגין מעשים אלו, יוחסו למערער שלוש עבירות של רצח באדישות לפי סעיף 300(א) לחוק העונשין, התשל""ז-1977 (להלן: החוק); ושלוש עבירות של גרימת חבלה חמורה בנסיבות מחמירות לפי סעיפים 333 ו-335(א)(2) לחוק.",עיקרי כתב האישום המתוקן
"ע""פ 2649∕21","למען שלמות התמונה, יצוין כי גם נגד ויקטור ואלואשוילי הוגשו כתבי אישום מתוקנים, המייחסים להם ריבוי עבירות של המתה בקלות דעת לפי סעיף 310ג לחוק וגרימת חבלה חמורה בנסיבות מחמירות לפי סעיפים 333 ו-335(א)(2) לחוק. ההליך בעניינם התנהל יחד עם עניינו של המערער לפני בית המשפט המחוזי, והם הורשעו במיוחס להם על פי הודאתם במסגרת הסדרי טיעון אשר כללו הסכמות לעניין העונש. נגזר עליהם עונש של 17 שנות מאסר בפועל לצד ענישה נלווית, בהתאם להסכמות הצדדים, ופיצוי למשפחות המנוחים בסך כולל של 80,000 ש""ח (ראו בהרחבה בגזר הדין בעניינם מיום 28.1.2020 (להלן: גזר הדין של ויקטור ואלואשוילי)).",עיקרי כתב האישום המתוקן
"ע""פ 2649∕21","לאחר שמיעת ראיות, הושג הסדר טיעון במסגרתו המערער הודה בעבירות אשר יוחסו לו בכתב האישום המתוקן. עוד הוסכם, כי המשיבה תטען לעונש של 3 מאסרי עולם לריצוי בחופף בעוד שהמערער יהיה חופשי בטיעוניו.",גזר הדין בעניינו של המערער 
"ע""פ 2649∕21","יצוין, כי בדיון שבמהלכו נשמעו הטיעונים לעונש, המערער אמר כי הוא ""אינו מסכים לעסקה"", אולם נסוג מאמירה זו בסמוך להעלאתה (פרו' מיום 3.2.2021, עמ' 244, ש' 12-11, 17). יוער, כי במהלך ההליך הוחלפו סנגוריו של המערער, לרוב על פי בקשתו. המערער אף נטל חלק פעיל במסגרת ההליך כאשר, בין היתר, חקר בעצמו חלק מן העדים. ",גזר הדין בעניינו של המערער 
"ע""פ 2649∕21","בית המשפט המחוזי קבע כי המערער פגע במידה חמורה מאוד בערכי קדושת חיי האדם והשמירה על שלמות גופו ועל זכותו לביטחון. מעשיו גרמו למותם של שלושה חפים מפשע אשר שיחקו לתומם בקלפים בבית קפה, ולשלושה אחרים פציעות חמורות.",גזר הדין בעניינו של המערער 
"ע""פ 2649∕21","בסקירת נסיבות ביצוע העבירות, בית המשפט עמד על כך שכתב האישום, לאחר תיקונו, לא ייחס למערער קשירת קשר להצתת האש או את הצתתה בפועל. לצד האמור, הודגש כי חלקו היחסי בפרשה גדול במידה משמעותית מזה של שותפיו, בין היתר, מאחר שהיה בעל המניע לביצוע המעשים, ואף יצר את ""הסיכון הקונקרטי שלבסוף התממש"" בהתזת החומר הדליק לבדו. כמו כן, המערער הוא שאיים על הנוכחים בבית העסק ושלף סכין אותה הניף בתנועת איום. עוד צוין, כי המערער פעל ביסוד נפשי של אדישות לאפשרות גרימת מותם של הנוכחים, בעוד ויקטור ואלואשוילי פעלו בקלות דעת. בנוסף, ניתן משקל לנזק הרב שנגרם, בכלל זה לבני משפחותיהם של המנוחים מ""ב, א""ל ו-ש""א, הסובלים מקשיים מתמשכים כתוצאה מאובדנם.",גזר הדין בעניינו של המערער 
"ע""פ 2649∕21","בית המשפט המחוזי הוסיף ועמד על מדיניות הענישה הנוהגת בגין רצח באדישות בראי הרפורמה בעבירות ההמתה (חוק העונשין (תיקון מס' 137), התשע""ט-2019, ס""ח 230 (להלן: הרפורמה בעבירות ההמתה או הרפורמה)). נקבע, כי אף שמעשי המערער מהווים חלק מאירוע אחד, המוות של כל אחד משלושת המנוחים מהווה מעשה רצח נפרד באופן המאפשר גזירת עונש של שלושה מאסרי עולם. עם זאת, נמצא כי בנסיבות העניין אין לקבוע עונש זה כרף העליון של מתחם הענישה או לגזור את עונשו של המערער למאסר עולם. בסופם של דברים, נקבע כי מתחם העונש ההולם עבור כל העבירות נע בין 25 ל-30 שנות מאסר בפועל, לצד ענישה נלווית.",גזר הדין בעניינו של המערער 
"ע""פ 2649∕21","בגזירת עונשו של המערער בגדרי המתחם, בית המשפט שקל את הודאתו והאחריות שלקח על מעשיו; הזמן הרב שחלף ממועד ביצוע העבירות ועד מתן גזר הדין; וכן את גילו המבוגר של המערער. בהתחשב בכל אלו, בית המשפט גזר על המערער עונש של 27 שנות מאסר בפועל; 24 חודשי מאסר על תנאי, לבל יעבור עבירת אלימות מסוג ""פשע"", למשך 3 שנים; פיצוי על סך 40,000 ש״ח עבור כל אחד מהפצועים, ופיצוי על סך 200,00 ש""ח לכל אחת ממשפחות המנוחים. הודגש, כי הפער בין גובה הפיצוי שנפסק לחובת המערער לבין גובה הפיצוי שהושת על ויקטור ואלואשוילי – העומד על 80,000 ש""ח כאמור, ראוי נוכח חלקו היחסי של המערער במעשים והנזק שנגרם בהם.",גזר הדין בעניינו של המערער 
"ע""פ 2649∕21","טענות המערער מופנות כלפי מתחם העונש ההולם שנקבע בעניינו וכלפי העונש שנגזר עליו בגדרו. נטען, כי בית המשפט המחוזי החמיר בקביעת המתחם, מאחר שייחס למערער חלק גדול יותר במעשים נוכח הרשעתו בעבירות חמורות מאלו שהורשעו בהן יתר המבצעים. לשיטתו, אין ליתן משקל לשוני זה, מאחר שמלכתחילה היה מקום להרשיע גם את ויקטור ואלואשוילי בעבירות רצח באדישות, נוכח האמור בכתבי האישום המתוקנים. כן נטען, כי המתחם שנקבע אף אינו הולם את יתר נסיבות ביצוע העבירה, ביניהן כי האש לא הוצתה על ידי המערער.",עיקרי טענות הצדדים בערעור 
"ע""פ 2649∕21","אשר לגזירת עונשו בגדרי המתחם, המערער טען כי יש לשקול לקולה את פציעתו מהאש, כפי שנשקלו פציעותיהם של ויקטור ואלואשוילי על ידי בית המשפט המחוזי. לשיטתו, שיקול זה, לצד יתר נסיבותיו האישיות, מצדיקים הקלה נוספת בעונשו. עוד נטען כי הפיצוי שנפסק לחובת המערער סוטה באופן קיצוני משיעור הפיצוי הראוי; אינו מתחשב בנסיבותיו האישיות, בכללן מצבו הכלכלי; ואינו מוצדק נוכח היקף הפיצוי שהושת על יתר מבצעי העבירה.",עיקרי טענות הצדדים בערעור 
"ע""פ 2649∕21","בא-כוח המערער הוסיף וטען כי הפער בין עונשו של המערער, לעונשם של ויקטור ואלואשוילי – 10 שנות מאסר בפועל, אינו מוצדק ומחייב את התערבות בית משפט זה. כמו כן, המערער טען בעצמו כי למעשה לא הגיע להסדר טיעון עם המשיבה ולא הודה במעשים שיוחסו לו לפני בית המשפט המחוזי. זאת, בין היתר, באומרו ""על מה אני אודה? על דבר שלא היה ולא נברא? המערער אף טען כי לא ניתן לו ייצוג משפטי הולם לפני בית משפט קמא.",עיקרי טענות הצדדים בערעור 
"ע""פ 2649∕21","בהינתן טענות אלו, הובאה במעמד הדיון עמדת הסניגוריה הציבורית, אשר ייצגה את המערער גם בהליך קמא.",עיקרי טענות הצדדים בערעור 
"ע""פ 2649∕21","מנגד, לטענת באת-כוח המשיבה, מתחם העונש שנקבע משקף את היות המערער ""הרוח החיה"" מאחורי המעשים המתוארים – המערער הוא שיזם את המעשים; יצר בפועל את הסיכון בשפיכת החומר הדליק; ואיים על הנוכחים. עוד נטען, כי מתחם העונש שנקבע מקל עמו, וכי העונש שנגזר על המערער אף אינו מצוי ברף העליון של המתחם שנקבע. אשר לסכום הפיצוי שהושת על המערער, נטען כי הוא הולם נוכח הנזק הרב שנגרם ואינו חורג מהסכום המרבי אותו ניתן לפסוק על פי דין.",עיקרי טענות הצדדים בערעור 
"ע""פ 2649∕21","לטענת המשיבה, אין ממש בטענות שהעלה המערער בדיון לפנינו, המהוות הלכה למעשה בקשה לחזרה מהודאה. בהקשר זה, סמכה את ידה על טיעוני הסניגוריה הציבורית והוסיפה כי המערער הודה במיוחס לו במסגרת הסדר טיעון לאחר שיג ושיח ממושך בין הצדדים, וכן כי די בעיתוי העלאת בקשתו לחזור בו מהודאתו כדי לדחותה.",עיקרי טענות הצדדים בערעור 
"ע""פ 2649∕21","באת-כוח משפחות המנוחים מ""ב וא""ל טענה כי אין להתערב בגובה הפיצוי אשר נפסק לחובת המערער נוכח הנזק הרב שנגרם למשפחות, אשר חוו את מות יקיריהם – כאשר חלקם אף חזו בשריפה עצמה. עוד הדגישה את הנזק שנגרם לבנו של מ""ב, אשר נכח בזירת האירוע ונאלץ לראות את האש אוחזת באביו. לאור האמור, עמדה על חשיבות הפיצוי לשיקום המשפחות.",עיקרי טענות הצדדים בערעור 
"ע""פ 2649∕21",דין הערעור להידחות. ,דיון והכרעה
"ע""פ 2649∕21","בפתח הדברים, אדרש לבקשת המערער לחזור בו מהודאתו, אותה הביע בדיון לפנינו. סעיף 153(א) לחוק סדר הדין הפלילי [נוסח משולב], התשמ״ב-1982 קובע כי בית המשפט רשאי להיעתר לבקשה לחזרה מהודאה מ״נימוקים מיוחדים שיירשמו״. סמכות זו מתפרשת על כל שלבי המשפט, אולם בשלב הערעור תתאפשר חזרה מהודאה רק בנסיבות חריגות ונדירות, למשל, כשהנאשם לא הודה באופן חופשי ומרצון; לא הבין את משמעות הודאתו; וכשנפל כשל בייצוגו העולה לכדי עיוות דין. באופן מהותי, נבחן מניע הנאשם בבקשתו – האם מדובר ברצון כן ואמיתי לחזור מהודאת שווא או במהלך טקטי שנועד לגרוף תועלת משפטית. משכך, ישנה חשיבות לעיתוי הבקשה, והעלאתה רק בשלב הערעור מהווה טעם משמעותי לדחותה נוכח החשש כי היא נובעת מאכזבת הנאשם מעונשו (ע""פ 3633/21 פלוני נ' מדינת ישראל, פסקה 7 לחוות דעת חברתי השופטת ג' כנפי-שטייניץ [פורסם בנבו] (9.11.2022); ע״פ 279/19 פלוני נ׳ מדינת ישראל, פסקה 9 [פורסם בנבו] (25.9.2019)). ",דיון והכרעה
"ע""פ 2649∕21","	במקרה דנן, לאחר חקירת העדים ושמיעת הראיות, ובעקבות שיח ממושך עם המשיבה, המערער בחר להודות במיוחס לו בהסדר טיעון. הודאתו נרשמה בפרוטוקול הדיון ""אני מודה בכתב האישום, אחרי שבית המשפט הסביר לי אותו וגם הסניגור הסביר לי אותו"" (פרו' דיון מיום 19.1.2021, עמ' 244, ש' 3-2). הודאה זו ניתנה באופן חופשי ומרצון, תוך שהמערער הבין את תוכנה. רק בשלב הערעור על גזר דינו, העלה את בקשתו תוך שהוא טוען כי הודה ב""דבר שלא היה ולא נברא"" ומלין על ייצוגו המשפטי. פגם בייצוגו המשפטי, לא כל שכן פגם שבכוחו להצדיק חזרה מהודאה – אין בנמצא. מתעורר אפוא חשד ממשי כי בקשת המערער נובעת מאכזבתו מהעונש שהושת עליו (יעקב קדמי על סדר הדין בפלילים חלק שני: הליכים שאחרי כתב אישום א 1382 (מהדורה מעודכנת 2009). בהינתן האמור, דין הבקשה להידחות.   ",דיון והכרעה
"ע""פ 2649∕21","מכאן לערעור על חומרת העונש. הלכה היא כי בית המשפט ייטה שלא להתערב בעונש שהושת על ידי הערכאה הדיונית אלא במקרים בהם ניכרת חריגה קיצונית ממדיניות הענישה הנוהגת במקרים דומים, או כאשר נפלה על פני הדברים טעות מהותית ובולטת בגזר הדין (ע""פ 5057/22 פלוני נ' מדינת ישראל, פסקה 23 [פורסם בנבו] (28.12.2022); ע""פ 3332/22 קוואסמי נ' מדינת ישראל, פסקה 15 [פורסם בנבו] (1.12.2022)). ",דיון והכרעה
"ע""פ 2649∕21","עניינו של המערער אינו נמנה עם מקרים חריגים אלה. צעקה זו התריעה על המאוחר, הלכה למעשה, שכן כתוצאה ממעשי המערער האש שפרצה אחזה בגופם של מ""ב, ש""א ו-א""ל  – ובכך מצאו את מותם. לצדם, נגרמו ל-ל""ס, ע""ב ו-עא""ק כוויות נרחבות על גופם.",דיון והכרעה
"ע""פ 2649∕21","אם כך, ראשיתו של המקרה שלפנינו – בשותפות ""עסקית"" שלא צלחה; סופו – בשלוש עבירות של גרימת חבלה חמורה בנסיבות מחמירות ושלוש עבירות רצח ביסוד נפשי של אדישות. בהקשר זה יש לעמוד על כך שהרפורמה בעבירות ההמתה מבטאת שינוי משמעותי של המחוקק ביחס למעשי המתה המבוצעים ביסוד נפשי של אדישות.",דיון והכרעה
"ע""פ 2649∕21","	כפי שהדגשתי לא אחת בפסקי דיני לאחרונה, הרפורמה יצרה מדרג חדש של עבירות אשר נועד לבטא את חומרת מעשי ההמתה השונים ועיקרון האשמה של מבצעיהן, ובהתאמה את העונש ההולם שיש לקבוע בצדן (דברי הסבר להצעת חוק העונשין (תיקון מס' 124) (עבירות המתה), התשע""ו-2015, ה""ח 166 (להלן: דברי ההסבר לרפורמה)). במדרג זה, מעשה המתה ביסוד נפשי של אדישות חוסה תחת עבירת הרצח ""הבסיסית"" (סעיף 300(א) לחוק) – אשר חמורה ממנה רק עבירת הרצח בנסיבות מחמירות (סעיף 301א לחוק). זאת, חלף מיקומו עובר לרפורמה תחת עבירת ההריגה (סעיף 298 לחוק; ראו בהרחבה ב-ע""פ 1464/21 קפוסטין נ' מדינת ישראל, פסקאות 44 -45 [פורסם בנבו] (11.9.2022)). בכך, המחוקק ביקש לבטא את החומרה הרבה שייחס למעשה ההמתה ביסוד נפשי של אדישות ולמידת האשם של מבצעו באמצעות ״תיוגו כ׳רוצח׳ על כל המשתמע מכך ו-׳אות הקין׳ שיישא בעקבות מעשיו״ (ע״פ 2654/22 מדינת ישראל נ׳ דישלבסקי, פסקה 10 [פורסם בנבו] (6.12.2022)).",דיון והכרעה
"ע""פ 2649∕21","	בהתאם, הוחמר גם העונש הקבוע בצד עבירה זו – מעונש של 20 שנות מאסר כעונש מרבי טרם הרפורמה למאסר עולם כעונש מרבי (ע״פ 1888/19 גרייב נ׳ מדינת ישראל, פסקה 18 [פורסם בנבו] (5.4.2020)). משכך, הרפורמה בעבירות ההמתה משקפת ""החמרה – מהותית ערכית ועונשית בענישה במקרה של רצח באדישות"" (ע""פ 5806/22 מדינת ישראל נ' מוחמד גריפאת, פסקה 16 [פורסם בנבו] (20.11.2022) (להלן: עניין גריפאת)).  ",דיון והכרעה
"ע""פ 2649∕21","בעניינו של המערער, בגין רציחת המנוחים, כמו גם הכוויות המשמעותיות שנגרמו ל-ל""ס, ע""ב ו-עא""ק, נגזר עליו עונש של 27 שנות מאסר בפועל. על רקע האמור, ניכר כי תוצאה עונשית זו אינה מקימה כל עילה להתערבותנו. על פניה, היא מקלה עד מאוד עם המערער.",דיון והכרעה
"ע""פ 2649∕21","במישור העקרוני, יוטעם כי מעשה המתה באמצעות הצתה עשוי להיכנס אף בגדרי העבירה החמורה ביותר בספר החוקים – רצח בנסיבות מחמירות. זאת, גם כאשר הרצח נעשה ביסוד נפשי של אדישות. שכן, מבין הנסיבות שבהתקיימן ניתן להרשיע את הממית בעבירה זו קבע המחוקק את נסיבה 301א(א)(9) לחוק, על פיה:",דיון והכרעה
"ע""פ 2649∕21","	לאורך הליך החקיקה של הרפורמה בעבירות ההמתה, היווה מעשה ההצתה דוגמה טיפוסית למקרה שבו נגרמת סכנה ממשית לחיי אדם נוספים נוסף על קורבן הרצח (להרחבה על נסיבה מחמירה זו, ראו פסק דיני ב-ע""פ 3546/19 עודה נ' מדינת ישראל [פורסם בנבו] (15.1.2023)). תחילה, הצוות לבחינת יסודות עבירות ההמתה עמד על כך בדוחו הסופי (דוח הצוות לבחינת יסודות עבירות ההמתה דין וחשבון 15-14 (2011)). גם המחוקק הבליט דוגמה זו בדברי ההסבר לנסיבה המחמירה, כשציין כי סכנה ממשית לחיי אדם נוספים עשויה להיווצר ב""מקרה של הנחת פצצה במקום שבו שוהים אנשים אחרים מלבד הקורבן המיועד, או הצתה של מקום כאמור"" (דברי ההסבר לרפורמה, בעמוד 173). מעשה זה ודומיו המשיך לשמש דוגמה בולטת גם במהלך הדיון על הנסיבה המחמירה בוועדת החוקה, חוק ומשפט (פרוטוקול ישיבה 544 של ועדת החוקה, חוק ומשפט, הכנסת ה-20, 37, 40, 46 (5.2.2018)). במקרים שבהם מעשה המתה באמצעות הצתה נכנס בגדרי נסיבה 301א(א)(9), עונשו של הממית יהא עונש מאסר עולם כעונש חובה – אף אם פעל ביסוד נפשי של אדישות.   ",דיון והכרעה
"ע""פ 2649∕21","בחזרה לעניינו הפרטני של המערער. לא מצאתי ממש גם בטענותיו באשר לפער בענישה בינו לויקטור ואלואשוילי. עקרון האחידות בענישה מהווה נדבך משמעותי בגזירת העונש ונועד להבטיח שוויון בפני החוק ולמנוע שרירותיות בענישה. הוא מורנו כי ראוי להחיל שיקולי ענישה דומים על מקרים דומים מבחינת סוג העבירות, אופיין והנסיבות האישיות של הנאשמים (ע״פ 6028/21 אטרש נ׳ מדינת ישראל, פסקה 13 [פורסם בנבו] (15.5.2022)). כאשר עסקינן באותה פרשה עבריינית, חשיבותו של עיקרון זה מוגברת, והוא מחייב כי היחס בין העונש שנגזר על המעורבים ישקף את חומרת השתתפותם היחסית בה. שכן, כפי שבואר זה מכבר, ""כפי שאפליה ללא הצדקה בתוצאת גזר הדין פוגעת בעיקרון אחידות הענישה, כך גם שוויון מלאכותי בין נאשמים"" (ע״פ 5195/11 קריניאן נ׳ מדינת ישראל, פסקה 5 [פורסם בנבו] (28.3.2012)). ",דיון והכרעה
"ע""פ 2649∕21","במקרה שלפנינו עיקרון האחידות בענישה לא הופר כלל ועיקר. בית המשפט המחוזי עמד בהרחבה על הטעמים להבחנה בין עונשו של המערער לבין עונשם של ויקטור ואלואשוילי. בגדר זאת, נתן דעתו כנדרש לכך שחלקו היחסי של המערער בפרשה גדול באופן משמעותי מחלקם של ויקטור ואלואשוילי, וניכר הן מהיותו בעל המניע להתרחשותה; הן מהמעשים האקטיביים שביצע במהלכה, בכללם יצירת הסיכון הקונקרטי בשפיכת החומר הדליק. חלקם השונה של המעורבים בפרשה בא לידי ביטוי גם בהרשעתם בעבירות שונות אשר נעשתה על יסוד הודאתם בהסדרי הטיעון – המערער ברצח ""בסיסי"" ביסוד נפשי של אדישות וויקטור ואלואשוילי בהמתה בקלות דעת. בצדן של עבירות אלה קבע המחוקק מלכתחילה עונשים שונים המצדיקים פער בענישה (ראו והשוו: עניין גריפאת, בפסקה 12).",דיון והכרעה
"ע""פ 2649∕21","	פער זה מוצדק בענייננו ביתר שאת, נוכח ההסכמות השונות אליהן הגיעו הצדדים לעניין העונש בהסדרי הטיעון (ע""פ 1074/22 מוחסן נ' מדינת ישראל, פסקה 20 לחוות דעתה של חברתי השופטת ג' כנפי-שטייניץ [פורסם בנבו] (20.7.2022)). כך, בעניינם של ויקטור ואלואשוילי הסכימו הצדדים כי השניים ירצו עונש של 17 שנות מאסר בפועל, בעוד שכל שהוסכם בעניין המערער הוא שהמדינה תעתור לעונש של שלושה מאסרי עולם לריצוי בחופף. עוד יוער, כי הסכמות אלה מתבססות גם על הנסיבות האישיות השונות של המעורבים (ראו גזר דינם של ויקטור ואלואשוילי, בעמוד 229). משאלו פני הדברים, אין כל פגם בפער שבין העונש שהושת על המערער לבין עונשם של ויקטור ואלואשוילי. ",דיון והכרעה
"ע""פ 2649∕21","כעת לטענות המערער בעניין היקף הפיצוי. נקודת המוצא היא שאין להתערב בשיקול דעתה של הערכאה הדיונית בקביעת הפיצוי, למעט במקרים יוצאי דופן בהם חרגה באופן קיצוני משיעור הפיצוי הראוי (ע""פ 5932/21 קורובקוב נ' מדינת ישראל, פסקה 15 [פורסם בנבו] (13.7.2022); ע""פ 205/19 לברוב נ' מדינת ישראל, פסקה 13 [פורסם בנבו] (7.6.2020)).  ",דיון והכרעה
"ע""פ 2649∕21","	פיצוי מכוח סעיף 77(א) לחוק נועד ליתן מזור לנפגעי העבירה על הכאב והסבל שסבלו בעטיה. תקרת הפיצוי, הקבועה אף היא בסעיף זה, נועדה בעיקרה לאזן בין מטרה זו, שהיא אזרחית במהותה, לבין המגבלות הנובעות ממימושה בהליך הפלילי (ע""פ 1076/15 טווק נ' מדינת ישראל, פסקה ט""ו לחוות דעתו של המשנה לנשיאה א' רובינשטיין [פורסם בנבו] (7.6.2016) ופסקה 14 לחוות דעתה של הנשיאה א' חיות בדיון הנוסף דנ""פ 5625/16 קארין נ' טווק בוקובזה [פורסם בנבו] (13.9.2017)). לאורך השנים, המחוקק העלה את תקרת הפיצוי פעמים מספר, באופן המדגיש את הצורך כי הפיצוי ייתן מענה ממשי לנזק של נפגעי העבירה (יניב ואקי ""תקרת הפיצוי לנפגע עברה  בהליך הפלילי"" מאזני משפט יא 221, 232-230 (2016)). יחד עם זאת, יודגש כי לצד המטרה האזרחית בבסיסו, הפיצוי ""נושא בחוּבּוֹ גם היבטים עונשיים וחברתיים"" (ע""פ 2965/13 מדינת ישראל נ' אלרפעיה, פסקה 27 [פורסם בנבו] (2.7.2014); ע""פ 6452/09 עלי נ' מדינת ישראל, פסקה 9 [פורסם בנבו] (22.7.2010)).",דיון והכרעה
"ע""פ 2649∕21","	בענייננו, הפיצוי שנפסק לחובת המערער ראוי בנסיבות העניין נוכח רצח המנוחים, בגינם הורשע בשלושה מעשי רצח נפרדים, והחבלות החמורות שגרם לשלושת הפצועים.  הוא אף נמוך מהתקרה הקבועה בסעיף 77(א) לחוק ופירושה בפסיקה. יודגש לעניין זה, כי תקרת הפיצוי אשר היה ניתן, באופן עקרוני, לגזור על המערער אינה מושפעת מקביעת בית המשפט המחוזי כי גם ויקטור ואלואשוילי יפצו את משפחות המנוחים. שכן, ניתן לחייב כל אדם שהורשע בפיצוי עד לתקרה הקבועה בחוק (ע""פ 8074/16 סוליימנוב נ' מדינת ישראל, פסקאות 72-70 [פורסם בנבו] (2.4.2020)). בית המשפט המחוזי נדרש בהרחבה לנזקים המשמעותיים שנגרמו ממעשיו של המערער. באת-כוח משפחותיהם של מ""ב ו-א""ל חזרה על מקצתם בטיעוניה לפנינו, והדגישה כי נזקים אלה עודם מלווים את בני המשפחות של שני המנוחים. מפאת פרטיותם, לא ארחיב בעניין נזקים אלו, אסתפק בלציין כי כפי שעולה מתסקיר נפגעי העבירה, בני משפחתו של מ""ב התגוררו בסמוך לבית הקפה, ו""למשמע רעש של פיצוץ וריח שריפה [...] רצו מביתם אל בית הקפה שם ראו את השריפה ואת האנשים ששהו שם יוצאים מתוכו. הם סיפרו כי ראו את [מ""ב – י' א'] ערום כאשר כל גופו שרוף, יוצא מבית הקפה. הם רצו אליו לבדוק מה שלומו"". בנו של מ""ב היה בן כתשע שנים במועד האירוע, ובאת-כוחו הדגישה בדיון את השפעת האירוע על נפשו. ",דיון והכרעה
"ע""פ 2649∕21","סוף דבר, לא רק שאין בעונש אשר נגזר על המערער סטייה לחומרה, אלא שכאמור, על פני הדברים, מדובר בתוצאה עונשית מקלה עד מאוד. אין מילים לתאר ולהכיל את זוועת מעשיו מעוררי החלחלה של המערער. מעשים אשר גדעו את חייהם של שלושת המנוחים, ופצעו את גופם, וודאי שגם את נפשם, של שלושה נוספים. אשר על כן, אציע לחברתי ולחברי כי נדחה את הערעור.",דיון והכרעה
"ע""פ 2649∕21",ש ו פ ט,דיון והכרעה
"ע""פ 2649∕21",ש ו פ ט ת,	אני מסכימה. 
"ע""פ 2649∕21",ש ו פ ט,	אני מסכים. 
"ע""פ 2649∕21",	הוחלט כאמור בפסק דינו של השופט י' אלרון. ,	אני מסכים. 
"ע""פ 2649∕21"," ניתן היום, ‏כ""ח בשבט התשפ""ג (‏19.2.2023). ",	אני מסכים. 
"ע""פ 2649∕21",ש ו פ ט,	אני מסכים. 
"ע""פ 2649∕21",ש ו פ ט ת,	אני מסכים. 
"ע""פ 2649∕21",ש ו פ ט,	אני מסכים. 
"ע""פ 2649∕21",   21026490_J10.docx   עע,_________________________
"ע""פ 2649∕21","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 2649∕21",י' אלרון 54678313-2649/21,_________________________
"ע""פ 2649∕21",נוסח מסמך זה כפוף לשינויי ניסוח ועריכה,_________________________
"ע""פ 2649∕21","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
