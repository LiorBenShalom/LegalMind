verdict,text,part
"ע""פ 8347∕19",בבית המשפט העליון בשבתו כבית משפט לערעורים פליליים,nothing
"ע""פ 8347∕19","ע""פ  8347/19",nothing
"ע""פ 8347∕19","ע""פ  8355/19",nothing
"ע""פ 8347∕19",כבוד המשנה לנשיאה ח' מלצר,לפני:	
"ע""פ 8347∕19",כבוד השופט נ' סולברג,לפני:	
"ע""פ 8347∕19",כבוד השופט א' שטיין,לפני:	
"ע""פ 8347∕19","המערער בע""פ 8347/19:",לפני:	
"ע""פ 8347∕19","המערער בע""פ 8355/19:",נתי מיהרט
"ע""פ 8347∕19","ערעורים על גזר הדין של בית המשפט המחוזי בבאר שבע מיום 31.10.2019 בת""פ 19982-12-17 [פורסם בנבו] שניתן על ידי כבוד השופטת ד' כהן",מדינת ישראל
"ע""פ 8347∕19","י""ב באדר התש""פ       ",תאריך הישיבה:
"ע""פ 8347∕19","בשם המערער בע""פ 8347/19:",(8.3.2020)
"ע""פ 8347∕19","עו""ד עופרה סיבוני",(8.3.2020)
"ע""פ 8347∕19","בשם המערער בע""פ 8355/19:",(8.3.2020)
"ע""פ 8347∕19","עו""ד אסף שלם",(8.3.2020)
"ע""פ 8347∕19",בשם המשיבה:,(8.3.2020)
"ע""פ 8347∕19","עו""ד סיגל בלום",(8.3.2020)
"ע""פ 8347∕19","חוק העונשין, תשל""ז-1977: סע'  448(א)",חקיקה שאוזכרה: 
"ע""פ 8347∕19",מיני-רציו:,חקיקה שאוזכרה: 
"ע""פ 8347∕19","* נדחו ערעורי המערערים על גזר הדין בו הושת על כל אחד מהם בגין הרשעתם בעבירת הצתה עונשים של 28 חודשי מאסר בפועל ועונשים נלווים. בימ""ש עמד על חומרת עבירות ההצתה המצדיקה ענישה חמורה ומרתיעה, וקבע כי לא נמצא חריגה ממתחם הענישה ההולם שנקבע, כאשר שיקולי שיקום לא הצדיקו חריגה הימנו, ואף לא ממדיניות הענישה הנוהגת.",חקיקה שאוזכרה: 
"ע""פ 8347∕19",* עונשין – ענישה – מדיניות ענישה: עבירות הצתה,חקיקה שאוזכרה: 
"ע""פ 8347∕19",* עונשין – ענישה – מדיניות ענישה: שיקולים לחומרה,חקיקה שאוזכרה: 
"ע""פ 8347∕19",* עונשין – ענישה – מדיניות ענישה: שיקום,חקיקה שאוזכרה: 
"ע""פ 8347∕19",* עונשין – ענישה – התערבות ערכאת הערעור,חקיקה שאוזכרה: 
"ע""פ 8347∕19",* עונשין – ענישה – מתחם הענישה,חקיקה שאוזכרה: 
"ע""פ 8347∕19","שני ערעורים על גזר הדין של בימ""ש המחוזי בגדרו נגזרו על כל אחד מן המערערים בגין הרשעתם בעבירת הצתה של חנות בגדים, עונשים של 28 חודשי מאסר בפועל ו-12 חודשי מאסר על-תנאי. כמו כן חויב כל אחד מהמערערים, בתשלום פיצוי כספי בסך של 5,000 ₪.",.
"ע""פ 8347∕19",בית המשפט העליון (מפי השופט סולברג ובהסכמת המשנה לנשיאה מלצר והשופט שטיין) דחה את הערעורים ופסק כי:,.
"ע""פ 8347∕19","ערכאת הערעור אינה מתערבת בקביעת העונש שנגזר בערכאה הדיונית, זולת מצבים חריגים שבהם נפלה טעות מהותית בגזר הדין, או חלה סטייה קיצונית ממדיניות הענישה המקובלת. המקרה דנן אינו בא בקהל אותם מצבים חריגים. כבר נפסק אודות חומרתן של עבירות ההצתה כאשר מעשה הצתה ראשיתו ידועה, ואחריתו מי ישורנה. לא בכדי קבע המחוקק עונש חמור בצדה של עבירת ההצתה; ובהתאם, שבה הפסיקה והדגישה את חשיבותה של ענישה מרתיעה בעבירות אלו.",.
"ע""פ 8347∕19","בימ""ש המחוזי היה ער לנסיבות ביצוע העבירה, יִחס להן משקל כפי הראוי בעיניו, וקבע את מתחם העונש ההולם בהסתמך על מדיניות הענישה הנהוגה במקרים דומים. לא נמצא כי יש מקום להתערב בהכרעתו. טיעוני המערערים מופנים בעיקר כלפי המשקל שייחס בימ""ש לכל אחת מן הנסיבות, אך בכך נטיית ערכאת הערעור היא שלא להתערב. אשר לטענות בדבר מדיניות הענישה הנהוגה, על פני הדברים לא נמצאה חריגה במתחם שקבעה הערכאה הדיונית. כבר נפסק כי קביעת מתחם העונש ההולם איננה עניין אריתמטי וכי לבימ""ש נתון בהקשר זה מרחב מסוים של גמישות שאין להתערב בו בייחוד אם העונש שנגזר בסופו של יום אינו חורג מן הראוי וההולם.",.
"ע""פ 8347∕19","גם בגזירת העונש המתאים לא נפל פגם. שיקולי שיקום לא הצדיקו חריגה ממתחם העונש ההולם. לצד זאת, בימ""ש שיווה לנגד עיניו את מצוות המחוקק להתחשב בנסיבות שאינן קשורות בביצוע העבירה, ובענייננו הרקע הקשה שעליו צמחו שני המערערים, ולפיכך העמיד את עונשיהם בסמוך לתחתית מתחם העונש ההולם.",.
"ע""פ 8347∕19","ערעורים על גזר הדין של בית המשפט המחוזי בבאר שבע מיום 31.10.2019 בת""פ 19982-12-17 [פורסם בנבו] (השופטת ד' כהן), בגדרו נגזרו על כל אחד מן המערערים, נתי מיהרט ואלי קייומוב (להלן בהתאמה: מיהרט ו-קייומוב) עונשים של 28 חודשי מאסר בפועל ו-12 חודשי מאסר על-תנאי. כמו כן חויב כל אחד מהמערערים, בתשלום פיצוי כספי בסך של 5,000 ₪.",השופט נ' סולברג:
"ע""פ 8347∕19","ביום 28.11.2017 החליטו המערערים להצית חנות בגדים השוכנת ברח' הראשונים באשדוד, ומושכרת לגב' י""ס (להלן: המתלוננת). לשם כך, בסמוך לשעה 02:45 הצטיידו המערערים בבנזין, ולאחר מכן הגיעו אל החנות, שפכו את הבנזין מתחת לתריס החנות, והציתו אותו באמצעות מצת. כתוצאה ממעשיהם אחזה האש במדרגות החנות, והחלה מתפשטת לעבר רצפת קומת הגלריה. בהמשך התפשטה האש בכל מרחב החנות, עד אשר כובתה בידי לוחמי האש. השריפה גרמה נזק לרשת החשמל בחנות, ושרפה את מדרגות החנות ואת תקרת העץ. כמו כן נגרם נזק לחנות, כתוצאה מכניסתם של לוחמי האש. המתלוננת העריכה את גובה הנזק, באופן ראשוני, בסכום של 30,000 ₪.",רקע ועיקרי כתב האישום המתוקן
"ע""פ 8347∕19","ביום 16.5.2018 הורשעו המערערים, על-פי הודאתם, בעבירת הצתה, לפי סעיף 448(א) רישא לחוק העונשין, התשל""ז-1977, במסגרת הסדר טיעון שלא כלל הסכמה לעניין העונש.",רקע ועיקרי כתב האישום המתוקן
"ע""פ 8347∕19","בית המשפט סקר את הרקע האישי של המערערים, ואת תסקירי שירות המבחן שהוגשו בעניינם. מיהרט נכנס בגיל 12 למעון נעול, שם שהה במשך כ-6 שנים. לאחר שהשתחרר מן המעון חזר מיהרט להתגורר בבית אמו, לא גויס לשירות צבאי, והחל לעבוד בחברת הובלות. בעת ביצוע העבירה היה מיהרט בן 19 וחודשיים, ולחובתו רישום פלילי אחד משנת 2015, ללא הרשעה, בגין שתי עבירות מין שביצע בשנת 2012. מעת מעצרו ועד יולי 2019 שיתף מיהרט פעולה עם גורמי הטיפול, אלא שאז חלה תפנית בעמדותיו, והוא ביקש לסיים את הקשר עם שירות המבחן, נוכח 'עייפותו' מהימשכות ההליך הפלילי. לדבריו, ביצע את העבירה בשל מצוקה כלכלית, תמורת רווח כספי שהובטח לו. מיהרט טען בשירות המבחן כי הוא רואה עצמו אחראי למעשה ולתוצאותיו, אולם שירות המבחן התרשם כי קיים אצלו קושי להכיר בפגיעה שנגרמה למתלוננת, וכי קיים סיכון להישנותה של התנהגות עוברת חוק מצדו. יחד עם זאת, על מנת להרחיק את מיהרט מסביבה עבריינית שעה שהוא מצוי בשלבי גיבוש זהותו, המליץ שירות המבחן להימנע מהטלת עונש מאסר בפועל.",עיקרי גזר הדין של בית המשפט המחוזי
"ע""פ 8347∕19","קייומוב נשר מהלימודים לאחר שבע שנות לימוד, בשל קשיים לימודיים והתנהגותיים והעדר בסיס משפחתי יציב. לאחר מכן התגייס לצה""ל, אך עוד קודם לביצוע העבירה ערק מן השירות הצבאי; לטענתו עשה זאת בשל הצורך להשיב חובות כספיים שצבר. בעת ביצוע העבירה היה בן 20 ושמונה חודשים, כשלחובתו רישום פלילי ללא הרשעה, בגין עבירת גניבה שביצע בשנת 2015. קייומוב סיפר לשירות המבחן, כי התלבט אם לבצע את העבירה בעבור תמורה כספית שהבטיח לו צד שלישי, ולבסוף נגרר אחר מיהרט ושוכנע לעשותה בין היתר כיוון שחש לחץ ואיום מסוים מצד אותו 'משדל'. שירות המבחן התרשם, כי קייומוב מתקשה לקחת אחריות על מעשיו וכי הוא נוטה להשליכה על גורמים חיצוניים. עוד צוין, כי קיים סיכון גבוה למעורבות חוזרת בפלילים וכי בהעדר טיפול אינטנסיבי ומשמעותי הסיכוי לשיקומו בשלב זה – נמוך. נוכח האמור, המליץ שירות המבחן כי אם יוטל על קייומוב עונש מאסר בפועל, תיקצב לו תקופה שתאפשר השתלבות בהליך טיפולי, אך לא תקופה ארוכה שעלולה להוביל להעמקת ערכים ודפוסים עברייניים. ביום 30.5.2019 הגיש שירות המבחן תסקיר משלים בעניינו של קייומוב, ובו תיקן את התרשמותו מקייומוב והמליץ על בחינת אפיק טיפולי שיקומי, חלף הטלת עונש מאסר.",עיקרי גזר הדין של בית המשפט המחוזי
"ע""פ 8347∕19","על רקע האמור פנה בית המשפט המחוזי לקבוע את מתחם העונש ההולם. נקבע כי מעשי המערערים פגעו בערכים חברתיים מוגנים של שלום הציבור ורכושו, וכי נסיבות ביצוע העבירה – בלילה, וללא כוונה לפגוע בבני אדם – אינן משנות לעניין מדיניות הענישה המחמירה הנהוגה ביחס לעבירות הצתה. עוד נקבע, כי יש ליחס משקל לתכנון המוקדם ולנזק שנגרם כתוצאה מביצוע העבירה. נוכח האמור ועל בסיס סקירת מדיניות הענישה הנהוגה, קיבל בית המשפט את עמדת המשיבה וקבע כי מתחם העונש ההולם נע בין 24 ל-48 חודשי מאסר.",עיקרי גזר הדין של בית המשפט המחוזי
"ע""פ 8347∕19","אשר לגזירת העונש המתאים קבע בית המשפט, כי עיקרון ההלימה מחייב בנסיבות העניין הטלת עונש מאסר בפועל. כמו כן נקבע, כי לא נמצא טעם לחרוג ממתחם הענישה לקולא משיקולי שיקום, לאור העובדה ששני המערערים לא התמידו בשיתוף פעולה עם גורמי הטיפול. לצד זאת נקבע, כי יש להתחשב בנסיבות שאינן קשורות בביצוע העבירה; בעניינו של מיהרט יש ליתן משקל להשתלבותו המשמעותית בהליך הטיפולי, לגילו הצעיר ולרקע האישי שלו; בעניינו של קייומוב, יש ליתן משקל לניסיונו להשתלב בהליך טיפולי, לרקע האישי שלו ולשהותו הממושכת בתנאי מעצר. נוכח האמור, ובשים לב לחשיבותו של עקרון אחידות הענישה, קבע בית המשפט כי שני המערערים ישאו בעונש זהה, הקרוב לרף התחתון של מתחם הענישה – 28 חודשי מאסר בפועל, ו-12 חודשי מאסר על-תנאי, אם יבצעו עבירת הצתה או רכוש מסוג פשע תוך שלוש שנים ממועד שחרורם. כמו כן, חויב כל אחד מהמערערים בתשלום פיצוי כספי למתלוננת, בסך של 5,000 ₪.",עיקרי גזר הדין של בית המשפט המחוזי
"ע""פ 8347∕19",	מכאן הערעורים שלפנינו.,עיקרי גזר הדין של בית המשפט המחוזי
"ע""פ 8347∕19","מיהרט מלין על חומרת עונשו. לטענתו, שגה בית המשפט המחוזי בהעמידו את מתחם העונש ההולם על 48-24 חודשים. בית המשפט לא יִחס משקל מספיק לגילו הצעיר של מיהרט, לרקע האישי ממנו בא וליכולתו להבין את משמעות מעשיו. נוסף על כך, שגה בית המשפט כאשר הסתמך על פסיקה העוסקת במקרים חמורים יותר מזה שביצעו המערערים, והתעלם מפסיקה רלבנטית שהוצגה. לאחר סקירת שורת פסקי דין העוסקים בביצוע עבירות הצתה, טען מיהרט כי היה על בית המשפט לקבוע שמתחם הענישה בנסיבות העניין נע בין 10 ל-24 חודשים. מיהרט הוסיף וטען, כי גם בגזירת העונש המתאים בתוך מתחם הענישה, שגה בית המשפט המחוזי. בית המשפט לא יִחס חשיבות מספקת לרקע האישי ממנו בא מיהרט; לשהותו במעון נעול לבעלי הפרעות נפשיות ולבעלי אינטליגנציה גבולית; להיותו בן לאם חד-הורית וקשת-יום שהפרוטה אינה מצויה בכיסה; להודאתו של מיהרט במעשים; לחרטה שהביע; לשיתוף הפעולה עם גורמי הטיפול; לכך שמיהרט לא ריצה קודם לכן עונש מאסר מאחורי סורג ובריח; ולהמלצותיו העקביות של שירות המבחן, להימנע מהטלת עונש מאסר בפועל. נוכח האמור טוען מיהרט כי יש לבטל את עונש המאסר, ולגזור תחתיו עונש מאסר שירוצה בדרך של עבודות שירות בלבד. לחלופין טוען מיהרט כי יש לקצר את תקופת מאסרו בצורה ניכרת.",עיקרי טענות הצדדים בערעורים
"ע""פ 8347∕19","קייומוב מלין אף הוא על חומרת עונשו. לטענתו, שגה בית המשפט כאשר לא נתן משקל הולם לנסיבות ביצוע העבירה, הן לכך שמדובר היה באזור מסחרי ובשעת לילה מאוחרת, כאשר אין סכנה לפגיעה בנפש, הן לעובדה שלקייומוב לא היתה היכרות מוקדמת עם המתלוננת. עוד נטען, כי לאור מדיניות הענישה הנוהגת, מתחם העונש ההולם בענייננו נע בין 8 ל-30 חודשי מאסר (כך בנימוקי הערעור; בהודעת הערעור נטען כי המתחם ההולם נע בין 10 ל-30 חודשים). אשר לגזירת העונש המתאים בתוך המתחם טוען קייומוב, כי שגה בית המשפט המחוזי כשלא יִחס חשיבות מספקת לגילו הצעיר; למצבם הכלכלי הקשה, שלו ושל משפחתו; וכן לאמור בתסקיר שירות המבחן, שלפיו היה בעל יכולת מועטה להבנת השלכות מעשיו. לחלופין נטען, כי אף אם מתחם העונש שנקבע הולם את מעשה העבירה בנסיבותיה, שגה בית המשפט המחוזי כשלא העמיד את עונשו של קייומוב על 24 חודשי מאסר בלבד, הן בשל העובדה שמדובר בעונש מאסר ראשון של קייומוב, הן משום ששיתף פעולה בחקירתו באופן מלא, הן בשל העובדה שעונש המאסר יפגע ברווחת בני משפחתו, שמצבם הכלכלי דחוק ממילא.",עיקרי טענות הצדדים בערעורים
"ע""פ 8347∕19","ביום 4.3.2020 הוגשו לעיוננו תסקירים משלימים מטעם שירות המבחן בעניינם של שני המערערים. ביחס למיהרט נמסר, כי הוא לא מבטא מוטיבציה להשתלבות בהליכי טיפול בבית הסוהר, וכי הוא מתקשה להיכנס לתהליך ממשי של שינוי. אשר לקייומוב, נכתב כי הוא לוקח אחריות על ביצוע העבירה ומבטא חרטה, כי הוא מתמיד בהשתתפותו בהליכי טיפול קבוצתיים ופרטניים המתקיימים בבית הסוהר וכי לא היו חריגות משמעת מצדו במהלך מאסרו. בתסקירים צוין, כי קיימת חשיבות לכך שמיהרט ישולב בהליך טיפולי במסגרת מאסרו, ושקייומוב ימשיך להתמיד בהליכי הטיפול, על מנת לצמצם את הסיכון להישנות התנהגות עוברת חוק בעתיד.",עיקרי טענות הצדדים בערעורים
"ע""פ 8347∕19","בדיון לפנינו חזרה באת-כוחו של מיהרט על טענותיה, לפיהן שגה בית משפט המחוזי הן בקביעת מתחם העונש ההולם, הן בגזירת העונש המתאים. הודגש, כי עסקינן בבחור צעיר, אשר הגיע מרקע אישי קשה. עוד הוזכר, כי לעמדת שירות המבחן נכון להרחיקו מסביבה עבריינית. בא-כוחו של קייומוב חזר אף הוא על טענותיו, תוך שהבהיר כי מרשו הגיע מרקע סוציו-אקונומי קשה מאד, לקח אחריות על מעשיו ונרתם להליכים טיפוליים בבית הסוהר. לטענתו, במצבים כגון זה, חשוב להעביר למבצע העבירה מסר, לפיו 'יש שכר לעמלו'. מנגד, ב""כ המשיבה סומכת ידיה על גזר הדין של בית המשפט המחוזי. לדידה, טיעוני המערערים ביחס לנסיבות חייהם – רלבנטיים לגזירת העונש המתאים, אך לא לקביעת מתחם העונש ההולם. בעניינו של קייומוב נמסר, כי בעוד כחודש הוא אמור להופיע בפני ועדת השחרורים, והמלצת שירות המבחן היא לאפשר לו לסיים את ההליך הטיפולי שבו החל. אשר למיהרט, נטען כי הוא מתמיד בסירובו לקחת חלק בהליכי טיפול, ולפיכך סבור שירות המבחן כי יש להותיר על כנה את תקופת המאסר שנגזרה עליו, ולאפשר את השתלבותו בהליכי הטיפול המוצעים בבית הסוהר. ביחס לטענת המערערים על אודות קבלת האחריות לביצוע העבירה, מציינת המשיבה כי הפיצוי הכספי שנפסק לטובת המתלוננת, טרם שולם.",עיקרי טענות הצדדים בערעורים
"ע""פ 8347∕19","לאחר שעיינתי בגזר הדין של בית המשפט המחוזי, ונתתי דעתי על טענות ב""כ הצדדים, אלו שבכתב ואלו שבעל-פה, באתי לכלל מסקנה כי דין הערעורים להידחות. כידוע, ערכאת הערעור אינה מתערבת בקביעת העונש שנגזר בערכאה הדיונית, זולת מצבים חריגים שבהם נפלה טעות מהותית בגזר הדין, או חלה סטייה קיצונית ממדיניות הענישה המקובלת (ע""פ 1474/14 פלוני נ' מדינת ישראל, [פורסם בנבו] פס' 96 (15.12.2015); ע""פ 5316/13 תאופיק בן עטא מסאלחה נ' מדינת ישראל, [פורסם בנבו] פס' 6 (09.12.2013)). המקרה שלפנינו אינו בא בקהל אותם מצבים חריגים.",דיון והכרעה
"ע""פ 8347∕19","על חומרתן של עבירות ההצתה עמד בית משפט זה פעמים רבות. אכן, ""מעשה הצתה ראשיתו ידועה, ואחריתו מי ישורנה. לא בכדי קבע המחוקק עונש חמור בצדה של עבירת ההצתה; ובהתאם, שבה הפסיקה והדגישה את חשיבותה של ענישה מרתיעה בעבירות אלו"" (ע""פ 6466/18 ואיל ראגאבי נ' מדינת ישראל, [פורסם בנבו] פס' 12 (01.05.2019)). חומרתן של עבירות ההצתה נעוצה בכך שתחילתן אמנם בידי אדם, אך סופן ש""כוח אחר מעורב בהן"" (בבלי, בבא קמא ג, ע""ב), ולפיכך ""דרכן לילך ולהזיק"" (שם, ב, ע""א).",דיון והכרעה
"ע""פ 8347∕19","בית המשפט המחוזי היה ער לנסיבות ביצוע העבירה, כפי שפורטו בטיעוני המערערים, יִחס להן משקל כפי הראוי בעיניו, וקבע את מתחם העונש ההולם בהסתמך על מדיניות הענישה הנהוגה במקרים דומים. לא מצאתי כי יש מקום להתערב בהכרעתו. טיעוני המערערים מופנים בעיקר כלפי המשקל שייחס בית המשפט לכל אחת מן הנסיבות. בכגון דא, נטיית ערכאת הערעור היא שלא להתערב (ראו ע""פ 5581/17 פלוני נ' מדינת ישראל, [פורסם בנבו] פס' 9 (26.03.2019)). אשר לטענות בדבר מדיניות הענישה הנהוגה, על פני הדברים לא נמצאה חריגה במתחם שקבעה הערכאה הדיונית. זאת יש לזכור, ""קביעת מתחם העונש ההולם איננה עניין אריתמטי וכי לבית המשפט נתון בהקשר זה מרחב מסוים של גמישות שאין להתערב בו בייחוד אם העונש שנגזר בסופו של יום אינו חורג מן הראוי וההולם"" (ע""פ 3877/16 פאדי ג'באלי נ' מדינת ישראל, [פורסם בנבו] פס' 5 (17.11.2016)).",דיון והכרעה
"ע""פ 8347∕19","גם בגזירת העונש המתאים לא נפל פגם. שיקולי שיקום לא הצדיקו חריגה ממתחם העונש ההולם; עמד על כך בית המשפט המחוזי. לצד זאת, בית המשפט שיווה לנגד עיניו את מצוות המחוקק להתחשב בנסיבות אשר אינן קשורות בביצוע העבירה, ובענייננו – הרקע הקשה שעליו צמחו שני המערערים, ולפיכך העמיד את עונשיהם בסמוך לתחתית מתחם העונש ההולם.",דיון והכרעה
"ע""פ 8347∕19","נוכח האמור, אציע לחברַי לדחות את הערעורים.",דיון והכרעה
"ע""פ 8347∕19","בשולי הדברים. הירתמותם של שני המערערים להליכים טיפוליים ידעה עליות ומורדות. בתחילה, מיהרט שיתף פעולה באופן מלא עם שירות המבחן, ואילו קייומוב התקשה להשתלב באפיק הטיפולי. חלף זמן, והיוצרות התהפכו. נכון למועד הדיון, קייומוב מתמיד בהליכי הטיפול וצובר הישגים בשל כך; מיהרט לעומתו, אינו מגלה נכונות דומה. אביע תקווה, כי בפרק הזמן שנותר למיהרט עד תום תקופת מאסרו, יעלה גם הוא על דרך המלך ויירתם להליך הטיפולי. הרשות נתונה.",דיון והכרעה
"ע""פ 8347∕19",        ש ו פ ט,דיון והכרעה
"ע""פ 8347∕19",        המשנה לנשיאה,	אני מסכים. 
"ע""פ 8347∕19",        ש ו פ ט,	אני מסכים. 
"ע""פ 8347∕19",	לפיכך הוחלט כאמור בפסק הדין של השופט נעם סולברג. ,	אני מסכים. 
"ע""פ 8347∕19"," ניתן היום, ‏כ""א באדר התש""פ (‏17.3.2020). ",	אני מסכים. 
"ע""פ 8347∕19",      ש ו פ ט,54678313המשנה לנשיאה
"ע""פ 8347∕19",        ש ו פ ט,54678313המשנה לנשיאה
"ע""פ 8347∕19",   19083470_O02.docx   שצ,_________________________
"ע""פ 8347∕19","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 8347∕19",נ' סולברג 54678313-8347/19,_________________________
"ע""פ 8347∕19",נוסח מסמך זה כפוף לשינויי ניסוח ועריכה,_________________________
"ע""פ 8347∕19","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
