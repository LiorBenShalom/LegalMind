verdict,text,part
"ע""פ 3568∕20",בבית המשפט העליון בשבתו כבית משפט לערעורים פליליים,nothing
"ע""פ 3568∕20","ע""פ  3568/20",nothing
"ע""פ 3568∕20",כבוד השופט נ' הנדל,לפני:	
"ע""פ 3568∕20",כבוד השופטת ד' ברק-ארז,לפני:	
"ע""פ 3568∕20",כבוד השופט י' אלרון,לפני:	
"ע""פ 3568∕20","ערעור על החלטתו של בית המשפט המחוזי באר שבע ב-תפ""ח 25530-09-10 [פורסם בנבו] מיום 30.5.2013 שניתנה על ידי כב' השופטים נתן זלוצובר, שלמה פרידלנדר ו-דינה כהן ",מדינת ישראל
"ע""פ 3568∕20","י""ז בכסלו התשפ""א       ",תאריך הישיבה:
"ע""פ 3568∕20","עו""ד יעקב ארדיטי לנדמן",בשם המערער:
"ע""פ 3568∕20",בשם המשיבה:,בשם המערער:
"ע""פ 3568∕20","עו""ד אופיר טישלר",בשם המערער:
"ע""פ 3568∕20","חוק העונשין, תשל""ז-1977: סע'  5, 5(ב), 25(ג), 300(א)(2), 300א, 300א(א), 300א(ב), 300א(ג), 301ב, 301ב(א), 301ב(ב)(2), 302ב(א)",חקיקה שאוזכרה: 
"ע""פ 3568∕20",מיני-רציו:,חקיקה שאוזכרה: 
"ע""פ 3568∕20","* בימ""ש נדרש לסוגיית אופן החלתה למפרע של עבירת ההמתה בנסיבות של אחריות מופחתת, שנוספה לחוק העונשין בתיקון 137 ופסק כי מגזר דינו של המערער שניתן לפני כניסתו לתוקף של התיקון עולה כי ההקלה בעונשו של המערער נעשתה לפי סעיף 300א(א) לחוק, ובנסיבות אלו יש לראות את המערער כמי שביצע עבירת המתה בנסיבות של אחריות מופחתת לפי סעיף 301ב(ב)(2) לחוק העונשין, ולהורות על קיצור עונש המאסר בפועל שנגזר עליו לתקופה של 20 שנה (חֶלֶף 25).",חקיקה שאוזכרה: 
"ע""פ 3568∕20",* עונשין – ענישה – תיקון 137,חקיקה שאוזכרה: 
"ע""פ 3568∕20",* עונשין – ענישה – ענישה מופחתת,חקיקה שאוזכרה: 
"ע""פ 3568∕20","המערער הורשע בבימ""ש המחוזי בביצוע עבירת רצח לפי סעיף 300(א)(2) לחוק העונשין, כנוסחו עובר לחקיקת תיקון 137. בימ""ש המחוזי גזר על המערער ""עונש מופחת"" לפי סעיף 300א לחוק, כנוסחו עובר לתיקון 137, והשית עליו עונש של 25 שנות מאסר בפועל לצד ענישה נלווית. ודוק, בימ""ש המחוזי לא ציין במפורש לפי אלו מבין הנסיבות המנויות בסעיף 300א יש כדי להצדיק הקלה זו בעונש. כעבור מספר שנים, נקבע בסעיף 25(ג) לתיקון 137 לחוק, כי מי שהורשע בעבירת רצח לפי הגדרתה בחוק עובר לחקיקת התיקון, ונקבעה לגביו ענישה מופחתת לפי סעיף 300א, יראו אותו כמי שהורשע בעבירה של ""המתה בנסיבות של אחריות מופחתת"", לפי סעיף 301ב לחוק זה על חלופותיו השונות, ועונשו המרבי יהיה לפי הקבוע באותו סעיף. נוכח האמור, בימ""ש המחוזי נעתר לבקשת המשיבה לקיצור עונש המאסר בפועל שנגזר על המערער ל-20 שנות מאסר בפועל. מכאן הערעור בו נטען כי יש לקצר את העונש ל-15 שנות מאסר בפועל לפי סעיף 301ב(א) לחוק.",.
"ע""פ 3568∕20",בית המשפט העליון (מפי השופט אלרון ובהסכמת השופטים הנדל וברק-ארז) דחה את הערעור ופסק כי:,.
"ע""פ 3568∕20","במוקד הערעור מצוי סעיף 25(ג) לתיקון 137 לחוק העונשין, אשר מבטל למפרע את תיוגו כרוצח של מי שהורשע בעבירת רצח ונגזר עליו עונש שאינו מאסר עולם לפי סעיף 300א האמור לפני חקיקת התיקון; ולעיתים אף מורה על קיצור עונשו. בכך, קבע המחוקק כי סעיף 301ב לחוק העונשין, שנחקק בתיקון 137, יחול באופן רטרוספקטיבי הן במישור האחריות הפלילית, כך שהרשעתו בעבירת הרצח של מי שעונשו נגזר עליו לפי סעיף 300א תבוטל, ותחת זאת ייקבע כי ביצע עבירת ""המתה בנסיבות של אחריות מופחתת"" לפי סעיף 301ב והן במישור הענישה כך שעונשו של אותו אדם יופחת בהתאם לעונש המרבי הקבוע בעבירה החדשה שבה הוא הורשע, תוך הפנייה לסעיף 5(ב) לחוק.",.
"ע""פ 3568∕20","ודוק, תחולתו הרטרוספקטיבית של סעיף 301ב במישור האחריות הפלילית, אף במקרים שבהם ניתן פסק דין חלוט, חורגת מהוראות סעיף 5 לחוק, שלפי הוראותיו שינוי בחוק הנוגע להגדרתה של עבירה או לאחריות המוטלת בגינה יחול לגבי מעשה שבוצע עובר לשינוי זה רק במקרים שבהם טרם ניתן פסק דין חלוט. אולם, אם כבר ניתן פסק דין, השינוי יחול לעניין העונש בלבד, וזאת במקרים שבהם נקבע עונש מקל לאותה עבירה שנקבעה עובר לשינוי, והעונש אשר נגזר עליו מלכתחילה חמור יותר. בפסיקה ננקטה פרשנות מצמצמת לסעיף 5(ב) לחוק, כך שאין להחילו במקרים שבהם הדבר מצריך את פתיחת ההליך מחדש והפעלת שיקול דעת שיפוטי. בשל מאפייניו, כונה כלל זה לעיתים ""כלל הגיליוטינה"", באופן המבקש להמחיש כי כל שהסעיף מאפשר הוא קיצור טכני של העונש. לעומת זאת, סעיף 25(ג) לתיקון 137 מורה על תחולתה הרטרוספקטיבית של עבירת ההמתה בנסיבות של אחריות מופחתת, לפי סעיף 301ב על עבריינים שהורשעו בפסק דין חלוט, גם במישור האחריות הפלילית, ולא במישור העונש בלבד. אולם, אין לפרש הרחבה זו של תחולתו הרטרוספקטיבית של סעיף 301ב כוויתור על עקרון סופיות הדיון. מכאן, שרק במקרים שבהם כבר נקבע כי יש לגזור את עונשו של מי שהורשע ברצח לפי סעיף 300א, מורה הסעיף כי עבירת ההמתה בנסיבות של אחריות מופחתת תחול למפרע ותיוגו כרוצח יבוטל. לפיכך, נקודת המוצא לתחולת עבירת ההמתה בנסיבות של אחריות מופחתת למפרע על מי שהורשע ברצח, היא כי יש לבחון את האמור בפסק הדין שבו נגזר העונש המקל בלבד, ואין לבחון מחדש את נסיבותיו של כל מקרה ומקרה שבו הורשע אדם ברצח.",.
"ע""פ 3568∕20","במקרה דנן מתעורר קושי מסוים בהחלת סעיף 25(ג), שכן בגזר הדין שניתן בעניינו של המערער לא צוין במפורש לפי איזה מסעיפיו הקטנים של סעיף 300א לחוק, כנוסחו עובר לחקיקת תיקון 137, נקבעה ההקלה בעונשו של המערער. אולם גזר הדין פירט בהרחבה את הנסיבות שהצדיקו את ההקלה בעונשו, ונראה כי ההצדקה להקלה בעונשו הוא הקושי שעמד בפני המערער להבחין נכוחה במציאות שניצבת מולו, ולהבין את הפסול שבמעשיו, כדרישת סעיף 300א(א) לחוק. בנסיבות אלו, יש לראות את המערער כמי שביצע עבירת המתה בנסיבות של אחריות מופחתת לפי סעיף 301ב(ב)(2), ולהורות על קיצור עונש המאסר בפועל שנגזר עליו לתקופה של 20 שנה, כפי שקבע בימ""ש המחוזי. ודוק, לפי סעיף 25(ג) לתיקון 137, תיוגו של המערער כרוצח יימחק ועונשו יומתק. קושי זה הוא תוצר של יישום ""כלל הגיליוטינה"" והחלתו אף באשר להיקף אחריותו הפלילית של מי שהורשע בעבר ברצח, ללא הותרת מקום לשיקול דעת שיפוטי. השופט הנדל העיר כי במקרה בו בימ""ש המחוזי לא ציין בפסק דינו במפורש מהן נסיבות המקרה המצדיקות מתן עונש מופחת על עבירת הרצח לפי סעיף 300א לחוק, כמו במקרה זה, יש צורך לפרש את פסק הדין ואת העולה ממנו ביחס לנסיבות המקרה, כך שאמנם שיקול הדעת מצומצם ומוגדר, אך עודנו שיקול דעת במקרים הדורשים זאת.",.
"ע""פ 3568∕20","בליבת הערעור שלפנינו סוגיית אופן החלתה למפרע של עבירת ההמתה בנסיבות של אחריות מופחתת, אשר נוספה לחוק העונשין, התשל""ז–1977 (להלן: חוק העונשין או החוק) במסגרת תיקון 137 לחוק זה (חוק העונשין (תיקון מס' 137), התשע""ט–2019 (להלן: תיקון 137)).",השופט י' אלרון:
"ע""פ 3568∕20","בהחלטתו בתפ""ח 25530-09-10 [פורסם בנבו] מיום 26.2.2020, נעתר בית המשפט המחוזי בבאר שבע (סגן הנשיאה נ' זלוצ'ובר והשופטים ש' פרידלנדר וד' כהן) לבקשת המשיבה להחיל על המבקש את עבירת ההמתה בנסיבות של אחריות מופחתת לפי סעיף 301ב(ב)(2) לחוק העונשין ולקצר את עונש המאסר בפועל שנגזר עליו לתקופה של 20 שנה; ודחה את בקשת המערער לקצר את עונשו לתקופה של 15 שנות מאסר בפועל, לפי סעיף 301ב(א) לחוק.",השופט י' אלרון:
"ע""פ 3568∕20","על החלטה זו מופנה הערעור שלפנינו, בגדרו שב המערער וטוען כי יש לקצר את עונש המאסר בפועל שנגזר עליו לתקופה של 15 שנים.",השופט י' אלרון:
"ע""פ 3568∕20","ביום 27.2.2012 המערער הורשע, לפי הודאתו במסגרת הסדר טיעון, בביצוע עבירת רצח לפי סעיף 300(א)(2) לחוק העונשין, כנוסחו עובר לחקיקת תיקון 137.",רקע
"ע""פ 3568∕20","על פי המתואר בכתב האישום המתוקן, ביום 28.8.2010 המערער בילה עם חבריו באשדוד, ובשלב מסוים התפתח ויכוח בינו ובין המנוח. המערער נגע בכתפו של המנוח, אשר בתגובה הכהו בראשו עם קופסת מתכת ואף נגח בראשו.",רקע
"ע""פ 3568∕20","עוד באותו הלילה התקשר המערער אל המנוח וביקש להתפייס עימו. המנוח אסף את המערער ברכבו, והשניים נסעו יחד עד אשר עצר המנוח את הרכב על מדרכה. בין השניים התפתח ויכוח, הוחלפו ביניהם מהלומות, משקפי המערער נפלו, והמנוח יצא מהרכב.",רקע
"ע""פ 3568∕20","המערער החל לחפש את המנוח מחוץ לרכב ובידו סכין, בעוד רכב, ובו מספר צעירים, אשר לחלקם היכרות עם המערער והמנוח, חלף במקום. משהבחינו ברכבו של המנוח עומד בצידי בדרך, עצרו בסמוך לו. המערער רץ לעברם בעוד הסכין בידו, ושאל היכן המנוח. הללו נבהלו ונסעו מהמקום, אולם שבו כעבור זמן קצר.",רקע
"ע""פ 3568∕20","בהמשך, שב המנוח לרכבו. המערער רדף אחריו, תפס אותו והחל לדקור אותו ולהכותו תוך שימוש במכשיר ""שוקר"" חשמלי. המערער לא חדל לדקור את המנוח אף לאחר שהפילו ארצה על גבו, בעוד המנוח זועק לעזרה ומתחנן על חייו.",רקע
"ע""פ 3568∕20","למשמע צעקות יושבי רכב שעצר בסמוך למקום, השליך המערער את הסכין לשיח ונמלט בריצה.",רקע
"ע""פ 3568∕20","המנוח פונה לבית חולים לקבלת טיפול כשהוא במצב אנוש, מחוסר הכרה ומונשם, ובהמשך מת מפצעיו.",רקע
"ע""פ 3568∕20","בגזר דינו מיום 3.5.2013, עמד בית המשפט המחוזי (השופטת הבכירה ח' סלוטקי, והשופטים מ' לוי וש' פרידלנדר) על כך שבמסגרת הסדר הטיעון הסכימו הצדדים כי המערער יודה במיוחס לו בכתב האישום המתוקן, וכי הם יעתרו במשותף לענישה מופחתת לפי סעיף 300א לחוק העונשין, כך שעל המערער ייגזר עונש של 25 שנות מאסר בפועל. זאת, על יסוד חוות דעת פסיכיאטרית שתוגש מטעם המערער, באשר למצבו הנפשי.",רקע
"ע""פ 3568∕20","כמו כן, צוין כי בעת קרות האירועים המתוארים בכתב האישום פעל המערער:",רקע
"ע""פ 3568∕20","בנסיבות אלו, קבע בית המשפט המחוזי כי יש לגזור על המערער ""עונש מופחת"" לפי סעיף 300א לחוק העונשין, כנוסחו עובר לתיקון 137, והשית עליו עונש של 25 שנות מאסר בפועל לצד ענישה נלווית.",רקע
"ע""פ 3568∕20","יוער כי בית המשפט המחוזי לא ציין במפורש לפי אלו מבין הנסיבות המנויות בסעיף 300א יש כדי להצדיק הקלה זו בעונשו של המערער: האם הפרעה נפשית חמורה או ליקוי בכושרו השכלי הגבילו את יכולתו להבין את הפסול במעשה או להימנע ממנו (סעיף 300א(א) לחוק); האם היה קרוב לסייג של הגנה עצמית, צורך או כורח (סעיף 300א(ב) לחוק); או שמא סבל ממצוקה נפשית קשה שנגרמה לו עקב התעללות חמורה ומתמשכת בו מצד המנוח, כנטען על ידו כיום (סעיף 300א(ג) לחוק).",רקע
"ע""פ 3568∕20","שנים ספורות לאחר שהחל המערער לשאת בעונש המאסר בפועל שנגזר עליו, נחקק בשנת 2019 תיקון 137 לחוק העונשין. במסגרת זו, נקבע בסעיף 25(ג) לתיקון 137, כי מי שהורשע בעבירת רצח לפי הגדרתה בחוק עובר לחקיקת התיקון, ונקבעה לגביו ענישה מופחתת לפי סעיף 300א לחוק העונשין, הרי שיראו אותו כמי שהורשע בעבירה של ""המתה בנסיבות של אחריות מופחתת"", לפי סעיף 301ב לחוק זה על חלופותיו השונות; ועונשו המרבי יהיה לפי הקבוע באותו סעיף.",רקע
"ע""פ 3568∕20","מאחר שהענישה המרבית כיום בגין ביצוע עבירת המתה בנסיבות של אחריות מופחתת היא 20 שנות מאסר בפועל, חזרה המשיבה ובחנה ביוזמתה באילו מקרים נגזר עונש של למעלה מ-20 שנות מאסר בפועל על מי שנקבעה לגביו ענישה מופחתת לפי סעיף 300א לחוק העונשין. בכל אותם מקרים, הגישה המשיבה בקשות לבתי המשפט המחוזיים לקיצור עונשי המאסר בפועל, על מנת שלא יעלה על התקופה הקבועה בחוק בעקבות תיקון 137.",רקע
"ע""פ 3568∕20","בנסיבות האמורות לעיל, הגישה המשיבה לבית המשפט המחוזי את הבקשה לקיצור עונש המאסר בפועל שנגזר על המערער מ-25 ל-20 שנות מאסר בפועל. זאת, תוך שנטען כי המערער הורשע בעבירת המתה בנסיבות המופיעות בסעיף 301ב(ב)(2) לחוק העונשין, המורה:",רקע
"ע""פ 3568∕20","(2)	המעשה נעשה במצב שבו, בשל הפרעה נפשית חמורה או בשל ליקוי בכושרו השכלי, הוגבלה יכולתו של הנאשם במידה ניכרת, אך לא עד כדי חוסר יכולת של ממש כאמור בסעיף 34ח –",...
"ע""פ 3568∕20",(א)	להבין את אשר הוא עושה או את הפסול שבמעשהו; או,...
"ע""פ 3568∕20","(ב)	להימנע מעשיית המעשה"".",...
"ע""פ 3568∕20","מנגד, המערער טען כי יש לקצר את עונשו ל-15 שנות מאסר בפועל, וזאת בהתאם להוראות סעיף 301ב(א), אשר לפיו:",...
"ע""פ 3568∕20","בית המשפט המחוזי אימץ בהחלטתו מיום 26.2.2020 את עמדת המשיבה, והורה על קיצור עונש המאסר בפועל שנגזר על המערער לתקופה של 20 שנות מאסר בפועל.",החלטת בית המשפט המחוזי
"ע""פ 3568∕20","נקבע, כי בכתב האישום המתוקן אשר בעובדותיו הודה המערער וכן בגזר הדין, לא נכללה התייחסות כלשהי להתעללות שחווה, לטענתו, ודאי לא ""התעללות חמורה ומתמשכת""; וכי זאת ניתן אף ללמוד מטיעוני הצדדים לעונש וחוות הדעת הפסיכיאטרית שהוגשה לבית המשפט המחוזי.",החלטת בית המשפט המחוזי
"ע""פ 3568∕20","לאחר שבחן בין היתר את טיעוני הצדדים לעונש אשר קדמו לגזר הדין, הגיע בית המשפט המחוזי לכלל מסקנה כי הצדדים הסכימו על קיומן של נסיבות המצדיקות הקלה בעונשו של המערער בשל קיומה של הפרעה נפשית ממנה סבל – ולא בשל מערכת היחסים אשר שררה בין המערער למנוח.",החלטת בית המשפט המחוזי
"ע""פ 3568∕20",על החלטה זו הוגש הערעור שלפנינו.,החלטת בית המשפט המחוזי
"ע""פ 3568∕20","בערעור שלפנינו, המערער שב וטוען כי המית את המנוח על רקע התעללותו החמורה והמתמשכת בו. על כן, נטען כי יש לראות בו כמי שביצע עבירת המתה בנסיבות של אחריות מופחתת, לפי סעיף 302ב(א) לחוק העונשין, ולהורות על קיצור עונש המאסר בפועל שנגזר עליו ל-15 שנות מאסר.",עיקרי טענות הצדדים בערעור
"ע""פ 3568∕20","בכלל זה, נטען כי בגזר הדין צוין באופן כוללני שבעניינו של המערער חל סעיף 300א לחוק העונשין, כנוסחו עובר לחקיקת תיקון 137, ועל כן אין יסוד לקביעה כי דווקא מצבו הנפשי הוא שהביא להקלה בעונשו על ידי בית המשפט המחוזי.",עיקרי טענות הצדדים בערעור
"ע""פ 3568∕20","עוד טוען המערער, כי בנסיבות העניין, יש להעניק משקל מצומצם לאומד דעת הצדדים בעת הגעתם להסדר טיעון, שכן באותו מועד ""לא הייתה כל נפקות"" לשאלה אם המערער המית את המנוח בשל התעללות שקדמה לאירוע, או שמא בשל מצבו הנפשי.",עיקרי טענות הצדדים בערעור
"ע""פ 3568∕20","לעומת זאת, המערער מבקש להסתמך על דבריו בעדותו בבית המשפט, בטרם ניתנה הודאתו, המלמדים לטענתו כי בינו לבין המנוח התקיימה ""חברות מורכבת וללא ספק התעללות מתמשכת"", כהגדרתו.",עיקרי טענות הצדדים בערעור
"ע""פ 3568∕20","לטענת המערער, עדות זו ""לא נסתרה"" על ידי המשיבה, שכן חקירתו הנגדית לא הושלמה בטרם הושג הסדר הטיעון. כמו כן, טוען המערער כי במסגרת טיעוני הצדדים לעונש, ""רוח הדברים"", כלשונו, הייתה כי פעל על רקע יחס משפיל שהפגין כלפיו המנוח, אולם הדברים לא נאמרו באופן מפורש על מנת שלא לפגוע במשפחת המנוח.",עיקרי טענות הצדדים בערעור
"ע""פ 3568∕20","בנסיבות אלו, ולאור קביעת בית המשפט המחוזי בגזר הדין באשר לקיומה של ""מערכת יחסים מורכבת"" בינו לבין המנוח, טוען המערער כי המית את המנוח על רקע התעללות חמורה ומתמשכת שחווה מצדו.",עיקרי טענות הצדדים בערעור
"ע""פ 3568∕20","לבסוף, טוען המערער כי מצבו הנפשי בעת ביצוע המעשים לא עלה כדי ""הפרעה נפשית חמורה"", ועל כן לא ניתן היה להקל בעונשו רק של מצבו הנפשי; וממילא, יש ללמוד מכך כי ההקלה בעונשו נבעה מקיומה של התעללות חמורה ומתמשכת בין הצדדים.",עיקרי טענות הצדדים בערעור
"ע""פ 3568∕20","מנגד, בדיון שהתקיים לפנינו בא כוח המשיבה סמך ידיו על החלטת בית המשפט המחוזי, וביקש לדחות את הערעור ולהותיר על כנו את קיצור עונשו של המערער, ל-20 שנות מאסר בפועל.",עיקרי טענות הצדדים בערעור
"ע""פ 3568∕20","עוד הדגיש בא כוח המשיבה כי בהתאם לפסיקת בית משפט זה, אין בהוראות סעיפים 5(ב) לחוק העונשין ו-25 לתיקון 137 כדי להביא לפתיחתו מחדש של ההליך הפלילי. חלף זאת, לשיטתו, רק אם ניתן להחיל על המערער את הוראות הסעיפים האמורים באופן ""טכני-אדמיניסטרטיבי"", ללא צורך בהפעלת שיקול דעת שיפוטי, ניתן יהיה להקל בעונשו.",עיקרי טענות הצדדים בערעור
"ע""פ 3568∕20","על כן, ומשאין בגזר דינו של בית משפט המחוזי כל קביעה מפורשת באשר לקיומה של ""התעללות חמורה ומתמשכת"" אשר בעטיה המית המערער את המנוח, טוען בא כוח המשיבה כי אין לאפשר למערער לטעון כעת לראשונה כי יש להחיל עליו את סעיף 301ב(א) לחוק העונשין.",עיקרי טענות הצדדים בערעור
"ע""פ 3568∕20","לאחר שעיינתי בהחלטת בית המשפט המחוזי ושקלתי את טענות הצדדים, הגעתי לכלל מסקנה כי דין הערעור להידחות, וכך אציע לחבריי.",דיון והכרעה
"ע""פ 3568∕20","תיקון 137 לחוק העונשין נועד ""לערוך שינוי יסודי בנוסח עבירות ההמתה, תוך יצירת מדרג חדש ביניהן"" (דברי ההסבר להצעת חוק העונשין (תיקון מס' 124) (עבירות המתה), התשע""ו–2015, ה""ח הממשלה 166, 166).",דיון והכרעה
"ע""פ 3568∕20","במסגרת מדרג עבירות ההמתה החדש, נתן המחוקק דעתו הן לתיוג הנלווה לעבירות ההמתה השונות, הן לעונש ההולם אותן. עבירות ההמתה, ובכללן עבירת הרצח, הוגדרו באופן שונה. כך, בין היתר, נקבעה עבירה חדשה של ""רצח בנסיבות מחמירות"" אשר העונש בגינה הוא מאסר עולם חובה; נקבעה עבירת רצח ""בסיסית"" שעונשה המרבי הוא מאסר עולם; ונקבע כי מעשי המתה אשר קיימו את הגדרת עבירת הרצח כנוסחה עובר לתיקון 137, אשר הענישה בגינם היתה מופחתת, יהוו כעת עבירה של ""המתה בנסיבות של אחריות מופחתת"" אשר העונש המרבי בגינן נע בין 15 ל-20 שנות מאסר בפועל.",דיון והכרעה
"ע""פ 3568∕20","סעיף 25(ג) לתיקון 137, אשר הוראותיו במוקד הערעור שלפנינו, אף מבטל למפרע את תיוגו כרוצח של מי שהורשע בעבירת רצח ונגזר עליו עונש שאינו מאסר עולם לפי סעיף 300א האמור לפני חקיקת התיקון; ולעיתים אף מורה על קיצור עונשו. סעיף זה מורה:",דיון והכרעה
"ע""פ 3568∕20","בכך, קבע המחוקק כי סעיף 301ב לחוק העונשין, אשר נחקק במסגרת תיקון 137, יחול באופן רטרוספקטיבי בשני מישורים:",דיון והכרעה
"ע""פ 3568∕20","במישור האחריות הפלילית, הסעיף מורה כי הרשעתו בעבירת הרצח של מי שעונשו נגזר עליו לפי סעיף 300א תבוטל, ותחת זאת ייקבע כי ביצע עבירת ""המתה בנסיבות של אחריות מופחתת"" לפי סעיף 301ב לחוק העונשין.",דיון והכרעה
"ע""פ 3568∕20","במישור הענישה, קובע הסעיף הנ""ל כי עונשו של אותו אדם יופחת בהתאם לעונש המרבי הקבוע בעבירה החדשה שבה הוא הורשע, תוך הפנייה לסעיף 5(ב) לחוק העונשין, אליו נידרש להלן.",דיון והכרעה
"ע""פ 3568∕20","אציין כי תחולתו הרטרוספקטיבית של סעיף 301ב במישור האחריות הפלילית, אף במקרים שבהם ניתן פסק דין חלוט, חורגת מהוראותיו הכלליות של סעיף 5 לחוק העונשין, אשר לפיו:",דיון והכרעה
"ע""פ 3568∕20","(א)	נעברה עבירה ובטרם ניתן פסק-דין חלוט לגביה, חל שינוי בנוגע להגדרתה או לאחריות לה, או בנוגע לעונש שנקבע לה, יחול על הענין החיקוק המקל עם העושה; ""אחריות לה"" – לרבות תחולת סייגים לאחריות הפלילית למעשה.",דיון והכרעה
"ע""פ 3568∕20","(ב)	הורשע אדם בעבירה בפסק דין חלוט ולאחר מכן נקבע לאותה עבירה בחיקוק עונש, שלפי מידתו או סוגו הוא קל מזה שהוטל עליו – יהיה עונשו העונש המרבי שנקבע בחיקוק, כאילו הוטל מלכתחילה.",דיון והכרעה
"ע""פ 3568∕20","על פי הוראות כלליות אלו, שינוי בחוק הנוגע להגדרתה של עבירה או לאחריות המוטלת בגינה יחול לגבי מעשה שבוצע עובר לשינוי זה רק במקרים שבהם טרם ניתן פסק דין חלוט. אולם, אם כבר ניתן פסק דין – השינוי יחול לעניין העונש בלבד, וזאת במקרים שבהם נקבע עונש מקל לאותה עבירה שנקבעה עובר לשינוי, והעונש אשר נגזר עליו מלכתחילה חמור יותר.",דיון והכרעה
"ע""פ 3568∕20","בפסיקה ננקטה פרשנות מצמצמת להוראות סעיף 5(ב) לחוק העונשין, כך שאין להחילו במקרים שבהם הדבר מצריך את פתיחת ההליך מחדש והפעלת שיקול דעת שיפוטי. בשל מאפייניו, כונה כלל זה לעיתים ""כלל הגיליוטינה"", באופן המבקש להמחיש כי כל שהסעיף מאפשר הוא קיצור טכני של העונש. זאת, באופן אשר נועד לאזן בין הרצון שלא להפלות לרעה עבריינים שהורשעו בפסק דין חלוט לפני תיקון החוק אשר הפחית בעונש לבין עקרון סופיות הדיון (ע""פ 7853/05 רחמיאן נ' מדינת ישראל, [פורסם בנבו] פסקאות 9–11 (27.11.2006)).",דיון והכרעה
"ע""פ 3568∕20","לעומת זאת, סעיף 25(ג) לתיקון 137 מורה על תחולתה הרטרוספקטיבית של עבירת ההמתה בנסיבות של אחריות מופחתת, לפי סעיף 301ב שנחקק במסגרת תיקון זה, על עבריינים שהורשעו בפסק דין חלוט, גם במישור האחריות הפלילית – ולא במישור העונש בלבד.",דיון והכרעה
"ע""פ 3568∕20","אולם, אין לפרש הרחבה זו של תחולתו הרטרוספקטיבית של סעיף 301ב לחוק העונשין כוויתור על עקרון סופיות הדיון. יוצא אפוא, כי אך ורק באותם מקרים שבהם כבר נקבע כי יש לגזור את עונשו של מי שהורשע ברצח בהתאם להוראות סעיף 300א, מורה הסעיף כי עבירת ההמתה בנסיבות של אחריות מופחתת תחול למפרע ותיוגו כרוצח יבוטל (ראו גם פרוטוקול ישיבה מס' 752 של ועדת החוקה, חוק ומשפט, הכנסת ה-20, עמ' 33–40 (31.12.2018) (להלן: פרוטוקול הדיון בעניין סעיף 25(ג) לתיקון 137 בוועדת חוקה, חוק ומשפט)).",דיון והכרעה
"ע""פ 3568∕20","ממילא, נקודת המוצא לתחולתה של עבירת ההמתה בנסיבות של אחריות מופחתת למפרע על מי שהורשע ברצח, היא כי יש לבחון את האמור בפסק הדין שבו נגזר העונש המקל בלבד, ואין לבחון מחדש את נסיבותיו של כל מקרה ומקרה שבו הורשע אדם ברצח (ראו גם עמ' 5–52 לפרוטוקול הדיון בעניין סעיף 25(ג) לתיקון 137 בוועדת חוקה, חוק ומשפט; בג""ץ 5293/19 סלומון נ' כנסת ישראל, [פורסם בנבו] פסקה 10 (19.11.2019); ע""פ 2928/20 ביטון נ' מדינת ישראל , [פורסם בנבו] פסקה 12 (24.11.2020)).",דיון והכרעה
"ע""פ 3568∕20","במקרה דנן מתעורר קושי מסוים בהחלת סעיף 25(ג), שכן בגזר הדין שניתן בעניינו של המערער לא צוין באופן מפורש לפי איזה מסעיפיו הקטנים של סעיף 300א לחוק העונשין, כנוסחו עובר לחקיקת תיקון 137, נקבעה ההקלה בעונשו של המערער.",דיון והכרעה
"ע""פ 3568∕20","אילו לא ניתן היה להבין מפסק הדין באופן חד משמעי – וללא הפעלת שיקול דעת שיפוטי – מה היו הטעמים שבגינם הוחלט להקל בעונשו של המערער, ספק בעיני אם היה ניתן להביא כלל להקלה בעונשו תוך החלתו למפרע של סעיף 301ב לחוק העונשין.",דיון והכרעה
"ע""פ 3568∕20","אולם, אין זה המקרה שלפנינו. ",דיון והכרעה
"ע""פ 3568∕20","גזר הדין בעניינו של המערער פירט בהרחבה את הנסיבות אשר הצדיקו את ההקלה בעונשו. אלו לא כללו דבר באשר ל""התעללות חמורה ומתמשכת"" של המנוח במערער, כנדרש בכדי שיחולו הוראות סעיף 300א(ג) לחוק העונשין, כנוסחו עובר לחקיקת תיקון 137. אומנם, תוארה מערכת היחסים בין הצדדים, אך זאת כדי להדגיש את הקושי להבין ""על מה ולמה קם הנאשם על ידידו לרוצחו"" (פסקה 39 לגזר הדין).",דיון והכרעה
"ע""פ 3568∕20","עיקר קביעות בית המשפט המחוזי בגזר דינו לביסוס ההצדקה להקלה בעונשו לפי סעיף 300א לחוק העונשין, עניינן בקושי שעמד בפני המערער להבחין נכוחה במציאות שניצבת מולו, ולהבין את הפסול שבמעשיו – כדרישת סעיף 300א(א) לחוק העונשין.",דיון והכרעה
"ע""פ 3568∕20","לעניין זה, אין לי אלא להביא דברים בשם אומרם:",דיון והכרעה
"ע""פ 3568∕20","בנסיבות אלו, יש לראות את המערער כמי שביצע עבירת המתה בנסיבות של אחריות מופחתת לפי סעיף 301ב(ב)(2), ולהורות על קיצור עונש המאסר בפועל שנגזר עליו לתקופה של 20 שנה, כפי שאכן קבע בית המשפט המחוזי.",דיון והכרעה
"ע""פ 3568∕20","לא ניתן לחתום פסק דין זה מבלי להתייחס לטיעוני באת כוח המשיבה בעניין העונש אשר נטענו עובר למתן גזר הדין בעניינו, באשר לטעמים שניצבו בבסיס הסדר הטיעון:",דיון והכרעה
"ע""פ 3568∕20","חרף זאת, התוצאה המתקבלת לפי הוראות סעיף 25(ג) לתיקון 137, היא כי תיוגו של המערער כרוצח יימחק, ואף עונשו יומתק. קושי זה הוא תוצר של יישום ""כלל הגיליוטינה"" והחלתו אף באשר להיקף אחריותו הפלילית של מי שהורשע בעבר ברצח, ללא הותרת מקום לשיקול דעת שיפוטי.",דיון והכרעה
"ע""פ 3568∕20","סוגיה זו הובאה בפני המחוקק ונציגיו בוועדת החוקה, חוק ומשפט של הכנסת, תוך שהובהר על ידי נציגי משרד המשפטים כי החלת כלל הגיליוטינה אינה מחויבת ונתונה להכרעתם הערכית (עמ' 33–40, 51–52 לפרוטוקול הדיון בעניין סעיף 25(ג) לתיקון 137 בוועדת חוקה, חוק ומשפט).",דיון והכרעה
"ע""פ 3568∕20","משאמר המחוקק את דברו והחיל את עבירת ההמתה בנסיבות של אחריות מופחתת למפרע, בלי להותיר מקום לשיקול דעת שיפוטי בעניין, מצווים אנו להישמע להוראותיו – ואין מקום לשוב ולהרהר אם נכון לבטל את תיוגו של המערער כרוצח.",דיון והכרעה
"ע""פ 3568∕20","סוף דבר, אני סבור כי יש לדחות הערעור, ולהותיר את עונש המאסר בפועל של 20 שנות מאסר בפועל, כפי שקבע בית המשפט המחוזי, וכך אציע לחבריי לעשות.",דיון והכרעה
"ע""פ 3568∕20",ש ו פ ט,דיון והכרעה
"ע""פ 3568∕20",ש ו פ ט ת,	אני מסכימה. 
"ע""פ 3568∕20","עיינתי בחוות דעתו של חברי השופט י' אלרון ואני מצטרף לתוצאה אליה הגיע. ככלל, חברי הציג בצורה סדורה ובהירה את הוראות המעבר הרלוונטיות. ברם, הייתי מסתייג מנקודה אחת. צוין בחוות הדעת כי הפעלת סעיף 5(ב) לחוק העונשין צריכה להיעשות בצורה של ""שיטת גיליוטינה"", לאמור, קיצור טכני של העונש ללא הותרת מקום לשיקול דעת שיפוטי (שם, פס' 15 ו-12). אכן, במובנים מסוימים אין לבית המשפט שיקול דעת בהחלת סעיף עבירה שונה מקום שנעשה שינוי בחיקוק, אך במובנים אחרים אכן יש לו, ובמקרים מסוימים אף מחובתו להפעילו.",השופט נ' הנדל:
"ע""פ 3568∕20","דוגמה לכך מצויה בפסק דין זה. בענייננו, נוצר חסר עקב כך כי בית המשפט המחוזי לא ציין בפסק דינו בצורה מפורשת מהן נסיבות המקרה אשר מצדיקות מתן עונש מופחת על עבירת הרצח לפי סעיף 300א לחוק העונשין, קרי, מהו תת-הסעיף הרלוונטי. חברי שכנע בכך כי החלופה הרלוונטית היא תחת סעיף קטן (א), היינו, ""הפרעה נפשית חמורה""; וכי אין אינדיקציה בפסק הדין להתקיימות נסיבות עובדתיות המתאימות לחלופה אליה טוען המערער, היינו, ""מצוקה נפשית קשה עקב התעללות חמורה ומתמשכת"" (סעיף קטן (ב)). אך מסקנה זו, הרי, איננה מפורשת בפסק הדין קמא – אלא מהווה תוצאה של הפעלת שיקול דעת שיפוטי בהתבסס על הכתוב בו. על כן, מוסכם כי המטרה איננה לפתוח את תיק הראיות מחדש בעת הפעלת סעיף 5(ב), אך במצב שבו לא ברור מהי העילה למתן ענישה מופחתת, אך כן ברור כי בית המשפט בחר לגזור עונש מופחת – או אז מתפקידו של בית המשפט להשלים את החסר כדי לעמוד במצוות המחוקק, זאת כדי לתת ביטוי לתרגום המבוקש בין עולם משפטי הכולל את סעיף 300א לבין זה שאיננו. במובן זה הסתייגותי איננה במלאכה היישומית, שהרי, כאמור, דומני כי חברי אכן הפעיל שיקול דעת שיפוטי בפירוש תת-הסעיף המתאים בסעיף 300א; אלא בהגדרת תפקידו של בית המשפט, וייתכן שיש לכך חשיבות במקרים עתידיים. אמנם אודה, וכך גם עולה מהפסיקה של הרשעות בסעיף 300א, כי נדיר שבית המשפט לא יבהיר את עמדתו ביחס לנסיבות המצדיקות עונש מופחת, וכתוצאה מכך יהיה צורך לפרש את פסק הדין ואת העולה ממנו ביחס לנסיבות המקרה. ברם, במקרה המיוחד שבו יש צורך בכך, זוהי להשקפתי – תפקידו. אכן, שיקול הדעת מצומצם ומוגדר, אך עודנו שיקול דעת במקרים הדורשים זאת, גם אם מספרם מועט. פרט לכך, הנני מצטרף לפסק דינו של חברי.",השופט נ' הנדל:
"ע""פ 3568∕20",ש ו פ ט,השופט נ' הנדל:
"ע""פ 3568∕20",	הוחלט כאמור בפסק דינו של השופט י' אלרון. ,השופט נ' הנדל:
"ע""פ 3568∕20"," ניתנה היום, ‏ז' בשבט התשפ""א (‏20.1.2021). ",השופט נ' הנדל:
"ע""פ 3568∕20",54678313ש ו פ ט ,5129371
"ע""פ 3568∕20",ש ו פ ט ת,5129371
"ע""פ 3568∕20",ש ו פ ט,5129371
"ע""פ 3568∕20",   20035680_J05.docx   עע,_________________________
"ע""פ 3568∕20","מרכז מידע, טל' 077-2703333, 3852* ; אתר אינטרנט,  http://supreme.court.gov.il",_________________________
"ע""פ 3568∕20",נ' הנדל 54678313-3568/20,_________________________
"ע""פ 3568∕20",נוסח מסמך זה כפוף לשינויי ניסוח ועריכה,_________________________
"ע""פ 3568∕20","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
