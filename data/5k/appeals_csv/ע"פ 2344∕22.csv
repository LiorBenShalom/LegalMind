verdict,text,part
"ע""פ 2344∕22","ע""פ  2344/22",בבית המשפט העליון
"ע""פ 2344∕22",כבוד השופט ד' מינץ,לפני:	
"ע""פ 2344∕22",יגאל דוגה,המערערים:
"ע""פ 2344∕22",שרון עדקי,המערערים:
"ע""פ 2344∕22","שיא שי עד בע""מ",המערערים:
"ע""פ 2344∕22","אילון דוגה בע""מ",המערערים:
"ע""פ 2344∕22","ערעור על החלטת בית המשפט המחוזי בירושלים (השופטת ש' רנר) בצ""א 14753-02-17 מיום 6.3.2022",מדינת ישראל
"ע""פ 2344∕22","ט""ז באייר התשפ""ב (17.5.2022)",תאריך הישיבה:
"ע""פ 2344∕22","עו""ד אבי חימי; עו""ד כפיר ממון; ",בשם המערערים:
"ע""פ 2344∕22","עו""ד זיו רוטמנש	",בשם המערערים:
"ע""פ 2344∕22","עו""ד יורם הירשברג; עו""ד עדי שוורץ	",בשם המשיבה:
"ע""פ 2344∕22","חוק איסור הלבנת הון, תש""ס-2000: סע'  3, 4, 21, 21(א), 23",חקיקה שאוזכרה: 
"ע""פ 2344∕22","פקודת הסמים המסוכנים [נוסח חדש], תשל""ג-1973: סע'  36ו, 36ו(א), 36ו(ד)",חקיקה שאוזכרה: 
"ע""פ 2344∕22","חוק העונשין, תשל""ז-1977",חקיקה שאוזכרה: 
"ע""פ 2344∕22",מיני-רציו:,חקיקה שאוזכרה: 
"ע""פ 2344∕22","* נדחה ערעור על החלטת בימ""ש המחוזי בה נדחתה בקשת המערערים לעיון חוזר בצו חילוט זמני שניתן בעניין תפיסת רכושם, בהעדר מקום לערוך דיון מחודש בהיקף החילוט בעת הזו; המערערים יוכלו להגיש בקשה לעיון חוזר בתפיסת רכושם אם יתגלו נסיבות חדשות המצדיקות זאת, או בחלוף פרק זמן משמעותי נוסף.",חקיקה שאוזכרה: 
"ע""פ 2344∕22",* דיון פלילי – חילוט – עיון חוזר,חקיקה שאוזכרה: 
"ע""פ 2344∕22",* דיון פלילי – חילוט – היקפו,חקיקה שאוזכרה: 
"ע""פ 2344∕22",* דיון פלילי – חילוט – איסור הלבנת הון,חקיקה שאוזכרה: 
"ע""פ 2344∕22",* דיון פלילי – חילוט – בקשה לשחרור רכוש שנתפס,חקיקה שאוזכרה: 
"ע""פ 2344∕22","בשנת 2017 הוגש נגד המערערים כתב אישום המייחס להם ביצוע עבירות לפי חוק איסור הלבנת הון, לצד עבירות של קבלת דבר במרמה וקשירת קשר לביצוע פשע לפי חוק העונשין. בעניין תפיסת חלק מהרכוש, הגיעו הצדדים להסכמה. כך, ניתן תוקף של החלטה להסכם על פיו חלק מהרכוש התפוס ישוחרר בכפוף לתנאי ההסכם ואילו יתר הרכוש ייוותר תפוס עד להכרעה חלוטה בבקשת החילוט (הסכם 2017). בחלוף כשנתיים ימים, ומשטרם החלה שמיעת ההוכחות בתיק העיקרי, הגישו המערערים בקשה לעיון מחדש בהיקף החילוט הזמני. בקשת המערערים נדחתה. על החלטה זו הגישו המערערים ערעור אשר נדחה לאחר שניתן תוקף להסכמת הצדדים על פיה ישוחרר סך של 440,000 ₪ מהסכומים התפוסים על ידי המשיבה, כאשר המערערים התחייבו להמתין 15 חודשים נוספים בטרם יגישו בקשה נוספת לשחרור הרכוש התפוס. בקשת המערערים לעיון חוזר בצו חילוט זמני שניתן בעניין תפיסת רכושם, נדחתה. מכאן הערעור.",.
"ע""פ 2344∕22",בית המשפט העליון (השופט ד' מינץ) דחה את הערעור ופסק כי:,.
"ע""פ 2344∕22","סעיף 21 לחוק הלבנת הון קובע כי נוסף על כל עונש, נתונה הסמכות לבימ""ש להורות על חילוט רכושו של אדם שהורשע לפי סעיף 3 או 4 לחוק, בשווי הרכוש שנעברה בו עבירה, הרכוש ששימש את ביצועה, אִפשר את ביצועה או שיועד לכך; וכן הרכוש שהושג במישרין או בעקיפין כשכר העבירה, כתוצאה מביצועה או שיועד לכך. אולם ענייננו אינו בהחלטה סופית של חילוט אלא במתן סעד זמני של חילוט על עבירות לפי חוק הלבנת הון. מטרת צו חילוט זמני היא לשמור על מצבת נכסיו של נאשם ומניעת הברחת רכושו באופן שיסכל את אפשרות החילוט הסופי, ככל שההליך הפלילי יסתיים בהרשעה. בשלב הדיון בבקשה למתן צו חילוט זמני, נדרש בימ""ש לבדוק אם קיימת תשתית ראייתית מספקת במישור הלכאורי המבססת ""פוטנציאל חילוט"" ואם ניתן לנקוט באמצעים חלופיים שדי בהם כדי להבטיח את אפשרות החילוט.",.
"ע""פ 2344∕22","בענייננו, הצדדים הגיעו להסכמה על חילוט זמני של רכוש המערערים עד למתן החלטה בבקשת המשיבה לצו חילוט סופי. לכן, השאלות הן האם יכולים המערערים לטעון כיום כי התקיימו נסיבות המצדיקות בחינה מחודשת של היקף החילוט, על רקע ההסכמה אליה הגיעו שקיבלה תוקף של החלטות שיפוטיות; והאם יש בחלוף הזמן כדי להצדיק בחינה מחודשת.",.
"ע""פ 2344∕22","במקרה זה יש מקום ליתן משקל להסכמה מפורשת של המערערים, ולעובדה כי המשיבה מילאה את חלקה בהסכמים וכחלק מהפשרה אליה הגיעו הצדדים, שוחרר חלק מהרכוש שנתפס. הסכם משנת 2017 נוקט בלשון ברורה כי בתמורה לשחרור רכוש ספציפי למערערים ניתנה הסכמתם לתפיסת רכושם עד למתן החלטה סופית בשאלת החילוט. כמו כן, המערערים התחייבו כי לא יטענו ""כל טענה"" נגד תפיסת רכוש זה. הסכמת הצדדים משנת 2017, קיבלה משנה תוקף בהסכם משנת 2020.",.
"ע""פ 2344∕22","אשר לטענת המערערים כי חלוף הזמן מהווה שינוי נסיבות המצדיק בחינה מחודשת של היקף החילוט, חרף הסכמות העבר. אכן, במסגרת בחינת מידתיות החילוט הזמני, על בימ""ש לבחון את פרק הזמן שבו צפוי הצו הזמני לעמוד בתוקף. כמו כן, ניתן להניח, בהתחשב בין היתר באופיו הדואלי של הסכם שעניינו חילוט זמני, כי חלוף הזמן עשוי להצדיק קיום דיון מחודש בהיקף החילוט, אף חרף הסכמה אליה הגיעו הצדדים במועד מוקדם יותר. ברם, מבלי לקבוע מסמרות לגבי טווח הנסיבות המצדיקות קיום דיון מחדש וצמצום היקף החילוט בשל חלוף משך הזמן, נראה כי אין מקום בענייננו, בשלב זה, לאפשר זאת. נסיבות העניין מצביעות שהציפייה הסבירה של הצדדים הייתה כי ההליך העיקרי ייארך זמן רב; כי העיכוב שנוצר בהתקדמות ההליך אינו רובץ רק לפתחה של המשיבה; כי חלקה של המשיבה בהסכמים - שחרור התפוסים שסוכם על שחרורם בוצע והיקף החילוט צומצם; וכי הסכמת הצדדים משנת 2017 קיבלה משנה תוקף בהסכם 2020, כך שאין מדובר בפרק זמן של 4 וחצי שנים מאז ניתנה הסכמתם, אלא הרבה פחות. לפיכך, אין מקום להתערב בקביעת בימ""ש המחוזי כי אין מקום לערוך דיון מחדש בהיקף החילוט בעת הזו.",.
"ע""פ 2344∕22","	לפנַי ערעור לפי סעיף 23 לחוק איסור הלבנת הון, התש""ס-2000 (להלן: חוק איסור הלבנת הון או החוק) וסעיף 36ו(ד) לפקודת הסמים המסוכנים [נוסח חדש], התשל""ג-1973 (להלן: פקודת הסמים המסוכנים או הפקודה), על החלטת בית המשפט המחוזי בירושלים (השופטת ש' רנר) בצ""א 14753-02-17 מיום 6.3.2022, בה נדחתה בקשת המערערים לעיון חוזר בצו חילוט זמני שניתן בעניין תפיסת רכושם. ",פסק-דין
"ע""פ 2344∕22","ביום 7.2.2017 הוגש נגד המערערים כתב אישום המייחס להם ביצוע עבירות לפי חוק איסור הלבנת הון בסך של 165,520,571 ש""ח, לצד עבירות של קבלת דבר במרמה וקשירת קשר לביצוע פשע לפי חוק העונשין, התשל""ז-1977. במסגרת כתב האישום התבקש בית המשפט לעשות שימוש בסמכותו לפי סעיף 21(א) לחוק ולהורות כי בנוסף על כל עונש, יחולט רכוש של המערערים ובין היתר נכסי מקרקעין, סכומי כסף המצויים בחשבונות בנק, 309 המחאות שנתפסו במסגרת ההליך ועוד (להלן: בקשת החילוט). בד בבד עם הגשת כתב האישום הגישה המשיבה בקשה למתן צו זמני לפי סעיף 23 לחוק וסעיף 36ו(א) לפקודה, עד להכרעה בבקשת החילוט. המערערים העלו שורה של טענות בקשר לתפיסתו של חלק מהרכוש, עד אשר בשלב מסוים הגיעו הצדדים להסכמה. כך, ביום 30.11.2017 ניתן תוקף של החלטה על ידי בית המשפט המחוזי להסכם על פיו חלק מהרכוש התפוס ישוחרר בכפוף לתנאי ההסכם ואילו יתר הרכוש ייוותר תפוס עד להכרעה חלוטה בבקשת החילוט (להלן: הסכם 2017). כמו כן צוין בסעיף 2 להסכם, כי:",הרקע לבקשה
"ע""פ 2344∕22","בחלוף כשנתיים ימים, ומשטרם החלה שמיעת ההוכחות בתיק העיקרי, ביום 15.9.2019 הגישו המערערים בקשה לעיון מחדש בהיקף החילוט הזמני. נטען כי נוכח חלוף הזמן ממועד הגשת כתב האישום; הימשכות ההליכים והצפי הרחוק לסיומם; ההלכה הפסוקה בכל הנוגע לחילוט זמני; וכן פוטנציאל החילוט בעניינם, יש מקום לעיין מחדש בהיקף החילוט הזמני ולהורות על הפחתתו. לכך הוסיפו כי במהלך התקופה שולמו תשלומי משכנתא על אחד הנכסים שנתפסו, אשר העלו את שוויו. מנגד טענה המשיבה כי הסכמות הצדדים היו ברורות ומפורשות ואלו נועדו ליצור ודאות משפטית תוך חיסכון בהתדיינויות משפטיות. מה גם שבקשת המערערים לעיון מחדש בהיקף החילוט נגועה בחוסר תום לב, בין היתר לאור תרומתם להימשכות ההליכים ולאופן המגמתי בו השתלשלות ההליך הוצגה.",הרקע לבקשה
"ע""פ 2344∕22","בקשת המערערים נדחתה בהחלטה מיום 3.3.2020 בה נקבע כי נוסח הסכם  2017 מפורש ועולה ממנו כי המערערים נתנו את הסכמתם לתפיסת הרכוש עד להכרעה חלוטה בבקשת החילוט. אף אם ניתן להניח כי אין בהסכם האמור כדי למנוע מהמערערים לעתור לדיון מחודש בסוגיית התפיסה בנסיבות מסוימות, עדיין יש ליתן משקל לנוסח בו בחרו הצדדים ולעובדה שבמסגרת ההסכם שוחררו חלק מן התפוסים. עוד צוין כי ספק אם הצדדים צפו כי פרק הזמן שחלף יצדיק דיון מחודש בתנאי התפיסה. באשר להתמשכות ההליך, צוין כי אמנם טרם החלה שמיעת הראיות בתיק, אך נראה שמרבית העיכובים לא היו תולדה של התנהלות המשיבה אלא של תקלות שונות, וניתן להניח שלאור הסכמות אליהן הגיעו הצדדים בעניין עדי התביעה והגשת מוצגים, ההליך יתנהל מאותו שלב במהירות.",הרקע לבקשה
"ע""פ 2344∕22","על החלטה זו הגישו המערערים ערעור לבית משפט זה אשר נדחה לאחר שניתן תוקף להסכמת הצדדים על פיה ישוחרר סך של 440,000 ש""ח מהסכומים התפוסים על ידי המשיבה, כאשר המערערים התחייבו להמתין 15 חודשים נוספים בטרם יגישו בקשה נוספת לשחרור הרכוש התפוס, כולו או מקצתו (ע""פ 2835/20 [פורסם בנבו] מיום 13.5.2020) (להלן: הסכם 2020). עוד צוין בסעיף 6 להסכם זה, כי: ",הרקע לבקשה
"ע""פ 2344∕22",	וכן בסעיפים 11 ו-12:,הרקע לבקשה
"ע""פ 2344∕22","הצדדים מאשרים בזאת את תוקף ההסכם מיום 30.11.2017 ובכלל זה מוסכם, כי הוא ימשיך לעמוד בתוקף עד להחלטת בית המשפט הנכבד בבקשת המדינה לצו חילוט סופי. ולמען הסר כל ספק מוסכם, כי אין באמור בהסכם זה כדי לפגוע בדרך כלשהי בתוקף ההסכם מיום 30.11.2017.",הרקע לבקשה
"ע""פ 2344∕22","בחלוף כשנה וחצי נוספים, ביום 23.11.2021 הגישו המערערים בקשה נוספת לעיון חוזר בהחלטת החילוט הזמני. בבקשה טענו המערערים בעיקר כי בניגוד להצהרות המשיבה כי ההליך העיקרי צפוי להתנהל במהירות, ההליך אינו מתקדם בקצב משביע רצון. עוד נטען כי השיקולים שעמדו לנגד בית המשפט המחוזי אשר ניתן להם ביטוי בהסכם 2017 אינם רלוונטיים עוד עם חלוף הזמן והגיעה העת, בשל שינוי הנסיבות, לשנות באופן משמעותי את היקף התפיסה. מה גם, הסכם 2020 הבהיר באופן מפורש כי המערערים יהיו רשאים להגיש בקשה לעיון חוזר בהחלטה בחלוף 15 חודשים. בנוסף נטען כי המשיבה התרשלה בניהול התפוסים.",הרקע לבקשה
"ע""פ 2344∕22","מנגד, המשיבה התנגדה לבקשה וטענה כי מדובר בניסיון של המערערים להתנער מהסכמות מפורטות אליהן הגיעו מרצונם החופשי וכאשר היו מיוצגים על ידי סנגורים מקצועיים, ואשר זכו לתוקף של החלטה שיפוטית. עוד טענה המשיבה כי מדובר בהתנהלות מקוממת הלוקה בחוסר תום לב מהותי היורד לשורשו של העניין וכי קצב התקדמות ההליך העיקרי אינו נעוץ באשמת המשיבה.",הרקע לבקשה
"ע""פ 2344∕22","ביום 6.3.2022 נדחתה בקשת המערערים לעיון חוזר. תחילה נדחתה טענת המערערים כי הסכמתם לתפיסת הרכוש בהסכם 2017 הייתה כפופה לכך שההליך בתיק העיקרי יסתיים בתוך פרק זמן סביר. לשון ההסכם ברורה ומפורשת, על פיה נתנו המערערים את הסכמתם להארכת התפיסה הזמנית עד להכרעה בבקשת החילוט. אכן, ניתן לצאת מנקודת הנחה כי אין בהסכם כדי למנוע מהמערערים להגיש בקשה לעיון חוזר בנסיבות מסוימות, למשל בהינתן שינוי ראייתי משמעותי או חלוף זמן חריג. אולם בענייננו אין מדובר בחלוף פרק זמן כה חריג. עוד נקבע כי אין מקום לטענה כי הסכם 2020 משמעותו סטייה מההסכמות אליהן הגיעו הצדדים בשנת 2017. כל זאת שעה שבמסגרת הסכם 2020 ניתן ביטוי מפורש לכך שהסכמת הצדדים אינה גורעת מתוקף הסכם 2017. כמו כן נדחתה טענת המערערים כי המשיבה התרשלה בניהול התפוסים.",החלטת בית המשפט המחוזי
"ע""פ 2344∕22","בשולי ההחלטה צוין כי בהסכם 2017 לא ניתנה התייחסות לשאלת תשלומי המשכנתא על ידי מי המערערים בנוגע לנכסים הכלולים בצו החילוט הזמני, כאשר גם הסדר 2020 נעדר התייחסות לכך. מדובר בתשלומים המעלים את שווי הרכוש שנתפס על ידי המשיבה. לאור פערי הכוחות המובנים בין הצדדים, יש לפרש כי אין מדובר בהסדר שלילי כי אם כחסר הטעון השלמה. על כן, הורה בית המשפט למשיבה להשיב את התשלומים בסך של 309,000 ש""ח לידי משלמם, מערער 2.",החלטת בית המשפט המחוזי
"ע""פ 2344∕22",	מכאן לערעור שלפנַי.,החלטת בית המשפט המחוזי
"ע""פ 2344∕22","לטענת המערערים חלוף הזמן המשמעותי, השיהוי הכבד והימשכות ההליכים, כמו גם התנהלותה הרשלנית של המשיבה בניהול ההליך ובשמירה על הרכוש התפוס, מצדיקים עיון מחדש בהסכמות שהושגו בין הצדדים בעניין תפיסת הרכוש. המערערים חזרו על טענתם כי הסכמתם שבאה לידי ביטוי בהסכם 2017 נשענה על ציפייה כי ההליך יתקדם באופן מהיר, יעיל וענייני. ואולם, לאחר 7 שנים ממועד תפיסת הרכוש, וחלוף זמן רב מההסכם 2017, ההליך כמעט לא התקדם וסיומו לא נראה לעין בשנים הקרובות. קביעה כי המערערים כבולים לעד להסכמות שהושגו מהווה פגיעה קשה בזכויותיהם הבסיסיות וביכולת פרנסתם שעה שחזקת החפות שלהם עומדת בעינה. נסיבות העניין מצדיקות לכל הפחות עריכת איזון מחודש בהיקף התפיסה. דברים אלו יפים אף לאור פוטנציאל החילוט, נוכח העובדה שהיקף הרכוש התפוס עומד על כ-42 מיליון ש""ח. כן נטען כי הקביעה לפיה המערערים כבולים לעד להסכמות שהושגו עם המשיבה, יש בה משום פגיעה קשה בזכויותיהם. זאת בפרט כאשר הצדדים סיכמו בשנת 2020 כי המערערים יוכלו לשוב ולהגיש בקשה לעיון חוזר בצו בתוך 15 חודשים.",טענות הצדדים
"ע""פ 2344∕22","מנגד, המשיבה ביקשה להישען על ההסכמה שניתנה מטעם המערערים, לפיה הרכוש יוותר תפוס עד להחלטה בבקשה למתן צו חילוט סופי. זאת שעה שהסכם 2017 אושר על ידי בית המשפט ונחתם בעת שהיו המערערים מיוצגים וידעו שתיק זה, נוכח אופיו, מורכבותו והיקפו, צפוי להתנהל במשך תקופה ארוכה. חרף זאת, לא הוסכם על מנגנון אשר יצמצם את היקף הרכוש התפוס במקרה של התארכות ההליך. עוד נטען כי אין לשעות לטענות המערערים בשים לב לכך שהם עותרים לביטול התחייבותם בהסכם בלבד, בעוד שהמשיבה מילאה את התחייבותה ושחררה בכל פעם את הרכוש שהוסכם על שחרורו. כמו כן, אף אם חלה התדרדרות במצבם הכלכלי של המערערים בעקבות ההסכם, מדובר לכל היותר בטעות בכדאיות העסקה. בענייננו יש לשקול לא רק את זכות הצדדים להתקשר בהסכמות אליהן הגיעו, אלא גם את האינטרס הציבורי של חיסכון בזמן שיפוטי וייעול ההליך המשפטי בהגעה להסכמים במסגרת ההליך הפלילי. המשיבה סקרה את השתלשלות האירועים בהליך וטענה כי אין יסוד לטענת המערערים בדבר מחדלים מצד המשיבה, שעה שלהתנהלות המערערים חלק מרכזי בגורמים לעיכוב ההליך כמו גם אילוצים שונים של בית המשפט. עוד טענה המשיבה כי בניגוד לטענת המערערים, שווי התפוסים עומד כיום על כ-29.5 מיליון ש""ח.",טענות הצדדים
"ע""פ 2344∕22","לאחר עיון בערעור ושמיעת טיעוני הצדדים בדיון שהתקיים לפנַי, הגעתי לכלל מסקנה כי דין הערעור להידחות.",דיון והכרעה
"ע""פ 2344∕22","סעיף 21 לחוק הלבנת הון קובע כי נוסף על כל עונש, נתונה הסמכות לבית המשפט להורות על חילוט רכושו של אדם אשר הורשע לפי סעיף 3 או 4 לחוק, בשווי הרכוש שנעברה בו עבירה, הרכוש ששימש את ביצועה, אִפשר את ביצועה או שיועד לכך; וכן הרכוש שהושג במישרין או בעקיפין כשכר העבירה, כתוצאה מביצועה או שיועד לכך. בבסיס החילוט, עומדות שתי תכליות עיקריות: תכלית הרתעתית שעניינה פגיעה ברווח הכספי שיש לנאשם בביצוע העבירה; ותכלית קניינית שבבסיסה ניצבת התפיסה כי יש להוציא את בלעו של גזלן מפיו (ראו: ע""פ 7475/95 מדינת ישראל נ' בן שטרית, פ""ד נב(2) 385, 410 (1998); ע""פ 8312/17 ברהמי נ' מדינת ישראל, פסקה 36 [פורסם בנבו] (17.4.2018); ע""פ 3390/19 אביטן נ' מדינת ישראל, פסקה 7 [פורסם בנבו] (21.11.2012) (להלן: עניין אביטן); ע""פ 7464/21 רוגוזניצקי נ' מדינת ישראל, פסקה 23 [פורסם בנבו] (16.12.2021)). ",דיון והכרעה
"ע""פ 2344∕22","אולם ענייננו אינו בהחלטה סופית של חילוט אלא במתן סעד זמני של חילוט, על פי סעיף 23 לחוק המחיל בין היתר את הוראת סעיף 36ו לפקודת הסמים המסוכנים, על עבירות לפי חוק הלבנת הון בשינויים המחויבים. מטרתו של צו חילוט זמני היא לשמור על מצבת נכסיו של נאשם ומניעת הברחת רכושו באופן שיסכל את אפשרות החילוט הסופי, ככל שההליך הפלילי יסתיים בהרשעה (ע""פ 5140/13 מדינת ישראל נ' אוסקר, פסקה 9 [פורסם בנבו] (29.8.2013); ע""פ 80/19 אהוד מאיר שאיבות בע""מ נ' מדינת ישראל, פסקה 17 [פורסם בנבו] (11.8.2019) (להלן: עניין אהוד מאיר שאיבות בע""מ); ע""פ 6009/19 ביידון נ' מדינת ישראל, פסקה 8 [פורסם בנבו] (23.10.2019) (להלן: עניין ביידון)). בשלב הדיון בבקשה למתן צו חילוט זמני, נדרש בית המשפט לבדוק אם קיימת תשתית ראייתית מספקת במישור הלכאורי המבססת ""פוטנציאל חילוט"" ואם ניתן לנקוט באמצעים חלופיים שדי בהם כדי להבטיח את אפשרות החילוט (בש""פ 6817/07 מדינת ישראל נ' סיטבון, פסקה 36 [פורסם בנבו] (31.10.2007); עניין אביטן, פסקה 10; עניין אהוד מאיר שאיבות בע""מ, פסקה 17; ע""פ 6532/17 מדינת ישראל נ' חסדי דוד לעדת הבוכרים, פסקה 29 [פורסם בנבו] (8.4.2018)). ",דיון והכרעה
"ע""פ 2344∕22","במקרה דנא, הצדדים הגיעו להסכמה על חילוט זמני של רכוש המערערים עד למתן החלטה בבקשת המשיבה לצו חילוט סופי. על כן, השאלות המתעוררות הן, האם יכולים המערערים לטעון כיום כי התקיימו נסיבות המצדיקות בחינה מחודשת של היקף החילוט, על רקע ההסכמה אליה הגיעו אשר קיבלה תוקף של החלטות שיפוטיות; והאם יש בחלוף הזמן כדי להצדיק בחינה מחודשת. המערערים ביקשו להדגיש את פערי הכוחות בין הצדדים ואת הפגיעה בזכויותיהם ובקניינם וציינו כי במקרים רבים הכירו בתי המשפט באפשרות לבצע שינויים בהסכמות שניתנו במסגרת ההליך הפלילי, בהינתן שינוי נסיבות כגון זה שבענייננו. מנגד, המשיבה הצביעה על אופיים הדואלי של ההסכמים שנחתמו בין הצדדים, עליהם חולשת מערכת דינים הן מתחום המשפט המנהלי והן מתחום דיני החוזים, בציינה כי אין מקום לאפשר למערערים להשתחרר מהם.",דיון והכרעה
"ע""פ 2344∕22","אכן, ענייננו בסוג של ""חוזה מינהלי"" עליו חולשת מערכת דינים ""כפולה"", הן מתחום המשפט הפרטי והן מתחום המשפט המינהלי. לגבי מוסד הסדרי הטיעון, הנפוץ למדי בהליכים פליליים, נאמר זה מכבר כי:",דיון והכרעה
"ע""פ 2344∕22","""בין המודל החוזי למודל המינהלי הניצבים בקצוות, הוחל בהלכה הפסוקה על הסדרי טיעון מודל אמצע, של 'חוזה מינהלי' או 'חוזה רשות'. הרעיון המרכזי במודל של חוזה רשות הוא של שילוב דינים – 'דואליות נורמטיבית'. ודוק: חוזה הרשות הוא יצור כלאיים, וככזה חלות עליו במקביל שתי מערכות דינים: דיני החוזים והמשפט המינהלי"" (בג""ץ 634/11 באשה נ' מדינת ישראל, פסקה 20 [פורסם בנבו] (27.7.2021) (להלן: עניין באשה)).",דיון והכרעה
"ע""פ 2344∕22","בעניין באשה צוין כי טרם נתחמו במדויק גבולותיו של החוזה המינהלי, וטרם נקבע אם היסוד הדומיננטי של חוזה מסוג זה נשען על דיני החוזים שעקרונות המשפט המינהלי נספחים להם, או שמא מדובר בחוזה הנשלט בעיקר על ידי עקרונות המשפט הציבורי (שם, פסקה 21). בכל מקרה, ""לא ניתן להתבונן על כל החוזים המינהליים במקשה אחת, וחוזים שונים נבדלים ביניהם על בסיס מהות הגוף הציבורי שבו מדובר, סוג היחסים שבין הגוף הציבורי לבין האדם הנוגע בדבר וכיוצא באלה"" (שם). מעמדם הנורמטיבי של חוזים מינהליים איננו אפוא עניין קשיח, והוא תלוי הקשר ונסיבות. על כן בענייננו, בוודאי שיש מקום ליתן משקל להסכמה מפורשת שניתנה מטעם המערערים, ולעובדה כי המשיבה מילאה את חלקה בהסכמים ללא עוררין ובעקבות הסכמות אלה, וכחלק מהפשרה אליה הגיעו הצדדים, שוחרר חלק מהרכוש שנתפס.",דיון והכרעה
"ע""פ 2344∕22","כך, הסכם 2017 נוקט בלשון ברורה ומפורשת כי בתמורה לשחרור רכוש ספציפי לידי המערערים, ניתנה הסכמתם לתפיסת רכושם עד למתן החלטה סופית בשאלת החילוט. כמו כן, המערערים התחייבו כי לא יטענו ""כל טענה"" נגד תפיסת רכוש זה. כך צוין מפורשות בהסכם:",דיון והכרעה
"ע""פ 2344∕22","אכן, במסגרת סעיף 6 להסכם 2020 התחייבו המערערים להימנע מלהגיש בקשה לשחרור התפוסים במשך 15 חודשים, והצהירו כי בקשה כאמור תוגש בתום 15 חודשים. אולם אין לקבל את ניסיונם של המערערים לטעון כי יש באמור כדי לאיין את הוראות הסכם 2017. זאת, שכן במסגרת סעיף 6 בהסכם 2020 הובהר גם כי:",דיון והכרעה
"ע""פ 2344∕22","	יתר על כן, בסעיף 12 להסכם 2020 הובהר כי: ",דיון והכרעה
"ע""פ 2344∕22","דברים מפורשים אלה, יש בהם כדי לשמוט את הקרקע מתחת לטענת המערערים כי התאיינה הסכמת הצדדים משנת 2017, שעה שזו קיבלה משנה תוקף במסגרת הסכם 2020.",דיון והכרעה
"ע""פ 2344∕22","אולם בפי המערערים טענה נוספת, והיא כי חלוף הזמן מהווה שינוי נסיבות המצדיק בחינה מחודשת של היקף החילוט, חרף ההסכמות אליהן הגיעו בעבר. אכן, במסגרת בחינת מידתיות החילוט הזמני – בין אם ניתן בהסכמה ובין אם לאו – על בית המשפט לבחון את פרק הזמן שבו צפוי הצו הזמני לעמוד בתוקף (עניין אהוד מאיר שאיבות בע""מ, פסקה 22; רע""פ 1792/99 גאלי נ' מדינת ישראל, פ""ד נג(3) 312, 328 (1999)). כמו כן, ניתן להניח, בהתחשב בין היתר באופיו הדואלי של הסכם שעניינו חילוט זמני, כי חלוף הזמן עשוי להצדיק קיום דיון מחודש בהיקף החילוט, אף חרף הסכמה אליה הגיעו הצדדים במועד מוקדם יותר (וראו למשל: בש""פ 9222/20 כהן נ' מדינת ישראל, פסקה 12 [פורסם בנבו] (4.1.2021)). גם בית המשפט המחוזי נתן דעתו לכך. ",דיון והכרעה
"ע""פ 2344∕22","ברם, מבלי לקבוע מסמרות לגבי טווח הנסיבות המצדיקות קיום דיון מחדש וצמצום היקף החילוט בשל חלוף משך הזמן, נראה כי אין מקום בענייננו, בשלב הנוכחי, לאפשר זאת. יש ממש בטענות המשיבה כי נסיבות העניין מצביעות כי הציפייה הסבירה של הצדדים הייתה כי ההליך העיקרי ייארך זמן רב; כי העיכוב שנוצר בהתקדמות ההליך אינו רובץ רק לפתחה של המשיבה; כי חלקה של המשיבה בהסכמים – שחרור התפוסים שסוכם על שחרורם – בוצע והיקף החילוט צומצם במשך הזמן; וכי הסכמת הצדדים משנת 2017 קיבלה כאמור משנה תוקף בהסכם 2020, כך שאין מדובר כטענת המערערים בפרק זמן של 4 וחצי שנים מאז ניתנה הסכמתם, כי אם הרבה פחות.",דיון והכרעה
"ע""פ 2344∕22","אם כן, לא מצאתי להתערב בקביעת בית המשפט המחוזי כי אין מקום לערוך דיון מחדש בהיקף החילוט בעת הזו. עם זאת, לא לעולם חוסן. הסכמת הצדדים אינה יכולה ליצור ""חסינות"" מפני דיון בהיקף החילוט לעד. מה גם שכאמור לעיל, בהסכם 2020 ניתנה הדעת גם לאפשרות הגשת בקשה חדשה, בתוך 15 חודשים (אף כי כאמור אין בהסכמה זו כדי לאיין תוקפה של הסכמה קודמת). בהינתן קצב התקדמות ההליך העיקרי, ונוכח העובדה כי נותרה שמיעתם של עדים רבים, ניתן גם לשער כי ההליכים אינם צפויים להסתיים בזמן הקרוב. על כן, אין באמור כדי לסתום את הגולל מפני הגשת בקשה מטעם המערערים לעיון חוזר בתפיסת רכושם אם יתגלו נסיבות חדשות המצדיקות זאת או בחלוף פרק זמן משמעותי נוסף.",דיון והכרעה
"ע""פ 2344∕22",	הערעור נדחה אפוא.,דיון והכרעה
"ע""פ 2344∕22","5129371 ניתן היום, ‏כ""ג באייר התשפ""ב (‏24.5.2022). ",דיון והכרעה
"ע""פ 2344∕22",ש ו פ ט,54678313
"ע""פ 2344∕22",   22023440_N04.docx   רח,_________________________
"ע""פ 2344∕22","מרכז מידע, טל' 077-2703333, 3852* ; אתר אינטרנט,  https://supreme.court.gov.il",_________________________
"ע""פ 2344∕22",ד' מינץ 54678313-2344/22,_________________________
"ע""פ 2344∕22",נוסח מסמך זה כפוף לשינויי ניסוח ועריכה,_________________________
"ע""פ 2344∕22","בעניין עריכה ושינויים במסמכי פסיקה, חקיקה ועוד באתר נבו – הקש כאן",_________________________
