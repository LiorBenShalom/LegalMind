citation,context_text,extracted_text,predicted_label
"ע""פ 8641/12","7.	ראשית, יש להבהיר כי מעמדם של שני הנאשמים, למעט התוספת בעניין העבירות הנוספות בהן הורשע הנאשם 1, הנו דומה ואף שווה, ובנסיבות העניין, אין מקום לאבחנה ממשית ביניהם רק עקב כך שנאשם 1 לחץ על ההדק ונאשם 2 נהג בקטנוע. מנסיבות האירועים ברור כי ללא הקטנוע, המזימה לא הייתה יוצאת אל הפועל. הקטנוע היה פריט חיוני בתכנון וביצוע המעשים, הקטנוע אפשר התקרבות מהירה לליברטי, ירי על אף מנוסתו של ליברטי, והימלטות מהירה של הנאשמים מהזירה. השניים פעלו בתכנון מוקדם, בתיאום מלא, בצוותא חדא, תוך מודעותו של נאשם 2 לאשר עומד להתבצע. נהיגתו בקטנוע אפשרה את הביצוע עצמו. על-כן, אין מקום לאבחנה ממשית בין השניים, למעט, כאמור, העבירות הנוספות בהן הורשע הנאשם 1. נקודה נוספת אליה יש להתייחס הנה הטענה אשר עלתה במסגרת הטיעונים לעונש, לפיה ליברטי היווה סיכון ממשי לחייו של תלמיד ישיבה, פנייה למשטרה לא הועילה, ועל כן המעשים שנעשו על ידי הנאשמים, אינם אלא, כהגדרתו וכמילותיו של נאשם 1 במסגרת הטיעונים לעונש, ""מניעת רצח"". טענה זו יש לדחות על הסף לא רק לאור כך שמדובר בטענה שלא הונחה לה תשתית עובדתית מתאימה, אלא בעיקר לאור כך שהדרך שננקטה הייתה פסולה מעיקרה, לא דובר כלל וכלל בסיטואציה של הגנה עצמית, תלמיד הישיבה עזב למקום רחוק, ולא היה מגע בינו לבין ליברטי.
8.  	חוק העונשין (תיקון 113) קבע את עקרון ההלימה שמשמעו אימוץ עקרון הגמול כעקרון מנחה, אם כי אין מדובר בבלעדיות ומתקיימים בצדו יסודות הענישה האחרים (ע""פ 8641/12 סעד נ' מדינת ישראל). יש לבדוק העבירה וכל העולה ממנה ולאחר מכן הנסיבות האישיות. בחינת העבירה ונסיבותיה מביאה לקביעת מתחם ענישה ולאחר מכן יש לבחון הנסיבות האישיות. דהיינו, העבירה מכתיבה את המתחם ושילוב הנסיבות האישיות במתחם מכתיבים את גזר הדין.
נקבע כי התיקון לחוק יצר מנגנון תלת שלבי לגזירת העונש. בשלב הראשון, יש לבדוק האם הנאשם הורשע בכמה עבירות, והאם אלו מהוות אירוע אחד או כמה אירועים נפרדים. כאשר מדובר בכמה אירועים, יש לקבוע עונש הולם לכל אירוע בנפרד ולבסוף ניתן לגזור עונש נפרד לכל אירוע או עונש כולל לכל האירועים. בענייננו, מדובר באירוע אחד. בשלב השני, יש לקבוע את מתחם הענישה הראוי כעולה מסעיף 40ג(א) לחוק העונשין. ביצירת המתחם מספר שיקולים: ""האחד, הערך החברתי שנפגע מביצוע העבירה ומידת הפגיעה בו. השני, מדיניות הענישה הנוהגת. השלישי, נסיבות הקשורות בביצוע העבירה כמפורט בסעיף 40ט' והם: תכנון, חלקו של הנאשם, הנזק הצפוי וזה שנגרם, הסיבות לביצוע העבירה, הבנת הנאשם ויכולתו להימנע מעבירה, מצוקתו הנפשית, קרבה לסייג אחריות פלילית, מידת האכזריות כלפי נפגע העבירה, ניצול כוח ומעמד. בשלב השלישי, יש לגזור את העונש המתאים לנאשם בתוך המתחם ולהתחשב בנסיבות שאינן קשורות בביצוע העבירה: הפגיעה של העונש בנאשם, לרבות שיקולי גיל; פגיעה במשפחתו; הנזקים שנגרמו לנאשם מביצוע העבירה וההרשעה; מידת האחריות של הנאשם למעשיו; שיקומו או ניסיונות שיקום; מאמצי הנאשם לתיקון תוצאות העבירה ופיצוי על הנזק שנגרם בעטיה; שיתוף פעולה עם רשויות אכיפת החוק; התנהגות חיובית של הנאשם ותרומתו לחברה; נסיבות חיים קשות של הנאשם; התנהגות רשויות אכיפת החוק; חלוף הזמן מביצוע העבירה; עברו הפלילי של הנאשם או העדר עבר.","חוק העונשין (תיקון 113) קבע את עקרון ההלימה שמשמעו אימוץ עקרון הגמול כעקרון מנחה, אם כי אין מדובר בבלעדיות ומתקיימים בצדו יסודות הענישה האחרים (ע""פ 8641/12 סעד נ' מדינת ישראל).",0
