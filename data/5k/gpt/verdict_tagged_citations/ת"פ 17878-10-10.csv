citation,context_text,extracted_text,predicted_label
"ע""פ 7961/07","5.	מעשי הנאשם קשים, רעים, מכוערים וראויים לתגובה קשה. הנאשם, ביחד עם אחר, הגיע בשעות הערב לדירתו של אדם קשיש. מיד עם הגעתו של הנאשם לדירה, הופעלה כנגד המתלונן הקשיש אלימות קשה, מיותרת, ללא טעם, ללא צורך, אלימות לשם אלימות, אלימות שכללה הטחות ראשו של המתלונן בקירות הבית, איומים בסכין, חתכים, ולמשל שימוש בסכין לצורך הסרת טבעת הנישואין מאצבעו של המתלונן, אף שהמתלונן לא גילה סירוב או התנגדות, אלא ביקש להסיר מיד את הטבעת. בסיום האירוע סבל המתלונן מחתכים בפניו, מחתך עמוק סמוך לעין ובמקומות אחרים בגופו, משבר באחת מצלעותיו, ומשברים בחוליות חוט השדרה.  אין להתעלם מהאירוע הקשה והמחריד אותו עבר המתלונן, שעה שהושכב על הרצפה, ברכו של שותפו של הנאשם הונחה על חזהו של המתלונן והוא החל בחניקת המתלונן, כאשר הנאשם עומד בסמוך ובכך מחזק את ידיו של שותפו. ממכתבו של המתלונן שהוגש במסגרת הטיעונים לעונש, עולה כי הנאשם וחברו לא בחלו בפגיעות פיזיות לשם הפגיעות הפיזיות, השפילו את המתלונן, לרבות ""בחקירה"" לגבי היחסים שבין המתלונן לבין רעייתו, ועולה כי הטראומה העזה אותה סבל המתלונן, מלווה אותו עד עצם היום הזה, על אף שחלפו מספר שנים מיום האירוע. ממכתבו עולה כי הוא נמצא בחרדות עד עצם היום, הוקמה בביתו מערכת אזעקה ואבטחה רחבת היקף שהפכה את חייו וחיי רעייתו לקשים מנשוא. עוד הוברר כי הנאשם וחברו גרמו לנזקים בדירה, אך לשם גרימת נזקים, גם מקום שלא היה בכך צורך.
6.	מהאמור לעיל עולה כי נסיבות מקרה זה מחייבות ענישה ראויה, אשר תהלום את אשר התרחש ויהא בה משום הרתעת הנאשם והאחרים מלבצע מעשים מסוג זה. מעשים מסוג זה מחייבים מענה שיפוטי שישגר מסר חד ובהיר, לפיו אין סובלנות או נכונות להסכים להם, להשלים או למחול. הענישה, במקרה זה, אמורה לשקף, בין היתר, הגנה על גופם וקניינם של כל מי מהציבור בכלל, והקשישים או חסרי המגן בפרט. אין לשאת ברוטאליות, לא כל שכן מקום שהדבר נעשה לבצע כסף, ובוודאי לא מקום שהקורבן לא מגלה כל התנגדות. על-כן, קיים הצורך בענישה שתכלול גם הרתעה וגמול. הנאשם גילה שפל מוסרי, נכונות להתעללות בקשיש, ללא כל גילויי רגש או חמלה, ובניגוד להתנהלות בסיסית בקרב בני אדם. ""בהיבט זה, רף הענישה שייקבע הוא מבחנה של חברה נאורה וצודקת"" (ר' ע""פ 7961/07 מדינת ישראל נ' שכטר). כידוע, הכלל הוא כי העונש צריך לבטא את מידת אשמתו המוסרית של העבריין (שם). נסיבות אישיות, במקרה מסוג זה, נדחקות מעבר לקרן זווית ומשקלן הולך ופוחת ככל שנסיבות העבירה ואופייה חמורים יותר. ועוד: אין לשכוח כי הנאשם וחברו יצאו עם שני אקדחים מהדירה, ואין להתעלם מעברו של הנאשם. העובדה שחלפו מספר שנים מאז האירוע אינה עומדת לזכות הנאשם, מקום שהנאשם נמלט מהמקום ונתפס באקראי. יצוין כי הפסיקה אליה הפנה הסנגור אינה דומה בנסיבותיה למקרה הנדון.
7.	התוצאה היא שאני גוזר על הנאשם כלהלן:","""בהיבט זה, רף הענישה שייקבע הוא מבחנה של חברה נאורה וצודקת"" (ר' ע""פ 7961/07 מדינת ישראל נ' שכטר).",0
