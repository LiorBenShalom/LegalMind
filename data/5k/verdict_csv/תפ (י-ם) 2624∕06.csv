verdict,text,part
תפ (י-ם) 2624∕06,"הנאשם הורשע לאחר ניהול הוכחות, בעבירות של תקיפת בת זוג ואיומים, בכך שלאחר שעבר להתגורר במחצית השנייה של 2005 בדירת המתלוננת, הוא החל להכותה, נהג לצבוט אותה ולסטור לה, להשליך לעברה חפצים כשגרת חיים.",גזר – דין    
תפ (י-ם) 2624∕06,"ב-27.8.05 סגר הנאשם את הדלת בחוזקה על בטנה, בעת שהיתה בחודשי הריונה הראשונים. כתוצאה מכך, היא הועברה לבית החולים לקבלת טיפול.",גזר – דין    
תפ (י-ם) 2624∕06,"ב- 11.10.05 כשהפסיק הנאשם להתגורר בדירת המתלוננת, הוא החל מאז להתקשר אליה ולאיים עליה כי אם תתלונן נגדו במשטרה הוא יהרוג אותה.",גזר – דין    
תפ (י-ם) 2624∕06,"מעדות המתלוננת ניתן היה ללמוד כי הנאשם נהג להטיל עליה את מוראו, נהג להכותה, לזרוק לעברה כסאות, את שלט הטלוויזיה, לסגור אותה מאחורי דלתות בחדרים, או לסגור בפניה את חדר השינה. באחד המקרים מנע ממנה ללכת לעבודה בעת שסגר אותה בבוקר בדירתה ונטל את המפתחות עמו. המתלוננת נאלצה לצאת מהחלון ולגלוש על פני צינור למטה כדי להגיע לעבודתה ונחבלה. בנוסף, הוא נהג לאיים על המתלוננת כי יהרוג אותה ויחסל אותה אם תתלונן במשטרה, נהג להפחיד אותה, נהג להשפילה גם בפני אחרים, וגם כפה עליה יחסי מין בניגוד לרצונה. כמו כן, הוא נהג לנעול את דלת הדירה בפני בתה בת ה-15, שנאלצה פעמים רבות ללון מחוץ לבית, לעיתים בחדר מדרגות ולעיתים במקומות אחרים. לאחר שעזב את הבית והתברר לה כי המתלוננת בהריון, נהג להטרידה ולדרוש ממנה שוב ושוב ותוך איומים שתבצע הפלה, אחרת יהרוג אותה ויחסל אותה.",גזר – דין    
תפ (י-ם) 2624∕06,"המאשימה הדגישה את חומרת העבירות, את אווירת הטרור והכוחניות שהנאשם השליט בבית וכן את האלימות של המכות ואיומיו על המתלוננת שיהרוג אותה, כמו גם את איסוריו לאפשר לה לצאת מהבית, ודרישותיו ממנה כי תישאר בבית גם בעת חופשותיה מהעבודה. כן ציין את המורא, הפחד והאלימות המתמדת שהמתלוננת סבלה מהם קשות מהנאשם.",גזר – דין    
תפ (י-ם) 2624∕06,"עוד טוענת המאשימה כי לא די בכך הנאשם שהיה בן זוגה של המתלוננת לא דאג לה כמצופה ממנו, אלא נהג בה באלימות וניצל אותה באופן כוחני עד כדי כך שאפילו הגיעה לבית החולים כשהיתה בהריון, אלא שגם קודם הוא נהג כך ויש לו הרשעות קודמות זהות ממש באותן עבירות בתיקים קודמים ולאחרונה בת.פ. 1767/06 מיום 7.3.07 בבית משפט השלום בבאר-שבע, בו הופעלו 4 חודשי מאסר על תנאי בדרך של עבודות שירות, במסגרת הסדר טיעון (שאינו מופיע בר.פ. משום שהוא חדש יחסית). חרף העובדה שהורשע באותן עבירות ובית המשפט התחשב בו והסתפק במאסר על תנאי בן 4 חודשים בדרך של עבודות שירות במסגרת הסדר טיעון, הדבר לא הועיל. הנאשם לא למד לקח ושב וביצע את העבירות פעם נוספת. לפיכך, נדרשת הרתעה משמעותית, מה עוד שהנאשם ניהל הוכחות, לא לקח כל אחריות על מעשיו, ואילץ את המתלוננת לעבור את כל החוויה החדשה של מסירת עדותה בבית המשפט.",גזר – דין    
תפ (י-ם) 2624∕06,"לאור כל האמור, מבקשת המאשימה לגזור על הנאשם מאסר בפועל ממושך, מאסר על תנאי ופיצוי למתלוננת.",גזר – דין    
תפ (י-ם) 2624∕06,"מנגד, טוענת הסניגורית, כי גם למתלוננת תרומה להתמשכות היחסים של בני הזוג, שכן עמדה בידיה האפשרות להגיש תלונה זו עוד בתחילת הדרך ולא לאפשר ליחסים להדרדר ואף להכנס להריון מהנאשם. היא גם היתה יכולה לסיים את ההריון בהפלה, אולם היא לא התלוננה כאשר הנאשם התגורר בדירתה, אלא חצי שנה לאחר שעזב את הבית, לכן, לא מוצדק לטעון כי מדובר במסכת התעללות שלא ניתן היה לעשות כנגדה דבר. גירסת האישה הינה גורפת ולכן יש לתת לה את המשקל הנכון בהתחשב בכך, שלא עשתה כדי להפסיק את מערכת היחסים בתחילת הדרך.",גזר – דין    
תפ (י-ם) 2624∕06,"לעניין העונש, הרי שמדובר במערכת יחסים קצרה ביותר של כ-3 חודשים, חלפו כשנתיים מאז שנותק הקשר בין בני הזוג, הנאשם הפסיק להטריד את המתלוננת והרשעתו הקודמת מתייחסת לבת זוגו של הנאשם שהיא אם ילדיו, בסופה הופעלו כנגד הנאשם רק 4 חודשי מאסר על תנאי שהיו תלויים נגדו ולא מעבר לכך, וכן מאסר מותנה וזאת במסגרת הסכמה בהסדר טיעון, מתוך רצון לאפשר לבני הזוג להצליח במאמצי שיקום חייהם המשותפים. הסניגורית ביקשה כי ביהמ""ש יתחשב בנאשם, ויסתפק בעונש מאסר בעבודות שירות, גם לאור העונש הקודם שהוטל עליו ככזה, וגם על מנת לאפשר לו לעמוד בתשלום המזונות לילדיו הקטינים מבת זוגו הראשונה ולילד שנולד לו מהמתלוננת.",גזר – דין    
תפ (י-ם) 2624∕06,"במקרה שלפני, אכן התגלתה בפני מסכת יחסים עגומה וקשה של השפלות חוזרות מצד הנאשם למתלוננת, זלזול בוטה בכבודה, שליטה הדוקה על צעדיה ומעשיה, שפגעה באופן ממשי בחירותה, אלימות ומכות, מניעה בוטה ממנה להיכנס לחדר השינה, או סגירתה בחדר ללא שתוכל לצאת, או בדירה, כמו כן, הוא מנע מבתה בת ה-15 ללון פעמים רבות בדירה, והבת נאלצה לישון בחדר המדרגות. אין ספק כי מדובר בשגרת חיים חולנית, בה מירר הנאשם את חיי המתלוננת, גרם לה לסבל בלתי נסבל באופן קיצוני של התעללות ממשית וממושכת, ללא שלמתלוננת היה קצה אור. המתלוננת אשר נאלצה לספוג ולסבול במשך זמן רב את סבלותיה, נמנעה בתחילה מלערב את בני משפחתה, שכידוע לא בנקל ניתן לפתוח את סגור הלב מחמת הבושה וגם לא במהרה פונה בן זוג למשטרה בתלונה על בן זוגו האחר. אולם לבסוף, מסכת האלימות התגלתה לבני המשפחה, גם בשל העובדה שהנאשם היכה את המתלוננת וזו נזקקה לאשפוז, וגם משום שבהמשך פנתה המתלוננת לעזרת אביה, שהתערב ואף לקח את המתלוננת לביתו. הנאשם מצידו הבטיח כי לאב לא יחזור על מעשיו, אך הנסיונות לשקם את חיי בני הזוג בהמשך לא עלו יפה, ועל אף שהנאשם הוזהר על ידי אבי המתלוננת, הוא המשיך בהתנהגותו המשפילה והאלימה כלפי המתלוננת, עד שלבסוף הוצא מהבית באמצעות אבי המתלוננת.",גזר – דין    
תפ (י-ם) 2624∕06,"ייתכן ומסכת זו היתה מגיעה לקיצה, אילולא היה הנאשם ממשיך להטריד את המתלוננת ולאיים עליה לאחר שעזב ויצא מדירתה, שכן המתלוננת ראתה בזה סוף פסוק מבחינתה לאחר שהנאשם עזב את דירתה, בלא שהגישה תלונה, למרות שספגה ממנו עלבונות קשים ואלימות. אולם מאחר והטרדות ואיומי הנאשם לא פסקו גם לאחר צאתו מהדירה, אלא הוא המשיך להטריד את הנאשמת ולאיים על חייה ללא הפסק כי תפיל את העובר, אחרת יאונה לה רע, חשה המתלוננת כי חייה נתונים בסכנה של ממש, עד שלבסוף נאלצה להגיש תלונתה למשטרה, למרות שהנאשם כבר לא היה בבית. כך שאין מדובר באיחור של ממש, אלא בהגשת התלונה בהמשכו של תהליך, שנראה כי אמור היה להיפסק, אך הוא לא נפסק, ומשכך לבסוף הגשת התלונה נשוא תיק זה היא ששמה קץ לאלימות בהגשת כתב האישום דנן.",גזר – דין    
תפ (י-ם) 2624∕06,"לגופו של עניין, רואים אנו כי מדובר בנאשם שכדרך חיים, פעם אחר פעם, נקט אלימות כלפי בנות זוגו, בתחילה, בת.פ. 1505/01 בימ""ש שלום באר-שבע, בו הורשע בעבירות מיום 24.4.00 של תקיפת בן זוג, איומים ותקיפה, בגינן הוא נדון ביום 23.10.02 לעונש קל יחסית של קנס בסך 500 ש""ח ו-4 חודשי מאסר על תנאי, ואולם בת.פ. 3069/01 בימ""ש שלום באר-שבע, שוב ביצע הנאשם את אותן עבירות של תקיפת בן זוג, תקיפה סתם ב- 27.10.00 ואיומים ב- 17.4.05. גם הפעם הלך בית המשפט לקראתו ונמנע מהרשעתו, כשעל הנאשם הוטלה התחייבות להמנע מביצוע עבירות אלימות פיזית כלפי בן משפחה. למרות זאת, ביצע הנאשם את אותן העבירות עצמן פעם נוספת בת.פ. 1767/06 בימ""ש השלום בבאר-שבע ביום 7.3.07, בגינן הופעלו כנגדו 4 חודשי המאסר שהיו תלויים נגדו, בדרך של עבודות שירות, כך שרואים אנו כי בתי המשפט הלכו לקראת הנאשם פעם אחר פעם, בנסיון להתחשב בו ולהקל עמו בעונש, אולם הנאשם, למרות כל זאת, קיבל את המסר המקל, כאפשרות להמשיך ולבצע את אותן עבירות, והפעם חזר עליהן למעשה בפעם הרביעית גם כנגד המתלוננת.",גזר – דין    
תפ (י-ם) 2624∕06,"נסיבות אלה מלמדות, כי אין הצדקה להמשיך ולהקל הלאה והלאה עם הנאשם, אלא יש להעמיד בפניו גבולות ברורים ואדומים, שירתיעו אותו אחת ולתמיד להמשיך ולבצע עבירות אלימות כלפי בנות זוגו. הנאשם לא הצליח להפנים את ההליכים הקודמים שהתנהלו נגדו. אין מדובר במעידה חד פעמית, אלא בדרך של שיגרה, כדפוס התנהגות, שעל הנאשם להבין כי אין להמשיך בו עוד. בנסיבות שלפני, לאור ההיסטוריה הארוכה של שרשרת מעשי אלימות חוזרים ונשנים, אין מנוס מהטלת עונש מאסר ממש, על מנת שהנאשם יוכל באמצעותו להפנים את חומרת העבירה, ואין מקום לעונש נוסף של מאסר בעבודות שירות.",גזר – דין    
תפ (י-ם) 2624∕06,"אשר על כן, הנני גוזרת על הנאשם את העונשים הבאים:",גזר – דין    
תפ (י-ם) 2624∕06,"7 חודשי מאסר ממש, אותם עליו להתחיל לרצות לאחר שיסיים לרצות ב-15.10.07 את 5 חודשי המאסר בעבודות שירות שנגזרו עליו בת.פ. 1767/06.",גזר – דין    
תפ (י-ם) 2624∕06,"מאסר על תנאי לתקופה של 10 חודשים, והנאשם לא ירצה עונש זה, אלא אם יעבור תוך תקופה של 3 שנים מהיום כל עבירה של אלימות מכל סוג שהוא ו/או איומים כלפי כל בן משפחה.",גזר – דין    
תפ (י-ם) 2624∕06,"קנס בסך של  100 ש""ח או מאסר של 30 ימים תחתיו.",גזר – דין    
תפ (י-ם) 2624∕06,"פיצוי למתלוננת בסך  6,000 ש""ח, אותם ישלם הנאשם לקופת בית המשפט ב-10 תשלומים שווים ורצופים החל מיום 1.6.08 בכל 1 לחודש שלאחריו, והמזכירות תעבירם למתלוננת. מועד הפיצוי נקבע בהתחשב בכך שעל הנאשם לרצות חמישה חודשי מאסר בעבודות שירות בתיק אחר ת.פ. 1767/06 עד 15.10.07, ובהתחשב בכך שאחר כך עליו לרצות את שבעה חודשי המאסר בתיק זה.",גזר – דין    
תפ (י-ם) 2624∕06,זכות ערעור לבית המשפט המחוזי בירושלים תוך 45 יום מהיום.,גזר – דין    
תפ (י-ם) 2624∕06,"ניתן היום 17 במאי, 20;07 (כ""ט באייר תשס""ז) במעמד ב""כ המאשימה עו""ד המי, הנאשם ובאת כוחו עו""ד מירה אמסלם.",אילתה זיסקינד 54678313-2624/06
תפ (י-ם) 2624∕06,"הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",נוסח מסמך זה כפוף לשינויי ניסוח ועריכה
