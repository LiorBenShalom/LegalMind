verdict,text,part
"ת""פ 3670-10-13","ת""פ 3670-10-13 מדינת ישראל נ' דנון(עציר) ואח'",בית המשפט המחוזי מרכז-לוד
"ת""פ 3670-10-13","חוק העונשין, תשל""ז-1977: סע'  29, 40ג., 40ד, 40ד(א), 40ד(ב), 40ט(2), 40ט(6), 144(א), 144(ב), 334, 335(א)(1), (2), 402(ב), 40יג., 40יג(ב), 499(א)(1)",חקיקה שאוזכרה: 
"ת""פ 3670-10-13",הנאשמים הודו והורשעו במסגרת הסדר דיוני בכתב אישום מתוקן בשנית בעבירות כדלהלן:,כללי
"ת""פ 3670-10-13","עבירות בנשק (החזקה)- עבירה לפי סעיף 144(א) רישא וסיפא לחוק העונשין, התשל""ז-1977 (להלן: ""החוק"").",נאשם 1
"ת""פ 3670-10-13",שוד  (שתי עבירות)- עבירה לפי סעיף 402(ב) ביחד עם סעיף 29 לחוק.,נאשם 1
"ת""פ 3670-10-13",עבירות בנשק (נשיאה והובלה) (3 עבירות)- עבירה לפי סעיף 144(ב) רישא יחד עם סעיף 29 לחוק.,נאשם 1
"ת""פ 3670-10-13",קשירת קשר לפשע (שתי עבירות)- עבירה לפי סעיף 499(א)(1) לחוק.,נאשם 1
"ת""פ 3670-10-13",פציעה בנסיבות מחמירות- עבירה לפי סעיף 334 בנסיבות סעיף 335(א)(1) ו-(2) לחוק.,נאשם 1
"ת""פ 3670-10-13",שוד  (שתי עבירות)- עבירה לפי סעיף 402(ב) ביחד עם סעיף 29 לחוק.,נאשם 2
"ת""פ 3670-10-13",קשירת קשר לפשע (שתי עבירות)- עבירה לפי סעיף 499(א)(1) לחוק.,נאשם 2
"ת""פ 3670-10-13",עבירות בנשק (נשיאה והובלה) (2 עבירות)- עבירה לפי סעיף 144(ב) רישא יחד עם סעיף 29 לחוק.,נאשם 2
"ת""פ 3670-10-13",פציעה בנסיבות מחמירות- עבירה לפי סעיף 334 בנסיבות סעיף 335(א)(1) ו-(2) לחוק.,נאשם 2
"ת""פ 3670-10-13","כתב האישום המתוקן בשנית מונה ארבעה אישומים, כמפורט  להלן:",נאשם 2
"ת""פ 3670-10-13","בהתאם לאישום הראשון, בשנת 2007 או בסמוך לכך, במועד שאינו ידוע במדויק למאשימה,  נגנבו  אקדח שחור מסוג smith וכן מחסנית ותחמושת (להלן: ""האקדח"") מבעליהם החוקי יורם אביתר המתגורר ברחוב הברוש 3 ברחובות.",האישום הראשון
"ת""פ 3670-10-13","מתחילת שנת 2010 או בסמוך לכך ועד ליום 18/9/13 החזיק הנאשם 1 באקדח במקומות שונים, בין היתר בבית הוריו בעיר יפו ובשיחים ברחוב קפלינסקי 5 בחולון וכמתואר באישומים שלהלן.",האישום הראשון
"ת""פ 3670-10-13","על פי האישום שני, בין הנאשמים 1 ו-2 קיימת היכרות מוקדמת שנמשכה כשנה עובר לאירועים נשוא כתב אישום זה.",האישום השני
"ת""פ 3670-10-13","עובר ליום 13/9/13, נפגשו הנאשמים בביתו של הנאשם 1, ברח' זלמן ארן בחולון, ושוחחו אודות מצבו הכלכלי הקשה של הנאשם 2.",האישום השני
"ת""פ 3670-10-13","ביום 15/9/13 נפגשו הנאשמים ונסעו יחדיו בקטנוע מסוג ""ג'וי מקס"" בצבע לבן שמספרו 515313 השייך לנאשם 2 (להלן :""הקטנוע"") וחיפשו מקומות אותם ניתן לשדוד. הנאשם 1 הציע לשדוד את תחנת הדלק ""יעד הדרך"" ברחוב לזרוב 7 בעיר ראשון לציון (להלן: ""תחנת הדלק"").",האישום השני
"ת""פ 3670-10-13","בלילה שבין ה- 15/9/13 לבין ה- 16/9/13 , בשעה 1:18 הגיעו הנאשמים לתחנת הדלק, רכובים על הקטנוע בו נהג הנאשם 2, כאשר חתיכות בד מכסות את פניהם, וקסדות חבושות על ראשיהם, וכאשר הנאשם 1 נושא על גופו את האקדח.",האישום השני
"ת""פ 3670-10-13","הנאשמים נכנסו לחנות של תחנת הדלק, שם עבד אותה עת אברהם הילפופ (להלן באישום זה: ""מתלונן 1"") ועמד מאחורי דלפק החנות.",האישום השני
"ת""פ 3670-10-13","המתלונן 1 המפוחד הוציא שטרות של כסף מתיק קטן (פאוץ') שהיה על גופו ומסר את הכסף לנאשם 1. לאחר מכן, בהוראת הנאשם 1, פתח את הקופה והוציא ממנה שטרות נוספים של כסף ומסרם לידי הנאשם 1.",האישום השני
"ת""פ 3670-10-13","נאשם 2 אמר לנאשם 1 כי יורה למתלונן 1 להביא את מפתחות הכספת, והמתלונן 1 ענה כי המפתחות אינם ברשותו. או אז נמלטו הנאשמים מהמקום רכובים על הקטנוע בו נהג הנאשם 2, כשהם נושאים עימם 3,000₪ ששדדו מהמתלונן 1.",האישום השני
"ת""פ 3670-10-13",בהמשך התחלקו ביניהם הנאשמים בשלל השוד באופן שווה.,האישום השני
"ת""פ 3670-10-13","על פי האישום שלישי, למחרת האירוע המתואר באישום השני, בלילה שבין ה- 16/9/13 ל- 17/9/13 , עובר לשעה 00:25 , הגיעו הנאשמים לקיוסק ""פיצוחי המלך"" שברח' אהרונוביץ' 42 בחולון (להלן: ""הקיוסק"") כשהם רכובים על הקטנוע בו נהג הנאשם 2 ומצוידים באקדח.  ",האישום השלישי
"ת""פ 3670-10-13","הנאשמים חנו בסמוך לקיוסק והמתינו עד שיתפנה מלקוחות. או אז נכנסו הנאשמים לתוך הקיוסק והתקרבו לנתן חזן שעבד אותה עת במקום (להלן:""מתלונן 2"").",האישום השלישי
"ת""פ 3670-10-13","הנאשם 1 אחז בזרועו של המתלונן 2, דחף אותו לכיוון הקופה, ודרש ממנו למסור לו כסף בעודו מכוון את האקדח לכיוונו.",האישום השלישי
"ת""פ 3670-10-13","הנאשם 2 דפק בצורה מאיימת על הדלפק על מנת שהמתלונן 2 ימסור את הכסף. בעקבות זאת, המתלונן 2 מסר לידי הנאשם 1 700 ₪ שהיו בקופה. בהמשך, דרש הנאשם 1 מהמתלונן 2 להוציא מכיסיו כסף נוסף, ומשאמר המתלונן 2 כי אין ברשותו עוד כסף, יצאו הנאשמים מהקיוסק ונמלטו מהמקום כשהם נושאים עימם את השלל ורכובים על הקטנוע בו נהג הנאשם 2.",האישום השלישי
"ת""פ 3670-10-13",בהמשך התחלקו ביניהם הנאשמים בשלל השוד באופן שווה. ,האישום השלישי
"ת""פ 3670-10-13","על פי האישום רביעי, עובר ליום 16/9/13, במועד שאינו ידוע במדויק למאשימה, אמר הנאשם 1 לנאשם 2 כי יעקב דדון (להלן: מתלונן 3) חייב 150 אלף ₪ לאדם אחר, ואינו מחזיר את החוב. בהמשך, קשרו הנאשמים קשר להכות את המתלונן 3 בצוותא חדא כשבתמורה יקבל הנאשם 2 סכום של 20 אלף ₪. ",האישום הרביעי
"ת""פ 3670-10-13","במסגרת הקשר ולשם קידומו, במועד שאינו ידוע במדויק למאשימה, בין התאריכים 16-18/9/13, נסעו הנאשמים לחנות ""סופר שפע"" שבראשון לציון (להלן: ""הסופר"") שבבעלות המתלונן 3, ועקבו אחריו על מנת לברר היכן הוא מתגורר ולאתר מקום מתאים לביצוע מטרת הקשר. לבסוף החליטו לבצע את זממם במתלונן 3 בסופר בשעות הבוקר.",האישום הרביעי
"ת""פ 3670-10-13","ביום 18/9/13 בשעה 7:33  בבוקר, הגיעו הנאשמים לסופר, כשהם רכובים על הקטנוע בו נהג הנאשם 2 ומצוידים באקדח טעון במחסנית וכדורים ובמערוך, רעולי פנים וחבושים בקסדות.",האישום הרביעי
"ת""פ 3670-10-13","אותה עת שהו בסופר המתלונן 3 ובנו ש.ד. יליד 1998 (להלן: ""הבן"").",האישום הרביעי
"ת""פ 3670-10-13","הנאשמים נכנסו לתוך הסופר, ניגשו אל המתלונן 3 ומיד החלו להכותו בחוזקה בכל חלקי גופו. המתלונן 3 נפל ארצה אך הנאשמים המשיכו להכותו כשהוא שכוב על הרצפה.",האישום הרביעי
"ת""פ 3670-10-13","הנאשם 1 היכה את המתלונן 3 באמצעות האקדח ובעט בו. הנאשם 2 היכה את המתלונן 3 נמרצות באמצעות המערוך. הנאשמים פסקו ממעשיהם רק כאשר הבן, שניקה אותה עת את הסופר, הגיע לעזרת אביו כשבידו מקל של מגב.",האישום הרביעי
"ת""פ 3670-10-13","הנאשמים רצו לכיוון הקטנוע, כאשר המתלונן 3 ובנו רצים אחריהם. משהתקרבו המתלונן 3 ובנו לנאשמים, כיוון הנאשם 1 את האקדח הטעון לכיוונם. הנאשמים נמלטו מהמקום רכובים על הקטנוע בו נהג הנאשם 2.",האישום הרביעי
"ת""פ 3670-10-13","כתוצאה מהתקיפה נגרמו למתלונן 3 חתך עמוק בראשו בצד ימין, המטומות באמה הימנית ובשוק הימני, ביד שמאל וברגל שמאל, וכאבים עזים בכל חלקי גופו והוא פונה לבית החולים ""אסף הרופא"" לקבלת לטיפול רפואי.",האישום הרביעי
"ת""פ 3670-10-13","סמוך לאחר המתואר לעיל, עטף הנאשם 1 את האקדח בחולצה שחורה ובשקית לבנה והסליק אותו כשהוא טעון במחסנית ו- 15 כדורים 9 מ""מ, בין השיחים בסמוך לבית מס'  5 ברח' קפליסקי בחולון.",האישום הרביעי
"ת""פ 3670-10-13",במסגרת ההסדר הדיוני הוסכם על הצדדים כי הנאשמים יופנו לשירות המבחן לקבלת תסקירים בעניינם.,תסקירי שירות המבחן
"ת""פ 3670-10-13","מתסקיר שירות המבחן בעניינו של הנאשם 1 עולה כי הוא אלמן בן 42, ואב לשני ילדים בגילאי 17 ו-19. מאז מעצרו מתגוררים ילדיו בבית הסבים ביפו.",תסקיר שירות המבחן בעניינו של נאשם 1
"ת""פ 3670-10-13","הנאשם 1 עלה ארצה בגפו בעקבות אחיו ובהמשך עלו גם הוריו לארץ. שירת שירות צבאי חלקי ושוחרר לדבריו בשל ""אי התאמה"", על רקע קשיים כלכליים במשפחתו. לאחר שחרורו עבד בארץ תקופה קצרה, ולאחריה נישא ועזב את הארץ עם משפחתו לבולגריה, שם פתח נגרייה והתגורר כעשר שנים, עד מות אשתו ממחלה ממארת.",תסקיר שירות המבחן בעניינו של נאשם 1
"ת""פ 3670-10-13","בשנת 2006 חזר ארצה עם ילדיו והקים עסק לבניית קירות גבס, אלא שעסקו נקלע לחובות, ומאז ועד מעצרו עבד בעבודות מזדמנות בלבד.",תסקיר שירות המבחן בעניינו של נאשם 1
"ת""פ 3670-10-13","כשלוש שנים טרם מעצרו קיים קשר זוגי קבוע והתגורר עם בת זוגו, לה ארבעה ילדים מקשרים קודמים וביחד גדלו את ילדיהם.",תסקיר שירות המבחן בעניינו של נאשם 1
"ת""פ 3670-10-13","מעיון בגיליון רישומו הפלילי עולה כי מדובר במעורבותו הראשונה בפלילים, אם כי מדיווחיו של הנאשם 1 עלה כי בשנים האחרונות ניהל אורח חיים חסר יציבות כשברקע הימורים, חובות כספיים וקשרים עם גורמים עברייניים. שירות המבחן התרשם מקיומם של אימפולסיביות והתנהגות אלימה במצבי דחק ויכולת נמוכה לאמפתיה לאחר. בשל כך הוערכה בשלב המעצר רמת סיכון בינונית למעורבות בהתנהלות אלימה חוזרת, שחומרת תוצאותיה גבוהה ועל כן לא הומלץ על שחרורו ממעצר.",תסקיר שירות המבחן בעניינו של נאשם 1
"ת""פ 3670-10-13","במפגש חוזר עם הנאשם 1 במהלך מעצרו התקבל הרושם כי החל לבחון באופן ראשוני את התנהלותו והשלכותיה, ואף ביטא צורך בעזרת הגורמים המקצועיים ונכונות להשתלב בטיפול באלימות, אלא שהשתתפותו בקבוצת שליטה בכעסים הופסקה לאחר היעדרויותיו ממפגשים.",תסקיר שירות המבחן בעניינו של נאשם 1
"ת""פ 3670-10-13","במפגש האחרון עימו חל שיפור מסוים ביכולתו להתייחס לחומרת העבירות ולאחריותו, ביטא אמפתיה למתלוננים, ונתקבל הרושם כי קיימת כיום יכולת טובה יותר לתהליך טיפולי מעמיק.",תסקיר שירות המבחן בעניינו של נאשם 1
"ת""פ 3670-10-13","בהתחשב מחד בכך שמדובר במעורבותו היחידה בפלילים, ותפקודו היה תקין על אף קשיים רבים שחווה, ומאידך בהערכת המסוכנות, המבוססת על אלימות ואימפולסיביות, ובכך שהנאשם 1 הסתגל היטב לתנאי מאסרו וחלה התקדמות בקשר שלו עם גורמי הטיפול, המליץ שירות המבחן להטיל עליו ענישה מציבת גבול כמאסר, שמהלכו מומלץ כי ישולב בהליך שיקומי במסגרת שב""ס.",תסקיר שירות המבחן בעניינו של נאשם 1
"ת""פ 3670-10-13","מתסקיר שירות המבחן בעניינו של הנאשם 2 עולה, כי הוא רווק בן 22, אביו ניתק הקשר עמו ועם אמו עת היה בן 3 שנים. האם חולה בסכרת ומתקיימת מקצבת נכות ומסיוע של בני משפחתה, הנאשם 2 סיים 12 שנות לימוד והיה בתום שירותו הצבאי עת ביצע את העבירות נשוא תיק זה. במהלך שירותו הצבאי ולאחר שחרורו ממעצר בתיק זה, עבד הנאשם 2 בחנות בגדים והוערך בצורה חיובית על ידי מעסיקיו.",תסקיר שירות המבחן בעניינו של נאשם 2
"ת""פ 3670-10-13","מעיון בגיליון רישומו הפלילי עולה כי מדובר במעורבותו הראשונה בפלילים, ורמת הסיכון למעורבות חוזרת בעבירות אלימות הוערכה כנמוכה. בנסיבות אלה שוחרר נאשם 2 למעצר בית מלא, שולב בפיקוח מעצר של שירות המבחן במסגרתו שולב בקבוצה לעצורי בית, התקבל הרושם כי הסיכון להישנות עבירות הצטמצם והומלץ על יציאתו לעבודה. לבקשת הנאשם 2 הוארכה תקופת הפיקוח, והרושם הינו כי נאשם 2 הצליח לעבור תהליך התבגרות, נכונות להיחשף ולקבל ביקורת ומוטיבציה לשנות את דפוסי חשיבתו המסוכנים.",תסקיר שירות המבחן בעניינו של נאשם 2
"ת""פ 3670-10-13","ביחס לעבירות מסר נאשם 2 כי ביצען יחד עם נאשם 1, בו ראה דמות אבהית, וכי המעשים בוצעו לאור הרעה במצבה הרפואי של אמו וקושי במימון התרופות הדרושות לה.",תסקיר שירות המבחן בעניינו של נאשם 2
"ת""פ 3670-10-13","הנאשם 2 הכיר בבעייתיות שבמעשיו, גילה אמפתיה למתלוננים, הביע רצון להחזיר לנפגעים את הכסף שלקח והכיר בנזקים שהסב למתלוננים. כן הביע רצון להמשיך בהליך הטיפולי.",תסקיר שירות המבחן בעניינו של נאשם 2
"ת""פ 3670-10-13","בהתחשב בנזק החמור שבעבירות, בהתדרדרותו המהירה של הנאשם 2 לפלילים ולביצוע עבירות חוזרות בפרק זמן קצר, בהימצאותו בקשר חברתי עם עוברי חוק ובבחירה באפשרויות העברייניות מחד, וברקע הנורמטיבי של הנאשם 2, בגילו הצעיר, בקיומה של מערכת תמיכה משפחתית רחבה, ובהליך הטיפולי הממושך אותו עבר הנאשם 2 במהלך תקופת הפיקוח מאידך, כמו גם בהערכת שירות המבחן כי מדובר במוטיבציה כנה וכי ביכולתו של הנאשם 2 להפיק תועלת מהתהליך הטיפולי, המליץ שירות המבחן במקרה זה להעדיף את הפן השיקומי, להטיל על הנאשם 2 עונש שירוצה בעבודות שירות לצד העמדתו בצו מבחן למשך שנה וחצי, במסגרתו ישתלב בקבוצה  טיפולית לצעירים עוברי חוק, כמו גם הטלת פיצויים לנפגעי העבירות.",תסקיר שירות המבחן בעניינו של נאשם 2
"ת""פ 3670-10-13","בשולי התסקיר הומלץ, כי במידה ובית המשפט לא ימצא לאמץ את המלצות התסקיר, ויטיל על הנאשם עונש מאסר בפועל, תהא בגזר הדין המלצה על שילובו של הנאשם 2 בכלא בעל אפיק טיפולי, על מנת שיוכל להמשיך בהליך הטיפולי בו החל.",תסקיר שירות המבחן בעניינו של נאשם 2
"ת""פ 3670-10-13","ב""כ המאשימה הגיש במסגרת ראיותיו לעונש את מכתבו של מתן חזן, המתלונן 2, ממנו עולה כי בעקבות האירוע הוא סובל מפחדים וחששות, כי אינו מסוגל לעבוד לבדו בבית העסק בלילות, כי כל רעש ברחוב מפחיד אותו, וכי הוא זקוק לליווי עת חוזר הוא לביתו מעבודתו.","טיעוני ב""כ הצדדים"
"ת""פ 3670-10-13","כן הפנה ב""כ המאשימה לדיסק המתעד את האירוע באישום הרביעי, ממנו עולה תמונה של אלימות קשה ביותר בה נקטו הנאשמים 1 ו-2 כלפי המתלונן 3.","טיעוני ב""כ הצדדים"
"ת""פ 3670-10-13","לטענת ב""כ המאשימה יש להפריד בין האירועים השונים, המתייחסים כל אחד למתלונן אחר, ואשר לכל אחד מהם היבטי חומרה שונים, ולקבוע מתחם ענישה הולם לכל אירוע בנפרד:","טיעוני ב""כ הצדדים"
"ת""פ 3670-10-13","ביחס לאישום הראשון (לנאשם 1 בלבד) – החזקת נשק גנוב ותחמושת תקופה ממושכת, במקומות שונים, מתחם העונש הראוי הינו בין 12 ל-36 חודשים, כפי שנקבע בע""פ 4945/13 מדינת ישראל נגד עבד אלכרים סלימאן ובע""פ 3288/14 מדינת ישראל נגד מרדכי מטיאל קריספיל.","טיעוני ב""כ הצדדים"
"ת""פ 3670-10-13","ביחס לאישומים השני והשלישי – שוד מזוין ומתוכנן, בצוותא, באמצעות נשק, תוך עשיית שימוש בנשק לשם איום, כאשר באישום השלישי אף היתה נקיטת אלימות פיזית כנגד המתלונן - מתחם העונש הראוי הינו בין 3 ל-6 שנות מאסר, כפי שנקבע בע""פ 5368/14 ציון אברהם נגד מדינת ישראל, ע""פ 9647/09 עוזי שור נגד מדינת ישראל, ת""פ (מחוזי חיפה) 19912-11-12 מדינת ישראל נגד מאיר בן אבו.","טיעוני ב""כ הצדדים"
"ת""פ 3670-10-13","ביחס לאישום הרביעי – מדובר באירוע שיצא לפועל לאחר תכנון מקדים, במסגרתו ננקטה אלימות בצוותא, תוך איום בנשק טעון, כאשר הנזק שעלול היה להיגרם הינו עצום. מדובר באירוע המצביע על דפוס עברייני. מתחם העונש הראוי הינו בין 18 ל-45 חודשי מאסר.","טיעוני ב""כ הצדדים"
"ת""פ 3670-10-13","בשים לב למתחמי הענישה ולנתוניו של הנאשם 1, הודאתו והיעדר עבר פלילי מחד, ומסוכנות והיעדר המלצה טיפולית מאידך, עתר ב""כ המאשימה להטיל על נאשם 1 עונש של 6 שנות מאסר, פיצוי למתלוננים ומאסר מותנה.","טיעוני ב""כ הצדדים"
"ת""פ 3670-10-13","בעניינו של הנאשם 2, לאור הודאתו, גילו הצעיר והיעדר עבר פלילי, עתר ב""כ המאשימה להטיל עליו עונש של 4.5 שנות מאסר, פיצוי למתלוננים, מאסר מותנה וחילוט הקטנוע באופן מוסכם. ב""כ המאשימה עמד על כך שעל אף שהנאשם 2 החל הליך טיפולי, הרי שבמקרה דנן מדובר במעשים חמורים דוגמת המקרה דנן, ובהתאם לסעיף 40ד(ב) לחוק, סטייה מהמתחם מטעמי שיקום תהיה במקרים חריגים בלבד.","טיעוני ב""כ הצדדים"
"ת""פ 3670-10-13","ב""כ נאשם 1 טען כי הנאשם 1 נעדר עבר פלילי, בן 42, אלמן, אב לשני ילדים בגילאי 17-19, אדם שכל חייו פרנס את משפחתו בכבוד למרות קשיים שחווה, כישלונות עסקיים ומות אשתו כתוצאה ממחלה קשה.  נטען, כי בצר לו פנה הנאשם 1 להימורים, בניסיון להרוויח סכום כספי, נוצרו חובות והלוואות בשוק האפור שהתקשה להחזיר, ומתוך מצוקה וניסיון לגרוף כסף קל ביצע את העבירות נשוא כתב האישום. ","טיעוני ב""כ הצדדים"
"ת""פ 3670-10-13","ב""כ הנאשם הדגיש כי בשני אירועי השוד המתוארים באישומים השני והשלישי, לא ננקטה מידה רבה של כוח, ומדובר במעידה אחת שכן מדובר ברצף של אירועים שהתרחשו בסמיכות זה לזה.","טיעוני ב""כ הצדדים"
"ת""פ 3670-10-13","ב""כ הנאשם 1 הדגיש כי הנאשם 1 לקח אחריות על מעשיו, הודה והביע צער וחרטה כבר בעת חקירתו במשטרה, גם על מעשיו וגם על כך שערב במעשים את נאשם 2 שלא היה קשור למעשים מעין אלה ובכך פגע בו.","טיעוני ב""כ הצדדים"
"ת""פ 3670-10-13","ילדיו של הנאשם 1 מתגוררים כעת אצל הורי הנאשם, שהינם מבוגרים ואינם בקו הבריאות. כמו כן, הקשר הזוגי שהיה לו בשנים האחרונות הופסק בעקבות האירועים.","טיעוני ב""כ הצדדים"
"ת""פ 3670-10-13","ב""כ הנאשם 1 ציין כי הנאשם 1 עצור מזה כשנה וחצי, וביקש שלא להוסיף תקופת מאסר משמעותית נוספת, על מנת לאפשר לו לחזור לחיים נורמטיביים. כתימוכין לעתירתו הפנה לפסיקה כדלקמן:","טיעוני ב""כ הצדדים"
"ת""פ 3670-10-13","ע""פ 2336/06 מדינת ישראל נגד דוד גל בוזגלו - בגין ארבעה מעשי שוד של תחנות דלק וקיוסק, באמצעות אקדח גנוב, כאשר באחד האירועים אף נפלטו יריות, אפשר בית המשפט המחוזי לנאשם, בעל עבר בעבירות סמים ורכוש, לעבור הליך גמילה מסמים, והסתפק בהשתת עונש של עבודות שירות ומבחן.  לאחר ערעור המדינה על קולת העונש, עלה כי הליך הגמילה נכשל, ובנסיבות אלה ציין בית המשפט העליון כי אינטרס הציבור הוא ברור וחד משמעי, ומחייב ענישה משמעותית. בנסיבות אלה, ומבלי שערכאת הערעור תמצה את חומרת הדין, נגזרו על הנאשם 24 חודשי מאסר בפועל.","טיעוני ב""כ הצדדים"
"ת""פ 3670-10-13","ת""פ (מחוזי חיפה) 90074-11-09 מדינת ישראל נגד יוסף אלל – בגין אירוע אחד של גניבה מחנות (שהסתכמה ב-400 ₪) אשר התפתחה לשוד בעקבות התנגדות הנאשם לתפיסתו על ידי קצין הביטחון בחנות, ותקיפת קצין הבטחון באמצעות סכין אותה נטל הנאשם מסנדלריה הסמוכה לחנות, נגזרו על הנאשם, מכור לסמים בעל עבר מכביד ועונש מאסר מותנה בן 10 חודשים בר הפעלה,  30 חודשי מאסר בפועל. \","טיעוני ב""כ הצדדים"
"ת""פ 3670-10-13","ע""פ 5833/12, 6207, 6227 פלונית ואח' נגד מדינת ישראל –בגין שוד מתוכנן של חנות נוחות בתחנת דלק באמצעות סכין, הטיל בית המשפט על שלושת המעורבים, צעירים ללא עבר, עונש של 15 חודשי מאסר בפועל. בית המשפט העליון מצא כי מדובר בעונש מקל, וכי צדק בית המשפט המחוזי עת לא מצא לאמץ את המלצת שירות המבחן להסתפק בעונש עבודות שירות. בנסיבות הייחודיות של הנאשמת אשר עתידה היתה לרצות מאסרה בהפרדה הוחלט להקל מעט בעונשה ולהעמידו על 10 חודשי מאסר בפועל.","טיעוני ב""כ הצדדים"
"ת""פ 3670-10-13","מטעם נאשם 2 הוגשו לעיוני מסמכים רפואיים של אם הנאשם 2, מסמכי שחרורו של נאשם 2 מהצבא, והודעותיהם של הנאשמים 1 ו-2 במשטרה. כן העידו מספר עדי אופי :","טיעוני ב""כ הצדדים"
"ת""פ 3670-10-13","גב' כרמלה ניסים, אמו של נאשם 2, מסרה במסגרת עדותה כי גידלה וחינכה את בנה לבדה מגיל צעיר, כי היה תלמיד טוב ובן טוב ומסור אשר טיפל בה עקב היותה חולת סכרת, וכי מעשיו היכו אותה בתדהמה. כן ציינה כי בנה עובד ומסייע לה ברכישת התרופות היקרות להן היא זקוקה, וכי יש לה חובות שעליה להחזיר.","טיעוני ב""כ הצדדים"
"ת""פ 3670-10-13","מר זאב ניסים, דודו של נאשם 2 וחבר מועצת העיר חולון, מסר כי במסגרת עבודתו סייע לאנשים שסטו מן הדרך לחזור למוטב, ולכן הופתע כאשר נודע לו על מעורבותו של נאשם 2 באירועים המפורטים בכתב האישום. כן מסר כי אחותו – אמו של נאשם 2 – הסתירה את מצוקתה הכלכלית, ומצבה נודע לו רק בעקבות האירועים. לדבריו, הוא משמש מפקח עיקרי על הנאשם 2 המצוי במעצר בית ממושך, ומתרשם כי חל בו שינוי, כי הפנים את חומרת מעשיו ועושה ככל יכולתו כדי לתקן דרכיו. לפיכך ביקש להימנע מהטלת עונש מאסר בפועל.","טיעוני ב""כ הצדדים"
"ת""פ 3670-10-13","מר עמוס ירושלמי, סגן ראש עיריית חולון וחבר במועצת העיר חולון, מסר כי הוא מצוי בקשר עם הנאשם 2 ועם אמו שנים רבות, האם מתנדבת בעמותת סיוע למעוטי יכולת, וכך גם הנאשם 2 אשר סייע בהכנת חבילות לנזקקים, ועל כן קיבלו בתדהמה את המעשים. לדבריו לנאשם 2 סביבה תומכת וחזקה ועל כן ביקש להימנע מהטלת עונש מאסר בפועל.","טיעוני ב""כ הצדדים"
"ת""פ 3670-10-13","מר יוסף סייג, מעסיקו של נאשם 2, מסר כי הנאשם 2 עבד בחנותו כקופאי, כי מעולם לא חסר כסף בפדיון הקופה, וכי מדובר בבחור אמין ואדיב. בנסיבות אלה ביקש לנקוט כלפי הנאשם 2 במידת החסד והרחמים.","טיעוני ב""כ הצדדים"
"ת""פ 3670-10-13","ב""כ נאשם 2 טען כי מדובר במעידה ראשונה של נאשם 2, כי מדובר ב""סטייה אחת"" שנמשכה על פני כ-54 שעות, ולא במספר אירועים נפרדים, וכי ישנו קשר פנימי אחד בין המעשים, ועל כן ביקשני לקבוע כי עסקינן באירוע אחד. כן נטען כי חלקו היחסי של הנאשם נמוך מחלקו של נאשם 1, אשר יזם את המעשים ונשא את האקדח, ו""גרר"" את הנאשם 2 לביצוע העבירות, כאשר באישומים 2 ו-3 חלקו של הנאשם 2 התמצה ברכיבה על הקטנוע ונוכחות במקום. אשר לחלקו באישום 4, נטען כי הנאשם 2 התפתה למעשים עקב הבטחתו של נאשם 1 כי יקבל בתמורה למעשיו סך של 20,000 ₪, וכי הקושי בביצוע המעשים ניכר בנאשם 2. ב""כ נאשם 2 אף הפנה לדבריו של הנאשם 1 בהודעתו במשטרה, אשר הוגשו בהסכמה, בהם ציין: ""הכנסתי בן אדם לזה, שממש לא קשור. הוא ילד טוב, הרסתי לו גם את החיים, ולא מגיע לו"" (הודעה מיום 22.9.13 עמ' 17 ש' 565-566).","טיעוני ב""כ הצדדים"
"ת""פ 3670-10-13","כן נטען, כי הנאשם 2 נקלע לביצוע המעשים עקב מצוקה כלכלית, והצורך לקנות מזון ותרופות לאמו. בנסיבות אלה ביקש ב""כ הנאשם לקבוע מתחם עונש שונה בין נאשם 1 לנאשם 2, וכי מתחם העונש בעניינו של הנאשם 2 יהא נמוך מהמקובל.","טיעוני ב""כ הצדדים"
"ת""פ 3670-10-13","ב""כ הנאשם 2 טען כי יש לקבוע מתחם ענישה אשר הרף התחתון בו הינו 6 חודשי עבודות שירות וכתימוכין לדבריו הפנה לפסיקה כדלקמן:","טיעוני ב""כ הצדדים"
"ת""פ 3670-10-13","ת""פ (מחוזי י-ם) 26081-08-12 מדינת ישראל נגד אדריס – בית המשפט המחוזי ראה בשתי עבירות גניבה ובעבירת שוד כאירוע אחד, קבע מתחם שנע בין עבודות שירות ל-18 חודשי מאסר בפועל והשית על הנאשם עונש של 6 חודשי עבודות שירות. עיון בגזר הדין מלמד כי שם דובר במשיכת מכשירי טלפון סלולריים מידיהן של נשים בשלוש הזדמנויות, כשהאלימות שננקטה היתה תפיסת ידה של המתלוננת בחוזקה, בעקבותיה נפלה זו לארץ. כמו כן דובר בנאשם רווק צעיר, ששולב על ידי שירות המבחן בגישור פוגע נפגע, וכי המלצת שירות המבחן בעניינו היתה עונש של עבודות שירות.","טיעוני ב""כ הצדדים"
"ת""פ 3670-10-13","ת""פ (מחוזי חיפה) 35891-03-13 מדינת ישראל נגד קניאל – בית המשפט המחוזי קבע מתחם אחד לשתי עבירות של ניסיון שוד בנסיבות מחמירות ודרישת נכס באיומים, והשית על הנאשם 6 חודשי מאסר בעבודות שירות. עיון בגזר הדין מלמד כי מדובר בשני אירועים של ניסיונות לחטיפת מכשירי טלפון סלולרי, על ידי בחור צעיר ללא עבר, אשר שירות המבחן המליץ על שילובו בהליך טיפולי. ","טיעוני ב""כ הצדדים"
"ת""פ 3670-10-13","בשני המקרים המתוארים לא ננקטה אלימות הדומה במידתה לאלימות בה נקט הנאשם 2 בענייננו, ועל כן אין מקום ללמוד מהם גזירה שווה לעניין מתחם העונש ההולם בענייננו.","טיעוני ב""כ הצדדים"
"ת""פ 3670-10-13","ת""פ (מחוזי ת""א) 53805-07-12 מדינת ישראל נגד אינדזיאשווילי – מתייחס אף הוא לחטיפת מכשיר טלפון נייד, ובהמשך נסיעה פרועה ותקיפת שוטר, מדובר במעשים שאין בהם ללמד גזירה שווה על מתחם הענישה בענייננו. ","טיעוני ב""כ הצדדים"
"ת""פ 3670-10-13","ת""פ (מחוזי מרכז) 19933-12-12 מדינת ישראל נגד גיטרמן – התייחס אף הוא לאירועי שוד בהם נגנבו מכשירי טלפון סלולריים, אלא שבהם  בוצעו המעשים בחבורה, תוך שננקטה אלימות. הנאשם היה צעיר-בגיר, ללא עבר, אשר שירות המבחן שילבו בטיפול והמליץ לאור סיכוייו הטובים בשיקום להשית עליו של""צ וצו מבחן. בית המשפט קבע כי המתחם העונשי נע בין שנה לארבע שנות מאסר, ולנוכח סיכויי השיקום של הנאשם סטה ממתחם הענישה בהתאם להמלצות שירות המבחן והטיל על הנאשם 6 חודשי עבודות שירות ומבחן. ","טיעוני ב""כ הצדדים"
"ת""פ 3670-10-13","ע""פ 452/14 ניסים דבוש נגד מדינת ישראל – בגין שוד מתדלק בתחנת דלק (1500 ₪), באמצעות קטנוע גנוב ואקדח צעצוע, העדיף בית המשפט לחרוג בעניינו ממתחם הענישה, לאור הליך שיקומי שכלל גמילה בקהילת רטורנו ושילוב בקהילה טיפולית, והטיל עליו עונש של 6 חודשי עבודות שירות, צו מבחן ופיצוי למתלונן. בית המשפט העליון (כבוד השופט ג'ובראן) עמד על כך שאף שתסקיר שירות המבחן הינו בגדר המלצה, הרי שבמקרה של ""בגיר צעיר"" יש לה משקל נכבד יותר. ","טיעוני ב""כ הצדדים"
"ת""פ 3670-10-13","אשר לגזירת העונש, ביקש ב""כ הנאשם 2 להתחשב בנזקים שנגרמו לנאשם מביצוע העבירה ומהרשעתו. הנאשם 2 היה בן 21 בעת ביצוע העבירות, מעצרו הראשון היווה עבורו תמריץ לא לחזור ולעבור עבירות, ודי בהרשעתו לבדה כדי להסב לו נזק. כן נטען, כי הנאשם 2 מפרנס את אימו ותומך בה; כי נטל אחריות מלאה על מעשיו, הודה במעשים כבר בחקירתו במשטרה ואף בבית המשפט; כמו כן הסכים הנאשם 2 כי הקטנוע ששימשו לביצוע העברות יחולט.","טיעוני ב""כ הצדדים"
"ת""פ 3670-10-13","לאור סעיף 40ד לחוק העונשין ותסקירי המבחן בעניינו של הנאשם 2, ביקשני ב""כ נאשם 2 לחרוג ממתחם העונש ההולם. נטען, כי הנאשם 2 שולב בטיפול מחודש אוקטובר 13' ועד דצמבר 14', מעוניין להמשיך בתהליך הטיפולי, מכיר בנזקים שהסב במעשיו למתלוננים, והסיכון למעורבות חוזרת בעבירות אלימות הינו נמוך. בנסיבות אלה ולאור גילו הצעיר יש להעדיף בעניינו את הפן השיקומי ולאמץ את המלצות שירות המבחן.","טיעוני ב""כ הצדדים"
"ת""פ 3670-10-13","נאשם 1 בדברו האחרון מסר כי במהלך מעצרו סייע לאסירים, הפנים את חומרת מעשיו, וביקש להביע צער וחרטה בפני המתלוננים. כן ציין כי מבקש הוא את רחמי בית המשפט, על מנת שיזכה לחזור לחיק ילדיו.","טיעוני ב""כ הצדדים"
"ת""פ 3670-10-13","נאשם 2 בדברו האחרון מסר כי הוא מודע לחומרת מעשיו ולפגיעה במתלוננים, וביקש להביע את חרטתו בפניהם. כן ציין כי מעשיו פגעו בו ובאמו, כי נעזר בקצין המבחן כדי להבין את מעשיו ולא יחזור עליהם.","טיעוני ב""כ הצדדים"
"ת""פ 3670-10-13","בהתאם לסעיף 40ג. לחוק, על בית המשפט לקבוע מתחם עונש הולם למעשה העבירה שביצע הנאשם, בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",קביעת מתחם העונש ההולם – ריבוי עבירות
"ת""פ 3670-10-13","בהתאם לסעיף 40יג. לחוק, מקום שהרשיע בית המשפט נאשם בכמה עבירות, עליו לקבוע האם מהוות הן אירוע אחד, או כמה אירועים, בהתחשב מספר העבירות, תדירותן והזיקה ביניהן.",קביעת מתחם העונש ההולם – ריבוי עבירות
"ת""פ 3670-10-13","במקרה דנן, בעניינו של נאשם 1, בוצעו 4 עבירות, האחת מתמשכת שמהותה החזקת נשק ותחמושת, ובעניינה יש לקבוע מתחם עונש נפרד. שאר המעשים, בוצעו בצוותא חדא עם נאשם 2, כאשר מדובר בשתי עבירות של שוד מזוין, שבוצעו יום אחר יום, בשני מקומות שונים (תחנת דלק וקיוסק), ואירוע נוסף שאירע למחרת, של נקיטת אלימות לשם גביית כסף מהמתלונן 3 במקום עבודתו.",קביעת מתחם העונש ההולם – ריבוי עבירות
"ת""פ 3670-10-13","מדובר במעשים שונים במהותם, שבוצעו במרווחי זמן שאפשרו לכל אחד מהנאשמים להתחרט ולחדול ממעשיו. המעשים בוצעו כלפי מתלוננים שונים, ובענייננו שלושה נפגעי עבירה שונים, שנאלצים להתמודד עם השלכות האירועים. אף כי קיימת זיקה מסוימת בין המעשים – ביצועם על רקע מצוקה כלכלית – איני מוצאת כי ראוי לאחדם לכלל אירוע אחד (וראו לעניין זה החלטתו של כבוד השופט דנציגר בע""פ 6007/13 חוסאם אבו שהאב נגד מדינת ישראל). ",קביעת מתחם העונש ההולם – ריבוי עבירות
"ת""פ 3670-10-13","על פי האישום הראשון, החזיק הנאשם 1 משך כשלוש שנים אקדח, מחסנית ותחמושת, אותם הסתיר במקומות שונים, בין היתר בתוך שיחים ברחוב בעיר חולון, מעשה אשר כשלעצמו מהווה סכנה לשלום הציבור.",מתחם העונש ההולם לאישום הראשון (נאשם 1)
"ת""פ 3670-10-13","אין המדובר בהחזקה רגעית או ספונטנית, אלא בהחזקה מתמשכת, כאשר בהמשך – כמפורט באישומים 2-4 – עשה הנאשם 1 שימוש בנשק לשם ביצוע עבירות פליליות. ",מתחם העונש ההולם לאישום הראשון (נאשם 1)
"ת""פ 3670-10-13","יוזכר, כי ""בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן היישוב, מתפקידו של בית המשפט להרתיע אף מפני עבירת החזקה הנשק שלא כדין"" (כבוד השופט הנדל בע""פ 3288/14). בנסיבות המתוארות לעיל, מצאתי כי מתחם העונש ההולם לנסיבות החזקת הנשק על ידי נאשם 1 נע בין עונש מאסר שניתן לרצותו בדרך של עבודות שירות לבין 24 חודשי מאסר בפועל.",מתחם העונש ההולם לאישום הראשון (נאשם 1)
"ת""פ 3670-10-13","ביחס לעבירת השוד אמרה כבוד השופטת ארבל בע""פ 4177/06 אבו הוידי באהי לישנא:",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","ביחס לעבירת שוד בתחנת דלק נאמר בע""פ 9647/09 שור נ' מדינת ישראל כך:",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","שקלתי את בקשת ב""כ נאשם 2 לקבוע מתחמים שונים לנאשמים השונים. מרבית המעשים בוצעו מתוך שותפות מלאה ביניהם, ואף שהיתה חלוקת תפקידים מסויימת ביניהם, כל אחד מילא כדי חלקו בשותפות, וחלקו של כל אחד מהם לא היה מתקיים לולא האחר:",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","באישום השני שני הנאשמים תרו יחד אחר מקומות המתאימים לביצוע השוד, שניהם נכנסו בצורה מאיימת לתחנת הדלק כשפניהם מכוסות בחתיכות בד ובקסדות, ונוכחותם המשותפת היוותה איום על המתלונן 1.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","כן התחשבתי בכך ששלל השוד באישום השני היה 3,000 ₪ ובאישום השלישי 700 ₪ , וכי בשל ביצוע המעשים באמצעות אקדח, האירוע יכול היה להתדרדר בקלות לכדי אירוע קשה יותר, המלווה בפציעות ובקרבנות בנפש.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13",מאידך התחשבתי בכך שלא ננקטה אלימות בפועל כלפי המתלוננים 1 ו-2 (למעט דחיפה של מתלונן 2 לכיוון הקופה).,מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","אכן קיים פער בין הנאשמים באירוע זה כתוצאה מכך שהנאשם 1 נשא  אקדח ואף עשה בו שימוש במהלך האירועים, וכי הוא זה שדרש את הכסף בפועל, אולם מקום שהאירועים תוכננו מראש ובשותפות מלאה, ומקום שלא נטען אחרת, עלי להניח כי נאשם 2 ידע אודות קיומו של האקדח מבעוד מועד ולא נרתע מכך.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","בנוסף לכך שקלתי את טענתו של ב""כ נאשם 2 בדבר השפעת נאשם 1 עליו לביצוע העבירה, נתון שיש בו להשפיע על קביעת המתחם, בהתאם לסעיף 40ט(2) סיפא לחוק, ואשר יתכן כי הסתייע במידה מסוימת  לנוכח גילו הצעיר של הנאשם 2 בהתאם לסעיף 40ט(6) סיפא לחוק.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","ב""כ המאשימה אינו חולק על כך שנאשם 1 השפיע על נאשם 2 לביצוע המעשים, והדברים עולים באופן ברור אף מהודעות הנאשמים במשטרה, שהוגשו לעיוני.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","בנסיבות אלה, יש מקום להבחנה מסוימת בין שני הנאשמים, ככל שהדבר נוגע לקביעת מתחם העונש ההולם למעשה העבירה, אולם הפער אינו יכול להיות משמעותי.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","בחינת רמת הענישה הנוהגת בגין אירועי שוד מתוכנן בחבורה בתחנות דלק באמצעות אקדח מלמדת כי העונשים נעים בין 3 ל-5 שנות מאסר (ראו לעניין זה ע""פ 9647/09 עוזי שור נגד מדינת ישראל; ע""פ 5368/14 ציון אברהם, אליהם הפנה גם ב""כ המאשימה). לא מצאתי לגזור גזירה שווה מגזרי הדין אליהם הפנה ב""כ הנאשם 2, המתייחסים לאירועי חטיפת מכשירי טלפון ניידים מידיהם של עוברים ושבים, לענייננו. גזר הדין היחיד אליו הפנה ואשר רלבנטי לענייננו, הינו ע""פ 452/14 ניסים דבוש נגד מדינת ישראל, בו ציין כבוד השופט ג'ובראן כך:",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","לאור האמור, ובהתחשב ברמת הענישה הנוהגת, באתי לכלל מסקנה כי מתחם העונש ההולם לכל אחד ממעשי העבירה נשוא האישום השני והשלישי– בעניינו של הנאשם 1 - נע בין 30 ל-60 חודשי מאסר בפועל, ובין 27 ל-54 חודשי מאסר בפועל בעניינו של נאשם 2.",מתחם העונש ההולם לאישומים 2 ו-3 (נאשמים 1 ו-2)
"ת""פ 3670-10-13","הערך המוגן בעבירות בהן הורשע הנאשמים באישום זה הינו שלמות גופו של האדם ובטחונו האישי. כמו כן, במעשיהם פגעו הנאשמים 1 ו-2 בעסקו של המתלונן 3 וביכולתו לנהל את עסקיו.",מתחם העונש ההולם לאישום 4 (נאשמים 1 ו-2)
"ת""פ 3670-10-13","ביחס לעבירות אלימות קבע כבוד השופט דנציגר בע""פ 7475/14 קבהא מהדי נגד מדינת ישראל כדלקמן:",מתחם העונש ההולם לאישום 4 (נאשמים 1 ו-2)
"ת""פ 3670-10-13","""בית משפט זה ציין לא אחת כי יש להילחם בנגע האלימות שפשט בארצנו וכי תרומתו של בית המשפט למלחמה זו הינה בהטלת עונשים מרתיעים ומשמעותיים שישקפו מסר מרתיע לעבריינים ולחברה כולה. לפיכך נקבע כי ככלל ענישה זו צריכה לכלול רכיב משמעותי של מאסר בפועל מאחורי סורג ובריח [ראו למשל: ע""פ 5153/13 פלוני נ' מדינת ישראל (13.1.2014) (להלן: עניין פלוני); ע""פ 6971/13 עמרן נ' מדינת ישראל (23.9.2014) (להלן: עניין עמרן); ע""פ 4061/12 בדארנה נ' מדינת ישראל (4.9.2012)]. מעיון בפסיקת בית משפט זה בשנים האחרונות עולה כי קשת הענישה בעבירות אלימות, הנעשות תוך שימוש בנשק קר, היא רחבה ומגוונת, אך היא כוללת ברוב המקרים עונשי מאסר בפועל שנעים בין 18 ל-24 חודשי מאסר בפועל, ככל שהנאשם הודה במסגרת הסדר טיעון [להרחבה ראו סקירת הפסיקה בפסקאות 12-11 בעניין פלוני], ואף עונשי מאסר בפועל המגיעים לארבע שנות מאסר בפועל במקרים חמורים במיוחד. עם זאת, כבכל תחום במשפט הפלילי ניתן למצוא גם מקרים שבהם הענישה חורגת מהאמור לעיל – בין אם לחומרה ובין אם לקולא – בשים לב לנסיבות הספציפיות של כל מקרה ומקרה. דוגמא מובהקת של ענישה מחמירה יותר, בשים לב לנסיבותיו החמורות של אותו מקרה, ניתן למצוא בעניין עמרן, שבו הושתו על שלושת הנאשמים עונשים שנעו בין 34 ל-43 חודשי מאסר בפועל. מנגד, ניתן למצוא גם מקרים שבהם הושתו עונשים קלים יותר בעבירות אלימות שבוצעו בנסיבות דומות למקרה דנן, לרבות עונשי מאסר בני שישה חודשים לריצוי בדרך של עבודות שירות [ראו למשל: ע""פ 5794/13 מדינת ישראל נ' שיכה (2.4.2014); ע""פ 5641/09 מדינת ישראל נ' ברזינסקי (22.3.2010); ע""פ 10676/07 אביטאן נ' מדינת ישראל (18.9.2008)].""",מתחם העונש ההולם לאישום 4 (נאשמים 1 ו-2)
"ת""פ 3670-10-13","בענייננו, במסגרת נסיבות הקשורות בביצוע העבירה, יש לשקול את העובדה שנאשם 1 הוא שיזם את המעשה וצרף אליו את נאשם 2, מתוך ידיעה ברורה כי עליהם לנקוט באלימות, על מנת להניע את המתלונן 3 לשלם חוב לאחר, וכי המניע למעשים הינו כספי.",מתחם העונש ההולם לאישום 4 (נאשמים 1 ו-2)
"ת""פ 3670-10-13","מאידך, נאשם 2, הצטרף במודע למעשים לאור התמורה הכספית המובטחת, המעשים תוכננו על ידם מראש, ולא זו אף זו – נאשם 2 הצטייד במערוך, כך שבפועל נאשם 1 היכה את המתלונן 3 באמצעות האקדח בעוד שנאשם 2 היכהו באמצעות מערוך.",מתחם העונש ההולם לאישום 4 (נאשמים 1 ו-2)
"ת""פ 3670-10-13","מדובר באלימות שננקטה בצוותא חדא, תוך שימוש בנשק חם ובחפץ קהה, ובהטלת מורא ואימה על המתלונן 3, תוך פגיעה בכבודו (שכן המעשים נושאים בחובם אף השפלה, בפרט כשהם בוצעו בנוכחות בנו), בשלמות גופו, וברכושו. כתוצאה מהמעשים נפצע המתלונן ונגרמו לו חתך עמוק בראשו, המטומות וכאבים עזים.",מתחם העונש ההולם לאישום 4 (נאשמים 1 ו-2)
"ת""פ 3670-10-13",לאחר המעשים הסליק הנאשם 1 את הנשק ברחוב בחולון. ,מתחם העונש ההולם לאישום 4 (נאשמים 1 ו-2)
"ת""פ 3670-10-13","לאור האמור, ובהתחשב ברמת הענישה הנוהגת, באתי לכלל מסקנה כי מתחם העונש ההולם למעשה העבירה בעניינו של הנאשם 1 נע בין 18 ל-36 חודשי מאסר לריצוי בפועל, ובעניינו של הנאשם 2, נע המתחם בין 16 ל-32 חודשי מאסר לריצוי בפועל.",מתחם העונש ההולם לאישום 4 (נאשמים 1 ו-2)
"ת""פ 3670-10-13",קביעת העונש בתוך המתחם – נסיבות שאינן קשורות בביצוע העבירה,מתחם העונש ההולם לאישום 4 (נאשמים 1 ו-2)
"ת""פ 3670-10-13","במסגרת הנסיבות שאינן קשורות למעשה העבירה, התחשבתי מחד בנסיבותיו האישיות של הנאשם 1 שהובילו אותו לביצוע המעשים כמפורט בהרחבה בתסקיר שירות המבחן ובטיעוני ב""כ הנאשם 1; בהיעדר עבר פלילי; בפגיעה של העונש בנאשם ובמשפחתו (ובפרט בילדיו, אשר התייתמו לפני שנים רבות מאמם ואשר מתגוררים עתה בבית הסבים); בנטילת האחריות מצדו למעשים, כבר בשלב מוקדם של החקירה; בנסיבות חייו הקשות, אבדן אשתו והתמוטטות כלכלית שחווה; בחרטה שהביע והרצון לחזור למוטב; ומאידך, התחשבתי בהערכת שירות המבחן ולפיה קיימת נטייה לאלימות ולאימפולסיביות וכי רמת הסיכון בעניינו מוערכת כבינונית למעורבות חוזרת בהתנהלות אלימה שחומרת תוצאותיה גבוהה, וכי הנאשם 1 לא השלים טיפול קבוצתי בו החל במהלך המעצר - אף כי כיום קיימת נכונות ובשלות גדולה יותר מצדו לעשות כן.",נאשם 1
"ת""פ 3670-10-13","בהתאם לסעיף 40יג(ב) לחוק, רשאי בית המשפט לגזור עונש נפרד לכל אירוע או עונש כולל לכל האירועים, וכך מצאתי לעשות במקרה דנן.",נאשם 1
"ת""פ 3670-10-13","בנסיבותיו של הנאשם 1, אשר זו לו הרשעה ראשונה, ופעם ראשונה בה הוא מצוי מאחורי סורג ובריח, מצאתי כי יש להשית עליו עונש המצוי ברף הנמוך של המתחם, שיעמוד על 48 חודשי מאסר בניכוי ימי מעצרו (המורכב מחפיפה מסוימת בין העונשים כדלקמן):",נאשם 1
"ת""פ 3670-10-13",בגין העבירה נשוא האישום הראשון – 12 חודשי מאסר לריצוי פועל.,נאשם 1
"ת""פ 3670-10-13",בגין העבירות נשואות האישומים השני והשלישי –30 חודשי מאסר בגין כל אחד מהאישומים.,נאשם 1
"ת""פ 3670-10-13",בגין העבירה נשוא האישום הרביעי - 18 חודשי מאסר לריצוי בפועל.,נאשם 1
"ת""פ 3670-10-13","כן מצאתי להטיל על הנאשם 1 פיצוי לכל אחד מהמתלוננים בסך של 3,000 ₪, ועונש מאסר מותנה בן 12 חודשים, והתנאי הוא שלא יעבור עבירה בה הורשע משך 3 שנים מיום שחרורו ממאסר.",נאשם 1
"ת""פ 3670-10-13","בבואי לקבוע את עונשו של הנאשם 2 בתוך המתחם (שכאמור הינו נמוך מעט יותר לאור השפעתו של נאשם 1 עליו לביצוע העבירות וחלקו המצומצם מעט ביחס לנאשם 1), התחשבתי בגילו הצעיר של הנאשם 2, אשר ביצע המעשים בשלהי שירותו הצבאי (אותו השלים) ועונה להגדרת ""בגיר – צעיר""; בהיעדר עבר פלילי; במשמעות ההרשעה על הנאשם 2; בפגיעה של העונש בו ובאמו הסובלת ממחלות רבות, ובתמיכתו בה במהלך השנים. כן שקלתי את נטילת האחריות מצדו, את החרטה שהביע, ואת ההליך השיקומי אותו החל, כפי שפורט בהרחבה על ידי שירות המבחן, ואת התגייסות בני משפחתו וקרוביו על מנת לסייע לו ולהחזירו לתלם.",נאשם 2
"ת""פ 3670-10-13","מודעת אני לאפשרות לחרוג ממתחם הענישה בשל שיקולי שיקום בהתאם לסעיף 40ד(א) לחוק, ולהלכה בדבר ""בגיר-צעיר"" והמשקל הגבוה יותר שיש להעניק להמלצות שירות המבחן בעניינו.",נאשם 2
"ת""פ 3670-10-13","מלאכת גזירת הדין לאו מלאכה קלה היא. נטיית הלב הינה לבכר את הסיכוי כי נאשם 2 ישתקם, כפי שמעריך שירות המבחן, וכולי תקווה כי הנאשם 2 אכן יעמוד בדבריו.",נאשם 2
"ת""פ 3670-10-13","מאידך, אין המדובר במעידה חד פעמית (כפי שהיה בע""פ 452/14 האמור בעניינו של ניסים דבוש), ובכל קנה מידה בו בוחנים את האירועים, מדובר במסכת אירועים, אשר היה בידי הנאשם 2 לקטוע אותה, ולא זו אף זו – ניכרת הסלמה בחומרת המעשים, כאשר באישום הרביעי נקט הנאשם 2 בעצמו – אף אם לא רצה בכך מלכתחילה – באלימות פיזית, קשה ומכוערת, והטיל אימה על המתלונן 3, שצלקותיה (הפיזיות והנפשיות) ודאי ניכרות בו עד עצם היום הזה. ",נאשם 2
"ת""פ 3670-10-13","סבורני כי אכן עניינו של הנאשם 2 נופל בגדר ""מעשים בעלי חומרה יתרה"" בהתאם לסעיף 40ד(ב) לחוק, לאור ריבוי המעשים, טיבם, האלימות הפיזית הקשה שננקטה על ידו - באמצעות מערוך - כלפי המתלונן 3 ותוצאותיה.",נאשם 2
"ת""פ 3670-10-13","בנסיבות אלה, עליי לבחון בצורה מדוקדקת את הנאמר בתסקיר שירות המבחן, בשים לב לכך כי ישנם מקרים בהם חרף העובדה שמדובר ב""בגיר-צעיר"" יהיו טעמים משמעותיים המחייבים לבכר את שיקולי ההרתעה והגמול על שיקולי השיקום.",נאשם 2
"ת""פ 3670-10-13","מחד – מציין שירות המבחן כי מיום ששוחרר הנאשם 2 למעצר בית, השתתף בקבוצה לעצורי בית, והסיכון להישנות עבירות הצטמצם. תקופת הפיקוח הוארכה לבקשתו. שירות המבחן נתן דעתו לכך שהנאשם 2 גדל ללא דמות אב, והנאשם 1 היווה עבורו דמות אבהית, ונתון זה עשוי להיות קשור להתדרדרותו המהירה ולביצוע עבירות חוזרות בפרק זמן קצר. מרגע שנעצר נאשם 2 ונותק קשר זה, עטפו אותו גורמי משפחה מציבי גבולות וגורמי טיפול, והנאשם 2 הכיר בחומרת מעשיו וגילה אמפתיה למתלוננים.",נאשם 2
"ת""פ 3670-10-13","מאידך - המלצת שירות המבחן ניתנה לאחר לבטים, ועל פיה טרם הושלם שיקומו של הנאשם 2 אלא יש להעמידו בצו מבחן למשך שנה וחצי במסגרתו ישתלב בקבוצה טיפולית לצעירים עוברי חוק, אשר תובילו להקטנת הסיכון להישנות ביצוע עבירות.",נאשם 2
"ת""פ 3670-10-13","מכלל ההן ניתן ללמוד על הלאו – לא נאמר כי הנאשם 2 השתקם ולא נאמר בשלב זה כי קיים סיכוי של ממש שישתקם. כמו כן לא נאמר דבר באשר להשפעה כזו או אחרת שתהיה להשתת מאסר על המשך הליך שיקומו, ואף צויין כי היה ויורה בית המשפט על עונש מאסר, יומלץ כי ישולב הנאשם 2 בכלא בעל אפיק טיפולי, על מנת שיוכל להמשיך בהליך הטיפולי בו החל.",נאשם 2
"ת""פ 3670-10-13","כבוד השופטת ארבל עמדה על הנסיבות שיש בכוחן להצדיק סטייה לקולא ממתחם העונש ההולם, על פי סעיף 40ד(א) לחוק בקובעה:",נאשם 2
"ת""פ 3670-10-13","""במקרה הנדון קיימים נתונים רבים המעידים על פוטנציאל שיקומי גבוה במיוחד באופן המצדיק חריגה ממתחם העונש שנקבע בהתאם לסעיף 40ד(א) לחוק. עברו של המערער נקי לחלוטין, וכאמור עד לאירוע הנדון הוא ניהל אורח חיים נורמטיבי. תסקיר המבחן בעניינו של המערער מגלה פוטנציאל שיקומי ממשי, תוך קביעה כי הסיכוי לביצוע עבירות נוספות בעתיד הוא נמוך ביותר. שירות המבחן המליץ כזכור להשית על המערער עונש מאסר שיבוצע בעבודות שירות. כמו כן, מהתנהלות המערער בתקופת מעצרו, ומאסרו עד כה, ניתן ללמוד על שיתוף פעולה אמיתי עם רשויות אכיפת החוק ובמיוחד עם שירות המבחן, מה שמעיד על רצונו להשתקם, וכן דומה כי למערער משפחה שיכולה לספק לו תמיכה משמעותית לשם כך. התסקיר אף מלמד כי מאסרו של המערער עלול להביא להידרדרות במצבו ולפגוע קשות בסיכויי שיקומו, חשש המתגבר ככל שמדובר במאסר ממושך יותר. כל אלו, לצד החרטה שהביע על מעשיו, מביאים למסקנה כי למערער סיכוי של ממש להשתקם, באופן המצדיק לחרוג מהמתחם שנקבע"" (ע""פ 1903/13 עיאשה נ' מדינת ישראל (14.7.2013), פסקה 12).",נאשם 2
"ת""פ 3670-10-13","בענייננו, כאמור, מדובר בסעיף 40ד(ב), כאשר השיקולים לסטייה מהמתחם צריכים להיות כבדי משקל. אף כי שירות המבחן לא קבע מפורשות  כי הנאשם 2 השתקם או עתיד להשלים שיקום מלא,  מצאתי כי נתקיימו אותן נסיבות חריגות ויוצאות דופן המצדיקות סטייה ממתחם העונש ההולם, אך לא כדי אימוץ המלצות שירות המבחן.",נאשם 2
"ת""פ 3670-10-13","יפים דברי חברי, כבוד השופט רון שפירא  בת.פ. 53603-06-13 בה פסק כי",נאשם 2
"ת""פ 3670-10-13","""עם זאת, והגם שסבור אני כי אשמו של הנאשם הוא בעל חומרה יתרה, או קרוב להגדרה זו, כמשמעו בהוראות סעיף 40ד(ב) לחוק העונשין, הרי שגם ל""חומרה יתרה"" קיימות דרגות. נראה כי בנסיבות אלו, ניתן לסטות במידת-מה ממתחם העונש שקבעתי, באופן שייתן לנאשם שצעיר בגילו אור בקצה מנהרת הענישה, ויסייע בידו להשתקם בעתיד. בעניין זה סבור אני, כי נסיבות המקרה אינן מצדיקות חריגה ממתחם הענישה, באופן שיאמץ את המלצות שירות המבחן. נזכיר לעניין זה כי שיקולי בית המשפט שונים משיקוליו של שירות המבחן, כאשר הם מביאים בחשבון גם נימוקים נוספים, מעבר לאלו שבבסיס המלצתו של שירות המבחן [ע""פ 4872/95 מדינת ישראל נ' אילון, פ""ד נג(3) 1, 10 (1999); ע""פ 5120/11 שתיווי נ' מדינת ישראל (ניתן ביום 18.12.11); ע""פ 3790/11 משעל נ' מדינת ישראל (ניתן ביום 23.2.12)]. עם זאת, סבור אני כי סיכוי השיקום במקרה זה תומכים בגזירת עונש מאסר, אשר לא יהיה ברף העליון של מתחם הענישה ויחרוג במידת-מה לקולא מהמתחם שקבעתי.",נאשם 2
"ת""פ 3670-10-13","אוסיף עוד לעניין זה כי גם מסקנה כי קיים סיכוי של ממש שנאשם ישתקם, כמשמעו בסעיף 40ד'(א) לחוק אינה מובילה בהכרח למסקנה כי אין מקום לגזור עליו עונש של מאסר במתקן כליאה. סיכויי השיקום מובילים אל האפשרות לחרוג ממתחם הענישה ואולם אין להסיק מכך בהכרח כי ייגזר עונש קל שאינו כולל רכיב של מאסר במתקן כליאה.",נאשם 2
"ת""פ 3670-10-13","לא בלי לבטים מצאתי כי יש לחרוג ממתחם הענישה אם כי לא לקבל את המלצת שירות המבחן. על כן, בהתחשב בעונש שנגזר על נאשם 1, בהתחשב בתקופה בה מצוי הנאשם 2 במעצר בית, בגילו, בהודאתו, בסיכויי שיקומו ובאמור בתסקיר שירות המבחן , אני גוזרת על הנאשם 2 עונש של 18 חודשי מאסר, בניכוי ימי מעצרו מיום 23.9.13  ועד ליום24.10.13 .",נאשם 2
"ת""פ 3670-10-13","כן מצאתי להטיל על הנאשם 2 פיצוי לכל אחד מהמתלוננים בסך של 1,500 ₪, ועונש מאסר מותנה בן 12 חודשים, והתנאי הוא שלא יעבור עבירה בה הורשע משך 3 שנים מיום שחרורו ממאסר.",נאשם 2
"ת""פ 3670-10-13","קטנוע מסוג ""ג'וי מקס"" בצבע לבן מספר רישוי  515313 המצוי בבעלות הנאשם 2 יחולט.",נאשם 2
"ת""פ 3670-10-13","ניתן היום,  כ""א אדר תשע""ה, 12 מרץ 2015, במעמד הצדדים.",זכות ערעור לבית המשפט העליון תוך 45 יום מהיום.
"ת""פ 3670-10-13",נוסח מסמך זה כפוף לשינויי ניסוח ועריכה,מיכל ברנט 54678313
"ת""פ 3670-10-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",מיכל ברנט 54678313
