verdict,text,part
"תפ""ח 1076-08","תפ""ח 1076-08 מדינת ישראל נ' פיאד",בית המשפט המחוזי בבאר שבע
"תפ""ח 1076-08","                הנאשם וב""כ עו""ד ג'ברין","נוכחים:   ב""כ המאשימה עו""ד"
"תפ""ח 1076-08",                מתורגמן בית המשפט ,"נוכחים:   ב""כ המאשימה עו""ד"
"תפ""ח 1076-08","חוק העונשין, תשל""ז-1977: סע'  111, 144(ב), 305 (1), 499 (א) (1)","תקנות ההגנה (שעת-חירום), 1945: סע'  85(א)"
"תפ""ח 1076-08","הנאשם הורשע על פי הודאתו, שניתנה במסגרת הסדר טיעון שכלל תיקון כתב האישום, ללא הסדר לעונש, בעבירות שיוחסו לו בכתב האישום המתוקן: שתי עבירות של חברות בהתאחדות בלתי מותרת - עבירה לפי תקנה 85(א)לתקנות ההגנה (שעת חירום) 1945; עבירה של מסירת ידיעות לאויב העלולות להיות לו לתועלת - עבירה לפי סעיף 111 (חלופה שנייה) לחוק העונשין, תשל""ז 1977 (להלן: ""החוק""); עבירת נשק (נשיאת נשק)- עבירה לפי סעיף 144(ב) רישא לחוק; עבירה של ניסיון לרצח - עבירה לפי סעיף 305 (1) לחוק; ועבירה של קשירת קשר לפשע - עבירה לפי סעיף 499 (א) (1) לחוק.",כתב האישום
"תפ""ח 1076-08",העובדות המקימות את העבירות בהן הורשע הנאשם הן כדלהלן:,כתב האישום
"תפ""ח 1076-08","ארגון הג'יהאד האיסלמי הוכרז כהתאחדות בלתי מותרת על ידי שר הביטחון ביום 29/10/90 (להלן: ""הג'יהאד"").",האישום הראשון
"תפ""ח 1076-08","במועד שאינו ידוע במדויק, בשנת 2004, הצטרף הנאשם לפלג של הג'יהאד הצבאי המכונה ""צבא אל קודס"", על ידי סאלם אל מצרי, פעיל ג'יהאד צבאי.",האישום הראשון
"תפ""ח 1076-08","הנאשם היה חבר בחוליה הצבאית של הג'יהאד (להלן: ""החוליה"") אשר על חבריה נמנו הפעילים הבאים: אחיו של הנאשם, מרפק מחמד פיאד המכונה ""אבו עובדיה"" (להלן: ""מרפק""), אחמד מחמד איד פיאד, איסמעיל מרשד ראשד פיאד, עמר אלאג'א ואבו עלי אלרמלאוי.",האישום הראשון
"תפ""ח 1076-08","בהמשך לאמור, במסגרת פעילותו בחוליה, במועד שאינו ידוע במדויק, בשנת 2004, השתתף הנאשם באימונים צבאיים מטעם הג'יהאד. האימונים כללו תרגילי כושר, פירוק והרכבה של רובי קלצ'ניקוב, אקדחים, מטענים, תת מקלע, נשק צלפים ורימוני יד. הנאשם התאמן בהפעלת מטעני חבלה על ידי שימוש בסוללות וחוטים, בפריצה למבנה צבאי וכן למד באופן תיאורטי לבצע ירי של פצצה מסוג RPG.",האישום הראשון
"תפ""ח 1076-08","במעשיו אלה היה הנאשם חבר בהתאחדות בלתי מותרת, דבר שיש בו כדי לפגוע בביטחון מדינת ישראל.",האישום הראשון
"תפ""ח 1076-08","במועד שאינו ידוע במדויק, באמצע שנת 2007, פנה אל הנאשם פעיל ג'יהאד נאדי עווד פיאד המכונה ""אבו מצעב"" (להלן: ""נאדי"") והציע לו להצטרף אליו לפגישה עם פעיל ג'יהאד צבאי המכונה ""אבו איסלאם"" אבו אלנדא (להלן: ""אבו איסלאם"") באוניברסיטה האסלאמית, על מנת שהנאשם יצטרף לפעילות בארגון.",האישום השני
"תפ""ח 1076-08","הנאשם הסכים ובהמשך לאמור, פגשו הנאשם ונאדי את אבו איסלאם באוניברסיטה האסלאמית. הנאשם ביקש מאבו איסלאם להצטרף לארגון ואבו איסלאם הסכים.",האישום השני
"תפ""ח 1076-08","בהמשך לאמור, כחודש לאחר הצטרפותו לארגון, סיכמו הנאשם ונאדי עם אבו איסלאם להניח מטעני חבלה נגד צה""ל (להלן: ""התוכנית"").",האישום השני
"תפ""ח 1076-08","לאחר כחודש, מסר אבו איסלאם לנאשם ולנאדי, בביתו של הנאשם, שני מטעני חבלה במשקל 50 ק""ג כל אחד, עשויים מפצצת טנק משומשת (להלן: המטענים""), שני רובי קלצ'ניקוב ושני אפודים עם ארבע מחסניות בכל אפוד.",האישום השני
"תפ""ח 1076-08","בהמשך לאמור, ביקש אבו איסלאם מהנאשם ומנאדי לערוך תצפיות באזור אלקרארה על מנת לבחור עיתוי מתאים להנחת המטענים.",האישום השני
"תפ""ח 1076-08","בהמשך לאמור, ערכו הנאשם ונאדי תצפית באזור אלקרארה ואבו איסלאם הגיע למקום התצפית והם הודיעו לו על ממצאיהם ואבו איסלאם אישר לנאשם ולנאדי להניח את המטענים במקום לאחר שיתאמו עם פעיל הארגון צובחי וליד אלאסטל, בעל האדמה שבשטחה קשרו להניח את המטענים וזאת על מנת לפוצץ את המטענים כשיגיעו כוחות צה""ל למקום ולגרום למותם של חיילי צה""ל בשל היותם ישראלים. תוכניתם של הנאשם והאחרים לא יצאה אל הפועל.",האישום השני
"תפ""ח 1076-08","במעשיו אלה, מסר הנאשם ידיעות לאויב העלולות להיות לו לתועלת דבר שיש בו כדי לפגוע בביטחון המדינה.",האישום השני
"תפ""ח 1076-08","במסגרת חברותו בג'יהאד, במועד שאינו ידוע במדויק, במהלך החודשים אוקטובר - דצמבר 2007, השתתף הנאשם עם פעילי הגיהאד הבאים: יחיא סמיר המכונה ""אבו אחמד"" (להלן: ""יחיא""), נאדי, עאטף עאטף פיאד, עבד אל חמיד מוצטפא, עבד אלרחמן ועבדרבו פיאד, בביצוע שמירות באיזור אלסריג ובאיזור מסגד אלקרארה, על מנת להיות מוכנים בעת כניסת כוחות צה""ל למקום (להלן: ""השמירות""). הנאשם השתתף בשמירות כחודש וחצי במשך כפעם - פעמיים בשבוע.",האישום השלישי
"תפ""ח 1076-08","במהלך ביצוע השמירות, היו הנאשם ופעילי הארגון האחרים חמושים כל אחד ברובה קלאצ'ניקוב, ארבע מחסניות, אפוד ושני רימוני יד. כמו כן, הנאשם ופעילי הארגון האחרים החזיקו בשני מטעני חבלה השייכים לאבו איסלאם.",האישום השלישי
"תפ""ח 1076-08","בהמשך לאמור, במסגרת השמירות, הטמינו הנאשם וחברי חולייתו את שני מטעני החבלה באזור עבדאלגפור או במטע זיתים ומתחו חוטים באורך כמאתיים מטר ממקום הטמנתם ועד למקום בו שמרו. זאת, על מנת להפעילם לעבר כוחות צה""ל שיחלפו במקום ולגרום למותם של חיילי צה""ל בשל היותם ישראלים.",האישום השלישי
"תפ""ח 1076-08","במעשיו אלה, נשא הנאשם נשק שלא כדין ופעל בהתאחדות בלתי מותרת, דבר שיש בו כדי לפגוע בביטחון מדינת ישראל.",האישום השלישי
"תפ""ח 1076-08","במועד שאינו ידוע במדויק, בתחילת ינואר 2008, ביקש הנאשם  מאבו בילאל פרחי (להלן: ""אבו בילאל"") תת מקלע, נשק צלפים מסוג מנגסטר ופצצת RPG (להלן: ""האמל""ח"") על מנת להשתמש באמל""ח נגד כוחות צה""ל.",האישום הרביעי
"תפ""ח 1076-08","אבו בילאל הסכים לספק לנאשם את האמל""ח למחרת על מנת שישתמש בו נגד כוחות צה""ל ולגרום למותם של חיילי צה""ל בשל היותם ישראלים.",האישום הרביעי
"תפ""ח 1076-08","בהמשך לאמור, למחרת, הלכו הנאשם ועטאף להניח מטען חבלה באזור קרארה.",האישום הרביעי
"תפ""ח 1076-08","עאטף הניח מטען חבלה במשקל 50 ק""ג, כאשר תפקידו של הנאשם לערוך תצפית על האזור בעת הנחת המטען. הנאשם היה חמוש ברובה קלאצ'ניקוב ובמטול RPG על מנת להשתמש בו נגד כוחות צה""ל בעת הצורך.",האישום הרביעי
"תפ""ח 1076-08","בהמשך לאמור, לאחר הנחת המטען, הלכו הנאשם ועאטף לכיוון כוחות צה""ל באזור על מנת לבצע ירי ממטול ה- RPG לעבר טנקים ישראלים במקום ולגרום למותם של חיילי צה""ל בשל היותם ישראלים.",האישום הרביעי
"תפ""ח 1076-08","בעקבות ירי של כוחות צה""ל באזור, ברחו הנאשם ועאטף מהמקום.",האישום הרביעי
"תפ""ח 1076-08","במעשיו אלה, ניסה הנאשם יחד עם אחרים, לגרום למותם של ישראלים בשל היותם ישראלים, דבר שיש בו כדי לפגוע בביטחון מדינת ישראל.",האישום הרביעי
"תפ""ח 1076-08","במועד שאינו ידוע במדויק, במרץ 2008, פנה אל הנאשם אבו בילאל וביקש כי ימסור לו מטעני חבלה ורובי קלאצ'ניקוב שהיו ברשותו.",האישום החמישי
"תפ""ח 1076-08","בהמשך לאמור, מסר הנאשם לאבו בילאל שלושה מטעני חבלה.",האישום החמישי
"תפ""ח 1076-08","לאחר כשבועיים, פנו אל הנאשם, אבו בילאל ואבו איסלאם וקשרו עמו קשר לבצע פיגוע התאבדות נגד צה""ל.",האישום החמישי
"תפ""ח 1076-08","במסגרת הקשר ולשם קידומו, תכננו אבו בילאל ואבו איסלאם לרכוש חלקת אדמה באזור קרארה, סמוך לגבול ישראל רצועת עזה ולבנות עליה לול תרנגולות על מנת לשכן בו מחבל אשר יבצע ירי מתוך לול התרנגולות לעבר כוחות צה""ל (להלן: ""התוכנית"").",האישום החמישי
"תפ""ח 1076-08",תפקידו של הנאשם היה לסייע לאבו בילאל ולאבו איסלאם לאתר חלקת אדמה מתאימה לצורך הוצאת התוכנית אל הפועל.,האישום החמישי
"תפ""ח 1076-08","הנאשם הסכים וקשר קשר עם אבו בילאל, במסגרתו העביר לאבו בילאל את המטענים, אולם התוכנית לא יצאה אל הפועל.",האישום החמישי
"תפ""ח 1076-08","במעשיו אלה, קשר הנאשם קשר לגרום למותם של ישראלים בשל היותם ישראלים, דבר שיש בו כדי לפגוע בביטחון המדינה.",האישום החמישי
"תפ""ח 1076-08","ב""כ המאשימה בטיעוניו לעונש, עתר להשתת עונש מאסר ארוך ביותר על הנאשם, כזה שיעלה על 20 שנות מאסר.",טיעונים לעונש
"תפ""ח 1076-08","ב""כ המאשימה, הפנה לע""פ 3827/06 פלוני נ' מדינת ישראל, תק-על  2007(1), 4578, עמ' 4582, שם הדגיש בית המשפט העליון את חשיבות חלקו של בית המשפט  במסגרת מתן עונש הולם לפעילי טרור לרמותיהם השונות, בדמות ענישה מרתיעה.",טיעונים לעונש
"תפ""ח 1076-08"," כמו כן, הפנה ב""כ המאשימה את בית המשפט לע""פ 7403/07 פאדי נגר נ' מדינת ישראל, שם דובר על הנחת מטען חבלה וקשירת קשר למסירת ידיעה שבסופו של דבר לא יצאה לפועל (ההדגשה במקור).  עונשו של הנאשם הועמד על 13 שנות מאסר.",טיעונים לעונש
"תפ""ח 1076-08","ב""כ המשימה הפנה לאמור באותו עניין, בין היתר:",טיעונים לעונש
"תפ""ח 1076-08","""... במציאות מסוכנת זו, נתן ידו המערער לפעילי טרור, ובצוותא הניחו מטעני חבלה רבי עצמה בכדי לפגוע בחיילי צה""ל. גם האישום השני בו הורשע המערער מלמד על נכונות מצידו להמשיך בפעילות תומכת טרור.עוצמת הסיכון הנשקפת ממעשי המערער , ותדירותן של עבירות מעין אלה בגבולה של רצועת עזה, מחייבת ענישה אשר הולמת את חומרת העבירה, ומשגרת מסר ברור של הרתעה. במצב דברים זה, ידו של אינטרס הציבור על העליונה, ושיקולי ענישה אחרים נסוגים מפניו. ובלשון חברתי השופטת פרוקצ'יה: ""יש להדגיש בעוצמה הנדרשת את מסר ההרתעה מפני כל סוג של שותפות בתכנון ובביצוע של מעשי דמים, פרי מניעי טרור, המכוונים כלפי כל אדם בישראל"". (ע""פ 3289/05 מחאג'נה נ' מדינת ישראל לא פורסם 10/10/05).",טיעונים לעונש
"תפ""ח 1076-08","ב""כ המאשימה הפנה גם לע""פ 1220/08 פלוני נ' מדינת ישראל, שם נדחה ערעורו של נאשם צעיר, אשר עונשו הועמד על 10 שנות מאסר בגין הובלת מטען חבלה ומסירת ידיעות. בית המשפט ציין, כי על אף שחזר בו הנאשם מהכוונה להטמין את מטען החבלה הרי ש- ""נוכח ניסיון רצחני מסוג זה נדרש היה בית המשפט להגיב בענישה מחמירה, שמטרתה כפולה- לגמול למערער על מעשיו ולהרתיע את הרבים...""",טיעונים לעונש
"תפ""ח 1076-08","עוד הפנה ב""כ המאשימה את בית המשפט לע""פ 9349/07 אסמאיל חאמד נ' מדינת ישראל, שם הורשע הנאשם, אב לשישה, בשתי עבירות של סיוע לניסיון רצח, אימונים צבאיים אסורים עבירות נשק וקשירת קשר לפשע. בית המשפט העליון אישר את גזר דינו של בית המשפט המחוזי שהעמיד את עונשו של הנאשם על 12 שנות מאסר, תוך שציין את הדברים הבאים:",טיעונים לעונש
"תפ""ח 1076-08","אין לקבל גם את הטענה שהיותו של המערער תושב האיזור מפחיתה במשהו מחומרת מעשיו, שכן, אין הוא חב חובת אמונים למדינה. החובה להימנע מפגיעה בחיי אדם ומסיכון שלום הציבור חלה על כל אדם באשר הוא אדם, כלפי כל אדם באשר הוא אדם, וקשה למצוא טעם להקלה בענישה בעובדה כי נאשם המבקש לקטול חיי אדם בישראל אינו נמנה על אזרחי או תושבי המדינה.",טיעונים לעונש
"תפ""ח 1076-08","פעילותו הפלילית העויינת של המערער היא בעלת אופי מתמשך ואינה מתמקדת באירוע נקודתי אחד. היא מצביעה על מעורבות עמוקה עם קבוצה טרוריסטית הפועלת להשגת מטרות של פגיעה באזרחי ישראל, ובהם חיילי צה""ל.",טיעונים לעונש
"תפ""ח 1076-08","ב""כ המאשימה טען, כי פסקי הדין אשר הובאו לעיל, מבהירים היטב כי עונשו של הנאשם צריך לעלות בצורה משמעותית על העונשים אשר מפורטים בפסקי הדין.",טיעונים לעונש
"תפ""ח 1076-08","עוד הוסיף וטען ב""כ המאשימה, כי הנאשם הודה בעבירה של ניסיון לרצח, וכן עריכת תצפיות, עבירות בנשק, מתן שירות, קשירת קשר לפשע וכיוצב', הכול במסגרת היותו חבר בג'יהאד ובשל כך יש מקום להשית עליו עונש מאסר ממושך ביותר.",טיעונים לעונש
"תפ""ח 1076-08","ב""כ המאשימה טען, כי מדובר במי שצמח במסגרת הג'יהאד והפך לפעיל אקטיבי, והדבר נשקף היטב, כך לטענת המאשימה, מהאישום הרביעי בו הורשע, אשר כלל הפעילות שפורטה בו הינה פרי יצירתו של הנאשם ויוזמתו.",טיעונים לעונש
"תפ""ח 1076-08","לסיכום טען ב""כ המאשימה כי המלחמה בטרור אסור לה להישאר כאות מתה בדרך של ענישה מקלה עם הנאשם. יש לענישה מחמירה תפקיד חשוב, הן בהרחקת המחבל היחיד לתקופה ממושכת והן בהרתעת האחרים, בהעברת מסר כי מי שיפעל כנגד מדינת ישראל יזכה לענישה מחמירה המהווה נדבך משלים ומסיים במלחמה בטרור.",טיעונים לעונש
"תפ""ח 1076-08","ב""כ המאשימה הוסיף כי הציבור בכללותו וחיילי צה""ל הנשלחים לחזית המערכה, זכאים להגנה ואמירה ברורה של בית המשפט, בה ישלח מסר מרתיע לכל המעורבים בטרור כלפי ביטחון המדינה, לפיו פעילי טרור ישלחו לתקופות מאסר ארוכות ביותר כגמול והרתעה לפעילותם בעלת הפוטנציאל הרצחני.",טיעונים לעונש
"תפ""ח 1076-08","ב""כ הנאשם בטיעוניו לעונש, טען לעניין האישום הראשון, כי הנאשם היה קטין בעת בה התגייס לג'יהאד האיסלמי.",טיעונים לעונש
"תפ""ח 1076-08","לטענת ב""כ הנאשם, בשנים שבין האישום הראשון (2004), לבין האישום השני (2007), במשך שלוש שנים, הנאשם לא עסק בכל פעילות מלבד האימונים שעבר בסמוך להתגייסותו לג'יהאד.",טיעונים לעונש
"תפ""ח 1076-08","כן טען ב""כ הנאשם, כי מדובר בארגון אחד אליו גויס הנאשם פעמיים, פעם אחת בשנת 2004 ופעם שנייה בשנת 2007.",טיעונים לעונש
"תפ""ח 1076-08","לטענת ב""כ הנאשם, גם במועד האישום השני היה הנאשם בן 19, והפניה לאותה תוכנית להטמנת מטענים הייתה מאותו אבו איסלם, אשר הגה את התוכנית, נתן לנאשם את המטענים וביקש ממנו לערוך תצפיות. בהמשך, לא הוטמנו המטענים, הנאשם לא המשיך בתוכנית וביטל אותה.",טיעונים לעונש
"תפ""ח 1076-08","לעניין האישום השלישי, טען ב""כ הנאשם, כי גם באותו מועד היה הנאשם צעיר, וכי היו אלה שמירות חמושות בתוך רצועת עזה. לטענת ב""כ הנאשם, זו אינה פעילות התקפית נגד כוחות צה""ל, כי אם פעולה פאסיבית, מבלי שלנאשם או למי מחברי החוליה היה מידע לגבי כניסתם של כוחות צה""ל למקום.",טיעונים לעונש
"תפ""ח 1076-08","באשר לאישום הרביעי טען ב""כ הנאשם, כי חלקו של הנאשם היה שהביא את פצצת הRPG וכן התצפיות שערך. מי שהטמין את המטען היה אותו עאטף.",טיעונים לעונש
"תפ""ח 1076-08","עוד טען ב""כ הנאשם לעניין זה, כי משהנאשם וחברו ברחו נוכח הירי של צה""ל, הרי שהדבר מעיד על היעדרה של נחישות מצד הנאשם.",טיעונים לעונש
"תפ""ח 1076-08","לעניין האישום החמישי, טוען ב""כ הנאשם, כי גם במועד זה היה הנאשם צעיר, בן 20, ושם מדובר בתוכנית קשר ברמת הדיבורים בלבד ומלבד ההסכמה המילולית לא נעשתה כל פעולה אופרטיבית לקידום הקשר ובסופו של דבר הנאשם לא עשה דבר, משמע לא נגרם נזק ממעשי הנאשם.",טיעונים לעונש
"תפ""ח 1076-08","ב""כ הנאשם השיב לטענות ב""כ המאשימה, לפיהן הנאשם צמח בשורות הג'יהאד וכי האישום הרביעי עוסק בפעילות שהיא פרי יצירתו של הנאשם ויוזמתו, כי הנאשם היה שותף ועאטף שהיה המבוגר ממנו הוא שהטמין את מטען החבלה.",טיעונים לעונש
"תפ""ח 1076-08","ב""כ הנאשם טען כאמור, כי הנאשם היה קטין במועד האישום הראשון ובשאר מועדי האישומים היה הנאשם צעיר ואותם אנשים עמם פעל היו מבוגרים שהשתמשו בו.",טיעונים לעונש
"תפ""ח 1076-08","לסיכום, ציין ב""כ הנאשם, כי הנאשם הודה בכתב האישום המתוקן ובכך חסך זמן שיפוטי רב. נוסף על כך טען ב""כ הנאשם כי, עברו הפלילי של הנאשם נקי.",טיעונים לעונש
"תפ""ח 1076-08","ב""כ הנאשם הפנה לת""פ 1090/07,  ת""פ 1107/08  ות""פ 1056/07,  שלושתם של בית משפט זה, בהם נגזרו על הנאשמים העונשים הבאים, בהתאמה, שבע וחצי שנות מאסר בפועל, שבע שנות מאסר בפועל, עשר שנות מאסר בפועל.",טיעונים לעונש
"תפ""ח 1076-08","ב""כ הנאשם  ביקש מבית המשפט שיקל עם הנאשם ככל הניתן.",טיעונים לעונש
"תפ""ח 1076-08","הנאשם בדבריו בפנינו אמר כי הוא מצטער מאוד, כי התארס חודש לפני שנעצר וביקש מבית המשפט שיתחשב בו וייתן לו הזדמנות להתקדם בחייו.",טיעונים לעונש
"תפ""ח 1076-08","הנאשם פעל בשורות הג'יהאד במשך שנים כשלנגד עיניו מטרה אחת, קטילת חייהם של ישראלים ובהם חיילי צה""ל.",טיעונים לעונש
"תפ""ח 1076-08","העבירות בהן הורשע הנאשם הינן חמורות. מעשים חמורים מסוג זה מחייבים תגובה עונשית קשה, במיוחד לנוכח המצב הביטחוני השורר באזורנו והמלחמה המתמשכת בארגוני הטרור. זאת, הן כדי לתת מענה לסכנה הנשקפת מהנאשם לביטחון המדינה ולביטחון חייליה והן כדי להרתיע את הרבים, ובתוכם המפגעים ומשלחיהם. פעילותם הנרחבת של ארגוני הטרור כנגד ביטחון המדינה מחייבת, אפוא, מתן מענה בדמות ענישה מחמירה ומרתיעה (ראו למשל והשוו: ע""פ 9338/01 מדינת ישראל נ' עווידה, פ""ד נז (1) 529; ע""פ 9078/06 לחאם נ' מדינת ישראל (פורסם בנבו, ניתן ביום 27/10/08)).",טיעונים לעונש
"תפ""ח 1076-08","הנאשם היה נחוש להשיג את מטרתו הקטלנית, אין מדובר במעשה בודד כי אם בפעילות שנמשכה לאורך שנים. הנאשם השתתף באימונים צבאיים אסורים, ביניהם אימונים של שימוש והפעלת אמל""ח, הנאשם ערך תצפיות על כוחות צה""ל במטרה לפגוע בהם, הנאשם ערך יחד עם חבריו לארגון תוכניות רצחניות לקטילת חייהם של  ישראלים ובהם חיילי צה""ל, הנאשם ערך שמירות בהם היו הנאשם וחבריו לארגון חמושים, הנאשם הטמין מטעני חבלה במטרה לפוצצם על כוחות צה""ל.",טיעונים לעונש
"תפ""ח 1076-08","הנאשם אף הגדיל לעשות ויזם בעצמו תוכנית רצחנית, עת ביקש מאבו בילאל כי יספק לו אמל""ח מסוגים שונים על מנת שיוכל להשתמש בו כנגד כוחות צה""ל ולגרום למותם של ישראלים. למרבה המזל, תוכניתו של הנאשם לא התממשה וזאת מסיבות שאינן תלויות בנאשם. עובדה זו, אין לזקוף לזכותו של הנאשם, שכן ככל שהדבר היה תלוי בו הרי שהתוכנית הייתה ממומשת.",טיעונים לעונש
"תפ""ח 1076-08",מהמעשים בהם הורשע הנאשם עולה מסוכנות גבוהה. ,טיעונים לעונש
"תפ""ח 1076-08","לפיכך, על בתי המשפט לפעול בנחישות כנגד הנאשם ושכמותו המבקשים לפגוע במדינת ישראל, בחייליה ואזרחיה.",טיעונים לעונש
"תפ""ח 1076-08","לעניין זה יפים דבריו של בית המשפט העליון בעניין חאמד שלעיל, אליו גם הפנה ב""כ המאשימה:",טיעונים לעונש
"תפ""ח 1076-08","לזכות הנאשם שקלנו את הודאתו, את היותו קטין באישום הראשון, ואת גילו הצעיר, כבן 19 ביתר האישומים.",טיעונים לעונש
"תפ""ח 1076-08",לאחר ששקלנו את טענות הצדדים אנו דנים את הנאשם לעונשים כדלקמן:,טיעונים לעונש
"תפ""ח 1076-08",13 שנות מאסר בפועל מיום מעצרו 03/04/08.,טיעונים לעונש
"תפ""ח 1076-08",שתי שנות מאסר על תנאי למשך שלוש שנים מיום שחרורו שלא יעבור עבירה מסוג פשע כנגד ביטחון המדינה.,טיעונים לעונש
"תפ""ח 1076-08",זכות ערעור תוך 45 יום מהיום.,טיעונים לעונש
"תפ""ח 1076-08","ניתן היום,  כ""ג  אדר ב תשע""א, 29 מרץ 2011, במעמד הצדדים.",טיעונים לעונש
"תפ""ח 1076-08",_______________          _________________         _______________,טיעונים לעונש
"תפ""ח 1076-08",ר. אבידע – שופטת              ח. סלוטקי – שופטת               מ. לוי - שופט,טיעונים לעונש
"תפ""ח 1076-08","           אב""ד",טיעונים לעונש
"תפ""ח 1076-08",אבידע 54678313,54678313
"תפ""ח 1076-08",נוסח מסמך זה כפוף לשינויי ניסוח ועריכה,54678313
"תפ""ח 1076-08","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
