verdict,text,part
"תפ""ח 29077-12-10","תפ""ח 29077-12-10 מדינת ישראל נ' סבאענה(עציר)",בית המשפט המחוזי בחיפה
"תפ""ח 29077-12-10","חוק העונשין, תשל""ז-1977: סע'  45(א), 77, 144.א., 144.ב, 300(א)(2), 301",חקיקה שאוזכרה: 
"תפ""ח 29077-12-10","חוק סדר הדין הפלילי [נוסח משולב], תשמ""ב-1982: סע'  186",חקיקה שאוזכרה: 
"תפ""ח 29077-12-10","הנאשם הורשע בתום שמיעת ראיות בשתי עבירות רצח בכוונה תחילה ובעבירות בנשק לפי סעיפים 300(א)(2)+301 ו– 144(א) + (ב) לחוק העונשין, התשל""ז-1977 (להלן: ""חוק העונשין"").",מבוא:
"תפ""ח 29077-12-10","בהכרעת הדין פירטנו בהרחבה את מכלול העובדות והראיות אשר על בסיסן החלטנו להרשיע את הנאשם ברצח בני הדודים פארס מוחסן וסאלם מוחסן (להלן: ""המנוחים""), שהנאשם ירה מטווח קצר בשניהם, לאחר שארב להם ברכבו בצומת אעבלין, עת היו בדרכם למקום עבודתם.",מבוא:
"תפ""ח 29077-12-10","כמפורט בהכרעת הדין, הרקע לרצח היה סכסוך בין הנאשם לבין המנוח, פארס מוחסיין, בשל חוב אשר לטענת זה האחרון חב לו הנאשם בסך של כ- 500 ₪, בעוד המנוח סאלם מוחסיין, נהג ברכב בו נסע יחד עם פארס, ""נקלע"" לזירת הרצח ונורה אף הוא למוות.",מבוא:
"תפ""ח 29077-12-10","ב""כ המאשימה בטיעוניו לעונש הדגיש את חומרת מעשיו של הנאשם, אשר קיפח את חיי שני קורבנותיו ופגע בעיקרון ערך קדושת החיים ותוצאת מעשיו הינה הותרת אלמנותיהם של המנוחים לגדל את ילדיהן ללא אב, כאשר לאלמנת פארס 6 ילדים ולאלמנת סאלם  4 ילדים.",טיעוני הצדדים לעונש:
"תפ""ח 29077-12-10","לשיטת ב""כ המאשימה, הטלת עונשי מאסר עולם במצטבר על הנאשם, מתחייבים מהנסיבות האכזריות של מעשיו, אשר בקור רוח רצח את שני המנוחים, והדגיש כי יהא בכך לבטא את ההיבט המוסרי המתחייב של התוצאה בפגיעה בערך קדושת החיים ובכך ליתן ביטוי לאלמנט ההרתעתי המתחייב תוצאת נטילת חייהם של שני קורבנותיו.",טיעוני הצדדים לעונש:
"תפ""ח 29077-12-10","מגיליון הרישום הפלילי של הנאשם (ט/1) עולה, כי לחובתו הרשעות קודמות, בין היתר, בגין כניסה לישראל שלא כחוק, עבירות סמים, החזקת נשק, היזק לרכוש ואיומים ואף ריצה עונשי מאסר בפועל.",טיעוני הצדדים לעונש:
"תפ""ח 29077-12-10","בסיכומו של דבר, עתר ב""כ המאשימה להטיל על הנאשם שני מאסרי עולם שירוצו במצטבר, עונש בעבור עבירת הנשק שביצע, ופיצוי מקסימאלי למשפחות הקרבנות לפי סעיף 77 לחוק העונשין.",טיעוני הצדדים לעונש:
"תפ""ח 29077-12-10","מנגד, ב""כ הנאשם בטיעוניו לעונש, טען כי אין לגזור על הנאשם עונשי מאסר עולם מצטברים וביקש לסייג את המקרה שבפנינו ממקרים אחרים בהם הושתו מספר מאסרי עולם במצטבר, בהפנותו לע""פ 4063/93 רחמנוב נ' מדינת ישראל (לא פורסם, 5.7.1995), שם פסק בית המשפט העליון כי עונשי מאסר העולם בגין רציחתם של 3 בני אדם ירוצו בחופף.",טיעוני הצדדים לעונש:
"תפ""ח 29077-12-10","על כן, טען, כי גם במקרה דנן רצח המנוח סאלם (נראה כי להבדיל מרציחת פארס) לא תוכנן ולא נצפה ע""י הנאשם, ועל כן לשיטתו יש לראות בכך נסיבה לקולא. כן טען, כי יש להתחשב בגילו של הנאשם (52), ולאפשר לו שלא לסיים את חייו בכלא.",טיעוני הצדדים לעונש:
"תפ""ח 29077-12-10","בהתייחס לפיצוי הכספי למשפחות המנוחים, טען ב""כ הנאשם, כי מאחר ולנאשם צפוי עונש מאסר ממושך, יכולת הפיצוי שלו הינה מוגבלת, וביקש כי בית המשפט יתחשב בכך.",טיעוני הצדדים לעונש:
"תפ""ח 29077-12-10","הנאשם, בפנותו לבית המשפט, טען כי הוא חף מפשע.",טיעוני הצדדים לעונש:
"תפ""ח 29077-12-10","מבלי להכביר מילים נאמר, כי בפנינו נאשם, אשר תכנן בקפידה ובקור רוח את מעשה הרצח. כך, למשל, הכין את הרכב ששימשו להגיע לזירת הרצח וטשטש את סימניו המזהים, ידע את המועד והמקום בו יוכל לארוב למנוח פארס בדרכו למקום עבודתו בבוקר אותו היום, וכן עמל לשינוי מחדש של חזות רכבו על מנת שלא יזוהה עם הרכב שנכח בזירת הרצח.",דיון:
"תפ""ח 29077-12-10","בקור רוח קיפד הנאשם את חייהם של שני צעירים, האחד מהם, סאלם, ש""נקלע"" לזירה ועל כן נרצח אף הוא על ידי הנאשם.",דיון:
"תפ""ח 29077-12-10","הנאשם, כאמור, הכחיש את המיוחס לו, ובחר לנהל הליך הוכחות עד להרשעתו בדין.",דיון:
"תפ""ח 29077-12-10","על פי דין, משנגזר דינו של נאשם בגיר ברצח אחת דינו עונש מאסר עולם חובה.",דיון:
"תפ""ח 29077-12-10","במקרה דנן, השאלה לדיון הינה, האם ראוי כי שני עונשי מאסר העולם שיוטלו על הנאשם כעונשי חובה בצד עבירות הרצח שביצע, ירוצו באופן מצטבר או באופן חופף אחד לשני.",דיון:
"תפ""ח 29077-12-10","ראשית, עלינו לקבוע האם שני מעשי הרצח שביצע הנאשם מהווים חלק מ""אותו המעשה"", כנדרש בסעיף 186 לחוק סדר הדין הפלילי [נוסח משולב], התשמ""ו - 1982 הקובע כדלהלן:",דיון:
"תפ""ח 29077-12-10","פרשנותו של המונח ""אותו מעשה"" נידונה בפסיקה, בה נקבעו שלושה מבחני עזר: מבחן צורני -עובדתי, מבחן מהותי מוסרי ושיקוף ההרתעה (ר' ע""פ 1742/91 פופר נ' מדינת ישראל, פ""ד נא(5) 289, 302 (1997); ע""פ 9804/02 שר נ' מדינת ישראל, פס' 20 (לא פורסם, 21.4.04); י. קדמי הדין בפלילים - הדין בראי הפסיקה (מהדורה משולבת ומעודכנת - תשס""ו), 1203).",דיון:
"תפ""ח 29077-12-10","מן המבחן הצורני - עובדתי עולה, כי המדובר בפעולות פיזיות נפרדות שהביאו למות כל אחד מהמנוחים. אמנם, המדובר בפעולות עוקבות אשר בוצעו ברצף אך ניתן לפצל את פעולת הירי ביחס לכל אחד מהמנוחים, כפי שאף עלה בפנינו בעדותו של עד הראיה אלבזור באשר לאופן והדרך בה נורו שני המנוחים.",דיון:
"תפ""ח 29077-12-10","כב' השופטת ד' דורנר התייחסה בפרשת פופר הנ""ל למבחן המוסרי- מהותי באופן הבא:",דיון:
"תפ""ח 29077-12-10","כך, גם האינטרס שעמד בבסיס קטילתו של כל אחד מן המנוחים היה שונה: בעוד שאת המנוח פארס רצח הנאשם כתוצאה מסכסוך שהיה קיים ביניהם, הרי שאת המנוח סאלם רצח עקב היקלעו למקום, ככל הנראה על מנת לא להשאיר עקבות ולמנוע את זיהויו.",דיון:
"תפ""ח 29077-12-10","לעניין שיקול ""שיקוף ההרתעה"" נאמר כעת רק זאת, כי במסגרת שיקול זה, מן הראוי כי עונשו של מי שגדע חייהם של שני בני אדם יגלם את המחיר הכבד ששילמו הקרבנות, אשר הינו כבד מן המחיר של קרבן אחד, שאף הוא כשלעצמו כבד מנשוא. לכך נתייחס בהרחבה בהמשך.",דיון:
"תפ""ח 29077-12-10","בקובענו, כי נקודת המוצא היא כי הנאשם ביצע שני מעשי רצח, אשר אינם חלק מ""אותו מעשה"", נפנה לבחינת הענישה הראויה במקרה זה.",דיון:
"תפ""ח 29077-12-10",סעיף 45(א) לחוק העונשין קובע לאמור:,דיון:
"תפ""ח 29077-12-10","הלכה היא, כי בית המשפט רשאי, בנסיבות מסוימות, להורות על הצטברות עונשי מאסר בנוסף לעונש מאסר עולם וכן על ריצוי מספר מאסרי עולם במצטבר [ר' למשל ע""פ 9059/03 יוסבשוילי נ' מדינת ישראל, פס' 7 (לא פורסם, 21.3.2007); ע""פ ‎35/89 לוגסי נ' מדינת ישראל, פד""י מו(‎1) 235, ‎256 (1992)]. ",דיון:
"תפ""ח 29077-12-10","בע""פ יוסבשוילי הנ""ל חזר ואישר בית המשפט העליון, מפי כב' הנשיאה, ד' בייניש, את ההלכה האמורה, תוך  הדגשת הטעמים לה. בין הטעמים לאמור מצוי הנוהג שהתפתח, לפיו ניתן לקצוב גם עונשי מאסר על מי שהוטל עליו עונש מאסר חובה. טעם נוסף מצוי בהגנה על ערך חיי האדם ובשיקולי גמול, מניעה והרתעה:",דיון:
"תפ""ח 29077-12-10","אנו סבורים, כי מכלול השיקולים אשר הוכרו בפסיקה כשיקולים מנחים לסוגיה שבנידון מוביל למסקנה, כי על הנאשם לרצות את מאסרי העולם שייגזרו עליו - במצטבר.",דיון:
"תפ""ח 29077-12-10","ראשית, העבירות בהן הורשע הנאשם הן מן החמורות אשר בספר החוקים. המדובר בשני מעשי רצח ובקטילת שני בני אדם צעירים.",דיון:
"תפ""ח 29077-12-10","גם נסיבות ביצוע העבירות מטות את הכף לחובתו של הנאשם. כאמור, הנאשם תכנן את מעשיו בקפידה, בקור רוח, הפתיע את המנוחים בדרכם למקום עבודתם ונטל חייהם באחת. כך גם עולה מן הפסיקה, לפיה בגין ביצוע מספר עבירות רצח על ידי נאשם אחד ייגזר דינו למספר עונשי מאסר לריצוי במצטבר:",דיון:
"תפ""ח 29077-12-10","נוסף על האמור לעיל, יש לזקוף לחובתו של הנאשם גם את התנהלותו לאורך ההליך. הנאשם בחר להכחיש את המיוחס לו בכתב האישום ולנהל הליך הוכחות מלא, כשהמשיך לדבוק בהכחשתו לכל אורכו. לצד הכחשתו העקבית, היו גרסאותיו של הנאשם פחות עקביות, וכפי שפורט בהרחבה בהכרעת הדין, לא בחל הנאשם בשקרים על מנת לנסות ולהרחיק עצמו מן המיוחס לו. משכך, ודאי שלא הביע צער או חרטה על מעשיו, דבר הנזקף גם הוא לחובתו בעניין זה (ר' למשל יוסבשוילי פס' 8).",דיון:
"תפ""ח 29077-12-10","יש לזכור כי הנאשם קטל חייהם של שני בני אדם, וכפי שהובע בפסיקה לא אחת, יש לתת גם לכך את הדעת במסגרת  שיקולי הענישה. היטיב לבטא זאת כב' הנשיא מ' שמגר:",דיון:
"תפ""ח 29077-12-10","""גזירת עונשי מאסר חופפים על מספר מעשי רצח – אף אם מדובר בכאלה שבוצעו ברצף אחד יש בה מכללא משום מיזעור של הזוועה שבגרם המוות הזדוני והמכוון של שורה של אנשים...האמונה שלנו בקדושת חיי אדם חייבת למצוא ביטויה גם בענישה של עבריין ובהדגשת משמעותו של כל קיפוח של חיי אדם בעינינו. מקובלת עלי, על-כן, ההשקפה, כי..לא רק שיש לגזור עונש נפרד על כל עבירה, אלא כי מעשי פגיעה נפרדים בחיי אדם צריכים גם למצוא ביטויים בעונשים המצטברים זה לזה"" (ע""פ 399/89 מדינת ישראל נ' זלום, פ""ד מו(2) 187, 192 (1992)).",דיון:
"תפ""ח 29077-12-10","סיכומו של דבר, לאחר ששקלנו את מכלול השיקולים הרלוונטיים, אנו סבורים כי יש ליתן ביטוי לחומרה המיוחדת שבמעשי הנאשם בגזירת דינו באופן של הטלת עונשי מאסר מצטברים.",דיון:
"תפ""ח 29077-12-10","הואיל ואנו גוזרים על הנאשם שני עונשי מאסר עולם שירוצו במצטבר, לא מצאנו לנכון לגזור עונש מאסר בפועל נפרד בגין העבירה בנשק, בו ביצע הנאשם את הרצח. יחד עם זאת, אנו גוזרים עליו 24 חודשי מאסר על תנאי למשך 3 שנים לבל יעבור עבירות בנשק מסוג פשע.",דיון:
"תפ""ח 29077-12-10","לפיכך, אנו גוזרים על הנאשם שני מאסרי עולם בגין רציחתם של פארס וסאלם מוחסיין, שירוצו במצטבר זה לזה.",דיון:
"תפ""ח 29077-12-10","כמו כן אנו מחייבים את הנאשם לפצות את עיזבון כל אחד מקרבנותיו בסך של 100,000 ₪ עד לא יאוחר מ- 6 חודשים מהיום.",דיון:
"תפ""ח 29077-12-10",לצורך מניין תקופת המאסר בפועל תימנה תקופת שהייתו של הנאשם במעצר מיום 10/11/10.,דיון:
"תפ""ח 29077-12-10",זכות ערעור לבית המשפט העליון תוך 45 יום מהיום. ,דיון:
"תפ""ח 29077-12-10","ניתן היום,  כ' סיון תשע""ב, 10 יוני 2012, במעמד באי כח הצדדים והנאשם.",דיון:
"תפ""ח 29077-12-10",נוסח מסמך זה כפוף לשינויי ניסוח ועריכה,אתי עטיאס
"תפ""ח 29077-12-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",אתי עטיאס
