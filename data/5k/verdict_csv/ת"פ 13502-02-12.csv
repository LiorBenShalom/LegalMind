verdict,text,part
"ת""פ 13502-02-12","ת""פ 13502-02-12 מע""מ רמלה נ' וקולקר",בית משפט השלום ברמלה
"ת""פ 13502-02-12","ת""פ 34874-09-11 רשות המיסים ירושלים-מחלקה פלילית נ' וקולקר",בית משפט השלום ברמלה
"ת""פ 13502-02-12","המאשימה – מדינת ישראל 
באמצעות מע""מ רמלה ומס הכנסה 
ע""י עוה""ד מירב יולי",בעניין:
"ת""פ 13502-02-12","הנאשם - שלמה וקולקר
ע""י עוה""ד גלית שאקי ממשרד עו""ד קרן זרקו זמיר",נגד
"ת""פ 13502-02-12","חוק מס ערך מוסף, תשל""ו-1975: סע'  117, 117(א), 117(א)(5), 117 (א)(6), 117(ב)",חקיקה שאוזכרה: 
"ת""פ 13502-02-12","פקודת מס הכנסה [נוסח חדש]: סע'  216, 216(4), 220, 222(א)",חקיקה שאוזכרה: 
"ת""פ 13502-02-12","חוק העונשין, תשל""ז-1977: סע'  40י(ג), 40יג(ב), ג)",חקיקה שאוזכרה: 
"ת""פ 13502-02-12","הנאשם הודה בשני כתבי אישום, כאשר אחד מהם עניינו עבירות לפי חוק מס ערך מוסף התשל""ו – 1975 (להלן: חוק מע""מ) והשני עניינו עבירות לפי פקודת מס הכנסה (להלן: הפקודה). נעמוד להלן על העובדות של כל אחד מכתבי האישום.",ג ז ר – ד י ן
"ת""פ 13502-02-12","בכתב האישום בת""פ 13502-02-12 הנאשם הורשע בביצוע 31 עבירות של אי הגשת דו""ח במועד לפי סעיף 117(א)(5) לחוק מע""מ. על פי עובדות כתב האישום, הנאשם עבד כנהג מונית והיה רשום כעוסק מורשה לעניין חוק מע""מ. היה על הנאשם להגיש דו""חות ובמהלך השנים 2010, 2011, 2012 ו-2013 לא הגיש 19 דו""חות שהיה עליו להגישם לרשויות מע""מ. בנוסף, במהלך השנים 2008, 2009 ו-2010 הגיש 12 דו""חות וזאת באיחור שנע בין 26 ועד 299 ימים.","כתב האישום עקב אי הגשת דו""חות מע""מ "
"ת""פ 13502-02-12","בכתב האישום בת""פ 34874-09-11 הנאשם הורשע בביצוען של 7 עבירות של אי הגשת דו""ח במועד לפי סעיף 216(4) יחד עם סעיף 222(א) לפקודה, וזאת בהתייחס לשנות המס 2005, 2006, 2007, 2008, 2010, 2011 ו-2012.","כתב האישום עקב אי הגשת דו""חות לפי הפקודה"
"ת""פ 13502-02-12","הטיעונים לעונש מטעם המאשימה נשמעו בשני חלקים, תחילה ע""י נציגת מע""מ ולאחר מכן ע""י נציגת מס הכנסה. שתיהן הסכימו כי מתחם העונש ההולם לגבי מכלול העבירות שבוצעו בשני כתבי האישום נע בין שלושה לשישה חודשי מאסר בפועל שיכול וירוצו בעבודות שירות, מאסר על תנאי שנע בין חודשיים ועד שמונה חודשים לפרק זמן של שלוש שנים וכי מתחם הקנס ההולם נע בין 30,000 ₪  ל-  60,000 ₪. כמו כן, נציגת מע""מ טענה שאומנם חלק ניכר מהמחדלים כבר הוסרו אך נותרו חמישה דו""חות שלגביהם לא הוסר המחדל. לפי הערכת רשויות מע""מ, סכום המע""מ הנובע מאי הדיווח הינו בסך של 45,000 ₪ ללא הכרה בתשומות וזאת בנוסף לחמשת הדו""חות שלגביהם אין מידע עקב העדר הגשה. כמו כן, נציגת מע""מ ונציגת מס הכנסה הדגישו את השיטתיות בהעדר הדיווח לאורך מספר שנים, דבר שמוסיף נופך של חומרה למעשיו של הנאשם.",טענות הצדדים לעונש
"ת""פ 13502-02-12","באת כח הנאשם טענה בתמצית כדלקמן: רוב המחדלים הוסרו; לנאשם אין עבר פלילי קודם, לרבות בעבירות מס; הנאשם גרוש ואב לשלושה ילדים; לנאשם רשימת תיקים בהוצאה לפועל וזאת בהיקף כולל של כמעט 140,000 ₪ וכיום עובד כשכיר; סכום המס לרשויות מע""מ הינו קטן באופן משמעותי מהסכום שלו טענה נציגת מע""מ. בנסיבות אלה, יש להסתפק במאסר על תנאי וקנס נמוך.",טענות הצדדים לעונש
"ת""פ 13502-02-12","ב-ע""פ 8641/12 סעד נ' מדינת ישראל [פורסם בנבו] 5.8.13 פסקאות 22 – 25 לפסק דינו של כבוד השופט סולברג, נקבע שהשלב הראשון בגזירת הדין על פי תיקון 113, הוא בדיקה אם האירועים שמופיעים בכתב האישום הינם כמה עבירות המהוות אירוע אחד או שמא כמה עבירות המהוות כמה אירועים. סעיף 40יג(ב) ו-(ג) לחוק העונשין קובע כדלקמן:",כמה עבירות המהוות כמה אירועים 
"ת""פ 13502-02-12",					(ההדגשה לא במקור),כמה עבירות המהוות כמה אירועים 
"ת""פ 13502-02-12","במקרה שבפני הנאשם מואשם בשני כתבי אישום, כאשר כל אישום מכיל בתוכו מספר עבירות לפי י סעיף 117(א) לחוק מע""מ וכן מספר עבירות לפי סעיף 216(4) לפקודת מס הכנסה.  בפסיקה נקבע כי כל עבירת מס הינה אירוע העומד בפני עצמו ומתבצע בזמן נתון, ואין בדמיון בין הפעולות המתבצעות בכל עבירה ועבירה בכדי לגרום לפעולות נפרדות אלו להפוך לכדי מקשה אחת (רע""פ 5953/08 עתאמלה נ' מדינת ישראל [פורסם בנבו] (22.10.08).",כמה עבירות המהוות כמה אירועים 
"ת""פ 13502-02-12","תיאורטית, יש לקבוע מתחם עונש הולם לכל אחת מעבירות המע""מ שבוצעו ע""י הנאשם (סה""כ 31) וכן לכל אחת מעבירות מס הכנסה שבוצעה ע""י הנאשם (סה""כ 7). יוצא מכך, שעל מנת לכתוב את גזר הדין, יש להגדיר 38  מתחמי עונש שונים. ברי, שלא זו היתה כוונתו של המחוקק. בכל מקרה, באי כח הצדדים טענו למתחם עונש הולם אחד לגבי שני האישומים בנוגע למכלול העבירות שהופיעו בהם. על מנת לפשט את הדברים, אצמד למתכונת זו כך שאקבע מתחם עונש הולם אחד לגבי מכלול העבירות בשני האישומים.",כמה עבירות המהוות כמה אירועים 
"ת""פ 13502-02-12","בגזר הדין שנתתי ב-ת""פ (רמ') 12233-08-12 מדינת ישראל נ' אסף חורי [פורסם בנבו] (24.11.13) (להלן: פסק דין חורי) עמדתי בהרחבה על הפרמטרים המנחים בקביעת מתחם העונש ההולם בעבירות לפי סעיפים 117(א) ו-117(ב) לחוק מס ערך מוסף התשל""ו – 1975, תוך הפניה גם לפסיקתו של בית המשפט העליון. יצוין שהוגש ערעור על גזר הדין בעניין חורי על ידי הנאשם שם ביום 5.1.14 לבית המשפט המחוזי במחוז מרכז והערעור נדחה ביום 4.3.14 (ע""פ 7137-01-14). כמו כן, על פסק דינו של בית משפט המחוזי הוגשה בקשת רשות ערעור לבימ""ש העליון ברע""פ 2576/14 חורי נ' מדינת ישראל [פורסם באתר בתי המשפט] (8.4.14) ונדחתה.",על מידת האשם ומידת הנזק בעבירות מס 
"ת""פ 13502-02-12","בנוסף, בגזר הדין שנתתי ב-ת""פ (רמ') 33928-09-12 מדינת ישראל נ' גיא יהודה [פורסם בנבו] (6.1.14) עמדתי בהרחבה על המתודולוגיה בקביעת מתחם העונש ההולם בעבירות לפי סעיף 220 לפקודת מס הכנסה (להלן: פסק דין יהודה), ואשר מבוסס על מתכונות דומה לזו שתיארתי בפס""ד חורי. ",על מידת האשם ומידת הנזק בעבירות מס 
"ת""פ 13502-02-12","המתודולוגיה בקביעת מתחם העונש ההולם בעבירות לפי סעיף 117 לחוק מס ערך מוסף כפי שתוארה על ידי בפסק דין חורי וכן המתודולוגיה בקביעת מתחם העונש ההולם בעבירה לפי סעיף 220 לפקודת מס הכנסה, כפי שתוארה על ידי בפסק דין יהודה – הינן בהשראת  מתודולוגיית הענישה בדין האנגלי בעבירות מס. בפסק דין יהודה הבאתי תיאור של מתודולוגיית הענישה בעבירות מס בדין האנגלי, עם יישום בדרך האנלוגיה למשפט הישראלי והפנייה לפסיקה הרלוונטית של בית משפט העליון. במסגרת גזר הדין הנוכחי, אסתמך על הדברים שכתבתי  ב-חורי וב-יהודה שהינם טובים ונכונים גם למקרה שבפני.",על מידת האשם ומידת הנזק בעבירות מס 
"ת""פ 13502-02-12","בפסק דין חורי ופסק דין יהודה, קבעתי שיש לקחת בחשבון בעת קביעת מתחם העונש ההולם בעבירות מס שני  פרמטרים מרכזיים, שאעמוד עליהם כאן רק בתמצית:",על מידת האשם ומידת הנזק בעבירות מס 
"ת""פ 13502-02-12","מידת האשם בביצוע העבירה – ישנן שלוש דרגות של אשם, המתחלקות ל-גבוהה, בינונית ונמוכה. מידת האשם בעבירות מס, תוכרע באופן כללי  על פי אמות המידה שלהלן: האם הנאשם פעל בחבורה ואם כן, האם היתה לו יכולת להשפיע על אחרים; רמת התחכום של התכנון המוקדם; הרווח שהנאשם הפיק מהעבירות. ככל שהנאשם פעל לבדו והיה לו רווח כלכלי מהעבירות שביצע, יש למקמו בדרגת אשם בינונית. נסיבות נוספות שיש לקחתן בחשבון הן ריבוי עבירות בכתב האישום וכן אורך  הזמן שבו בוצעו העבירות. ככל שעבירות המס נפרשו על פני פרק זמן גדול יותר, יש לראות את מידת האשם כגבוהה יותר.",על מידת האשם ומידת הנזק בעבירות מס 
"ת""פ 13502-02-12","מידת הנזק שנגרם או שצפוי היה להיגרם מהעבירה שבוצעה – בפסק דין חורי (פסקאות 21 - 25) וכן גם בפסק דין  יהודה (פסקאות 46 – 57)  קבעתי כי בעבירות לפי סעיף 117 לחוק מס ערך מוסף (הן לפי 117(א) והן לפי סעיף 117(ב)), הנזק נמדד לפי סכום המס שלא שולם לרשויות מע""מ, קרי, סכום המע""מ שגלום בחשבונית מזויפת או בעסקה שלא דווחה. כמו כן, קבעתי בפסק דין יהודה (פסקות 46 עד 57) כי הנזק לגבי עבירה לפי סעיף 220 לפקודת מס הכנסה, לחלופותיה השונות, נמדד על פי סך ההכנסות שהועלמו מרשויות המס. בנסיבות אלה, קבעתי שיש לקבוע ""מתחמי השתמטות"" שיהיו רלוונטיים לכל סוג של עבירה, כך שיהיו מתחמי השתמטות לעבירות מע""מ וכן מתחמי השתמטות שונים ונפרדים לעבירות לפי סעיף 220 לפקודת מס הכנסה. בכל סוג עבירה קבעתי חמש קטגוריות של נזק המחולקות לפי חמישה מתחמי השתמטות.",על מידת האשם ומידת הנזק בעבירות מס 
"ת""פ 13502-02-12","השילוב שבין ""מידת האשם"" לבין ""מידת הנזק"" בעבירות מע""מ יוצר טבלת מתחמים, לפיה כל אחת משלוש דרגות האשם יכולה להצטלב עם כל אחת מחמש קטגוריות הנזק, כך שסה""כ יהיו 15 מתחמים (5 X 3) לעבירות אלה (ראו סעיף 26(ב) לפסק דין חורי). כמו כן, לגבי העבירה לפי סעיף 220 לפקודת מס הכנסה, ישנה טבלה נפרדת של מתחמים ואשר לפיה כל אחת משלוש דרגות האשם, יכולה להצטלב עם כל אחת מחמש קטגוריות הנזק, כך שסה""כ יהיו 15 מתחמים שונים גם לעבירה זו (ראו סעיף 58(ב) לפסק דין יהודה).",על מידת האשם ומידת הנזק בעבירות מס 
"ת""פ 13502-02-12","על היחס שבין עבירת אי הדיווח למע""מ ועבירת אי הדיווח למס הכנסה",על מידת האשם ומידת הנזק בעבירות מס 
"ת""פ 13502-02-12",מן הראוי להבהיר את הדברים הבאים:,על מידת האשם ומידת הנזק בעבירות מס 
"ת""פ 13502-02-12","העבירה של אי דיווח לפי סעיף 216(4) לפקודת מס הכנסה היא שונה מהעבירה לפי סעיף 220 לפקודת מס הכנסה, הן במבנה של שתי העבירות והן בעונש המקסימאלי.",על מידת האשם ומידת הנזק בעבירות מס 
"ת""פ 13502-02-12","הנאשם שבפני הורשע בביצוע 31 עבירות של אי דיווח לפי סעיף 117(א) לחוק מע""מ אשר לגבי כל עבירה נקבע עונש מקסימאלי של שנת מאסר. כמו כן, הנאשם הורשע ב-7 עבירות של אי דיווח לפי סעיף 216(4) לפקודה ואשר גם לגביה נקבע עונש מקסימאלי של שנה אחת. למעשה, שני סוגי העבירות, אי דיווח למע""מ ואי דיווח למס הכנסה,  הן מאוד דומות מבחינת המבנה הפנימי של העבירות ובדרך כלל הולכות יד ביד.",על מידת האשם ומידת הנזק בעבירות מס 
"ת""פ 13502-02-12","יוצא מכך, שהמתודולוגיה בקביעת מתחם העונש ההולם שנקבעה בפס""ד חורי לגבי עבירות לפי חוק מע""מ, יכולה להיות מיושמת גם על  עבירות לפי סעיף 216 לפקודת מס הכנסה.",על מידת האשם ומידת הנזק בעבירות מס 
"ת""פ 13502-02-12","לגבי אופן החישוב של מידת הנזק בעבירות לפי פקודת מס הכנסה, וזאת בשונה מאופן חישוב מידת הנזק לגבי עבירות לפי חוק מע""מ, עמדתי בהרחבה בפסקאות 46 - 57 לפסק דין יהודה.",על מידת האשם ומידת הנזק בעבירות מס 
"ת""פ 13502-02-12","כאמור, מידת הנזק שנגרם מביצוע עבירה של אי דיווח על חוק מע""מ הוא המס שלא שולם בפועל. בעוד שהנזק שנגרם מעבירה לפי פקודת מס הכנסה, הוא סך ההכנסות שהיו לנישום והשתמט מדיווח עליהם. סבורני שהדברים שנקבעו בפס""ד יהודה בהקשר של סעיף 220 לפקודה, לגבי אופן חישוב הנזק שנגרם מביצוע העבירה לפי סעיף זה, הם טובים ונכונים גם לגבי העבירה לפי סעיף 216 לפקודה.",על מידת האשם ומידת הנזק בעבירות מס 
"ת""פ 13502-02-12","לסיכום, הנזק שנגרם מעבירות שבוצעו ע""י הנאשם, יש לחלקו לשני סוגים: ראשית, לגבי עבירות לפי סעיף 117(א) לחוק מע""מ, הנזק הוא המס שלא שולם לרשויות מע""מ; שנית, לגבי עבירות שבוצעו לפי סעיף 216(4) לפקודה, הנזק נמדד על פי סך ההכנסות שהועלמו מרשויות המס.",על מידת האשם ומידת הנזק בעבירות מס 
"ת""פ 13502-02-12","בכתב האישום בעניין עבירות מע""מ, לא היה פירוט לגבי המס שלא שולם לרשויות מע""מ. כך גם בכתב האישום בעניין עבירות לפי הפקודה, לא היה פירוט לגבי היקף ההכנסות שהועלמו עקב העדר הדיווח.",האם יש בידינו נתונים מדויקים לגבי הנזק?
"ת""פ 13502-02-12","ב-ת""פ (רמ') 7562-07-11 מדינת ישראל נ' דניארוב  [פורסם בנבו] (15.7.13) שנדון בפני, התעוררה סוגיה דומה שבה המאשימה לא ציינה בגוף כתב האישום את סכום ההשתמטות ממס שנבע מביצוע עבירות לפי חוק מע""מ ולכן קבעתי, בהסתמך על הוראות סעיף 40י(ג) לחוק העונשין התשל""ז -  1977 (להלן: חוק העונשין), שמאחר וסכום ההשתמטות לא צוין בכתב האישום, לא אתייחס אליו במסגרת השיקולים בעת קביעת גזר הדין. באותו עניין, הוגש ערעור מטעם המאשימה לבית המשפט המחוזי במחוז מרכז. הערעור נדחה ובית המשפט המחוזי (עפ""ג 37359-08-13, ניתן ביום 28.1.14) קבע את הדברים הבאים:",האם יש בידינו נתונים מדויקים לגבי הנזק?
"ת""פ 13502-02-12","מן הראוי להוסיף כי הסוגיה של היחס שבין סכום המע""מ שנובע מהעסקאות שלא דווחו לבין החוב האזרחי לרשויות מע""מ, לעניין גזירת הדין, נדונה בהרחבה בפסק דינו של כבוד סגן הנשיא השופט משה דרורי בבית המשפט המחוזי בירושלים ב-עפ""ג 28376-10-13 יחזקאל נ' מדינת ישראל [פורסם בנבו] (18.12.13), פסקאות 58 – 68 (לפסק דינו של כבוד סגן הנשיא השופט דרורי הצטרפו כבוד הנשיא השופט חשין וכן כבוד השופט הראל).",האם יש בידינו נתונים מדויקים לגבי הנזק?
"ת""פ 13502-02-12","לאור העובדה כי הנאשם ביצע מספר רב של עבירות לפי סעיף 117(א) לחוק מע""מ ומספר רב של עבירות לפי סעיף 216(4) לפקודה, יש להציבו בדרגת האשם הבינונית, וזאת מתוך שלוש דרגות אשם שיהיו רלוונטיות בעבירות מע""מ ובעבירות לפי הפקודה, כפי שעמדתי על כך בהרחבה בפס""ד חורי ובפס""ד יהודה.",מידת האשם ומידת הנזק הרלוונטיים
"ת""פ 13502-02-12","לעניין גובה הנזק בעבירות מע""מ, מאחר ואין נתונים מפורשים בגוף כתב האישום לגבי סכום המס שהנאשם השתמט מתשלומו, הרי שהספק פועל לטובתו של הנאשם ולכן אני מציב אותו  בקטגורית הנזק הנמוכה ביותר מתוך חמש קטגוריות הנזק שקבעתי בפסק דין חורי, קרי קטגוריית נזק 1, במתחם השתמטות שנע בין 0 ועד 40,000 ₪.",מידת האשם ומידת הנזק הרלוונטיים
"ת""פ 13502-02-12","לעניין גובה הנזק בעבירות לפי הפקודה, גם כאן קיים קושי לאתר את קטגוריית הנזק הרלוונטית לנאשם שבפני. למען הבהירות, ולאור העובדה שנציגת מע""מ ונציגת מס הכנסה טענו במשותף לאותו מתחם, לא מצאתי צורך להגדיר את קטגוריית הנזק הרלוונטית מתוך חמש קטגוריות נזק שקבעתי בפסקה 58 בפסק דין יהודה. בנסיבות אלה, אצמד לקטגוריית הנזק הרלוונטית לעבירות מע""מ לפי פסק דין חורי, וזאת במיוחד לאור הדימיון שבין סעיף 117(א) לחוק מע""מ לסעיף 216(4) לפקודת מס הכנסה.",מידת האשם ומידת הנזק הרלוונטיים
"ת""פ 13502-02-12","20. לסיכום, אשתמש בטבלה שהובאה בפס""ד חורי, הווה אומר, הנני קובע שהנאשם שבפני נמצא במידת האשם הבינונית ובקטגוריית הנזק הנמוכה ביותר לגבי מכלול העבירות שבשני האישומים.",מידת האשם ומידת הנזק הרלוונטיים
"ת""פ 13502-02-12",מתחם העונש ההולם למידת אשם בינונית וקטגורית  נזק 1,מידת האשם ומידת הנזק הרלוונטיים
"ת""פ 13502-02-12","לגבי מתחם הקנס ההולם, אביא שתי דוגמאות של גזרי דין שנדונו בפני ואשר בהם היה מדובר בעבירות לפי סעיף 117(א) לחוק מס ערך מוסף, ובהם קבעתי את מתחם הקנס ההולם. בשתי הדוגמאות מדובר בנאשמים עם מצב כלכלי קשה וכן ריבוי עבירות לפי סעיף 117(א) לחוק מס ערך מוסף. בשני המקרים הוגש ערעור על גזרי הדין לבית המשפט המחוזי מחוז מרכז:",מידת האשם ומידת הנזק הרלוונטיים
"ת""פ 13502-02-12","עפ""ג (מח' – מרכז) 37359-08-13 מדינת ישראל נ' דניארוב (לא פורסם) (28.1.14). במקרה זה היה מדובר בביצוען של חמש עבירות של אי הגשת דו""ח במועד לפי סעיף 117 (א)(6) לחוק מס ערך מוסף. הנאשמת היתה בת 41 שנים, נשואה ואם לשלושה ילדים, כאשר לא עמדה בתשלומי המשכנתא ולכן הבנק הממשכן מימש את הדירה שבה התגוררה עם ילדיה. היה מדובר בנאשמת שהיתה מצויה בהליכי פשיטת רגל וניתן כנגדה צו כינוס נכסים. במקרה זה קבעתי שמתחם הקנס ההולם נע בין 3,000 ל-20,000 ₪ וקבעתי שהנאשמת תשלם קנס בסך של 8,000 ₪. יצוין כי גזר הדין שנתתי בבית משפט שלום ברמלה (ת.פ. 7562-07-11) פורסם ב-""נבו"". הוגש ערעור על ידי המאשימה לבית המשפט המחוזי מחוז מרכז והערעור נדחה.",מידת האשם ומידת הנזק הרלוונטיים
"ת""פ 13502-02-12","עפ""ג (מח' - מרכז) 53360-10-13 בן משה נ' מדינת ישראל (לא פורסם) (28.1.14). במקרה זה היה מדובר בנאשם שביצע 37 עבירות של אי הגשת דו""ח במועד לפי סעיף 117(א)(6) לחוק מס ערך מוסף. במקרה זה קבעתי שמתחם הקנס ההולם נע בין 20,000 ל-50,000 ₪ והטלתי עליו, בין השאר, קנס בסך של 25,000 ₪. הנאשם הגיש ערעור לבית המשפט המחוזי במחוז מרכז, והערעור התקבל לגבי רכיב הקנס והקנס הופחת לסך של 10,000 ₪ מבלי שערכאת הערעור תתייחס למתחם הקנס.",מידת האשם ומידת הנזק הרלוונטיים
"ת""פ 13502-02-12","על כן, במקרה שבפני, לגבי שני האישומים, הנני קובע כי מתחם הקנס ההולם, בהתחשב בחומרת העבירות (ריבוי עבירות וסכומי המס שהנאשם השתמט מתשלומם) מתחם הקנס ההולם נע בין 10,000 ל-30,000 ₪. בנוסף, לגבי רכיב המאסר, מתחם העונש ההולם שהוצע ע""י נציגת מע""מ ונציגת מס הכנסה, בין 3 ועד 6 חודשי מאסר בפועל שירוצו בעבודות שירות, מקובל עליי.",מידת האשם ומידת הנזק הרלוונטיים
"ת""פ 13502-02-12",בעת קביעת העונש המתאים בתוך מתחם העונש ההולם לקחתי בחשבון את כל הנתונים שלהלן:,קביעת העונש המתאים בתוך מתחם העונש ההולם
"ת""פ 13502-02-12",לקולא – העדר עבר פלילי; היותו של הנאשם אב לשלושה ילדים; ניסיונותיו להסרת מרבית המחדלים.,קביעת העונש המתאים בתוך מתחם העונש ההולם
"ת""פ 13502-02-12","לחומרא – ריבוי העבירות לאורך מספר שנים, הן כלפי רשויות מע""מ והן כלפי רשויות מס הכנסה.",קביעת העונש המתאים בתוך מתחם העונש ההולם
"ת""פ 13502-02-12","על כן, הנני משית על הנאשם את העונשים הבאים:",קביעת העונש המתאים בתוך מתחם העונש ההולם
"ת""פ 13502-02-12","4 חודשי מאסר בפועל שירוצו בעבודות שירות לפי האמור חוות דעת הממונה. הנאשם יתייצב ביום 6.7.14 שעה 08:00 ביחידת עבודות השירות במפקדת מחוז מרכז של שב""ס ברמלה, לתחילת ריצוי עבודות השירות. הנאשם מוזהר בדבר חובתו להישמע להוראותיו של הממונה על עבודות השירות לגבי אופן ומקום ביצוע עבודות השירות.",קביעת העונש המתאים בתוך מתחם העונש ההולם
"ת""פ 13502-02-12",4 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה לפי פקודת מס הכנסה או לפי חוק מס ערך מוסף.,קביעת העונש המתאים בתוך מתחם העונש ההולם
"ת""פ 13502-02-12","הנאשם ישלם קנס בסך של 18,000 ₪ או 45 ימי מאסר תמורתו, ואשר יצטבר לעונש המאסר בפועל שהטלתי לעיל. הקנס ישולם ב-20 תשלומים חודשיים שווים ורצופים כאשר הראשון שבהם עד ליום 15.8.14 והיתרה ב-15 לכל חודש שלאחריו, היה ואחד התשלומים לא ישולם במועד, אזי יעמוד מלוא סכום הקנס לפרעון מידי.",קביעת העונש המתאים בתוך מתחם העונש ההולם
"ת""פ 13502-02-12",זכות ערעור תוך 45 יום. ,קביעת העונש המתאים בתוך מתחם העונש ההולם
"ת""פ 13502-02-12","54678313ניתן היום,  ב' תמוז תשע""ד, 30 יוני 2014, במעמד הצדדים.",5129371
"ת""פ 13502-02-12",נוסח מסמך זה כפוף לשינויי ניסוח ועריכה,54678313
"ת""פ 13502-02-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 13502-02-12",הישאם אבו שחאדה 54678313-/,54678313
