verdict,text,part
תפ (י-ם) 136∕03,"על סמך הודאת הנאשם, במסגרת הסדר טיעון, הוא הורשע בביצוען של העבירות הבאות: שתי עבירות של שוד, לפי סעיף 402 (א) ו(ב) לחוק העונשין, תשל""ז, 1977 נשיאת נשק והובלתו לפי סעיף 144 (ב) רישא לחוק, וכן השמדת ראיה, לפי סעיף 242 לחוק.",הנאשם
תפ (י-ם) 136∕03,"על סמך הודאת הנאשם, במסגרת הסדר טיעון, הוא הורשע בביצוען של העבירות הבאות: שתי עבירות של שוד, לפי סעיף 402 (א) ו(ב) לחוק העונשין, תשל""ז, 1977 נשיאת נשק והובלתו לפי סעיף 144 (ב) רישא לחוק, וכן השמדת ראיה, לפי סעיף 242 לחוק.",גזר דין
תפ (י-ם) 136∕03,"באשר למקרה השוד הראשון, העובדות הנחוצות לנו הן אלה: ביום  15.6.02 בביר נבאלה, בסמוך לשעה 09:00, הבחינו הנאשם ועוד שלושה אחרים ברכב מסוג סובארו בו נסע אמין אבו חלף (להלן: אבו חלף), הארבעה חבשו על פניהם כובעי גרב וניגשו לרכב כשהם מצוידים בנשק חם ודרשו מאבו חלף לעצור, הוא נבהל והמשיך בנסיעה. אז, אחד מארבעה ירה באוויר, דבר שגרם לאבו חלף לעצור את רכבו. הארבעה עמדו מסביב לרכב ואחד מהם ביקש מאבו חלף לצאת מרכבו. כשסירב לצאת מרכבו ציווה עליו בתוקף מי שירה קודם לכן לצאת מהרכב. אבו חלף דומם את מנוע הרכב, יצא ממנו והכניס את המפתחות לכיסו. הארבעה נכנסו לרכב ונסעו לאל ראם, החנו את הרכב בסמוך למחסום קלנדיה וקבעו להיפגש ליד הרכב בשעות הבוקר של יום המחרת. ביום המחרת בסמוך לשעה 08:30 נפגשו הארבעה ליד הרכב, נסעו בו אל הבנק הפלסטיני באל ראם. בסמוך לשעה 09:30 כשכל הארבעה היו חבושים בכובעי גרב, נכנס הנאשם ושותפיו לתוך הבנק כשהם חמושים, אחד מהם ירה ירייה אחת באוויר ואילו היתר דרשו מכל הנוכחים בבנק לשכב על הרצפה וגנבו מתוך הבנק סך של 19,000 ₪, 3,850 דולר אמריקאי ו- 556 דינר ירדני. הארבעה נכנסו לרכב ועזבו את המקום והתחלקו בשלל. הנאשם קיבל סך 17,000 ₪ לערך.",גזר דין
תפ (י-ם) 136∕03,"מקרה השוד השני, ארע ביום 4.7.02 בסמוך לשעה 07:00, עת אסף אחד השותפים ושמו ויסאם כנעאן את הנאשם וארבעה אחרים לרכב מסוג ג'.אם.סי. שהיה ברשותו ונסעו לעיזרייה. החבורה שדדה בעל רכב מסוג סובארו תוך איומים בשימוש בנשק. בסמוך לשעה 09:00 בהיותם חמושים בנשק חם, שדדו הארבעה את הבנק הערבי בעיזרייה, גנבו ממנו סך 42,000 ש""ח, 10,500 דולר ארה""ב ו- 5,500 דינר ירדני ויצאו ממנו כשהם יורים באוויר ונמלטו ברכב הסובארו. זמן קצר לאחר מכן, התנגשו ברכב אשר חנה בצד הדרך. אחד השותפים התקשר לויסאם אשר היה בקרבת מקום עם רכב הג'י. אם. סי. וביקש עזרתו לאסוף אותם מהמקום. אכן, ויסאם הגיע למקום אסף את הארבעה וכולם התחלקו בשלל. חלקו של הנאשם היה בסך 23,000-24,000 ₪. כל המעורבים שרפו את רכב הג'י.אם.סי. על מנת להקשות על זיהוים.",גזר דין
תפ (י-ם) 136∕03,"עבירה נוספת של שוד בנסיבות מחמירות, לפי סעיף 402(ב), בה הורשע הנאשם היא זו המצוינת בת.פ. 129/03, אותו צירף הנאשם. לפי כתב אישום זה, ביום 31.7.02, בסמוך לחצות הגיע הנאשם יחד עם עוד שלושה, עבד זלום, לוטפי זאהדה ואנס ג'ית, לדירה בשכונת שועפט שהיתה מוחזקת על ידי גזברית הקונסוליה הצרפתית. הנאשם וחבריו הגיעו לדירה במאצעות רכב השייך לאחיו של זלום. בהגיעם לשם, הנאשם, יחד עם זלום ולוטפי התפרצו לדירה, כאשר שהתה בה המתלוננת העובדת במשק הבית, הם כפתו אותה ונטלו מהדירה חפצי ערך, בין השאר מצלמת כיס, תכשיטים ומכשיר טלפון סלולארי, בעוד לוטפי שומר על פתח הדירה כשהוא חמוש. לאחר מכן, עזב הנאשם יחד עם האחרים את המקום.",גזר דין
תפ (י-ם) 136∕03,"5129371תסקיר מבחן אשר הוזמן לנאשם מפרט את נסיבותיו המשפחתיות מאז לידתו. נסיבות אלה היו קשות, מלאים בתסכולים ובמצוקות אשר ליוו את הנאשם מאז היותו ילד. הוא נולד למשפחה מרובת ילדים שיש בה 13 נפשות, סבל מעזובה רגשית וחינוכית, מאלימות פיזית ומהשפלות. אביו, שכיום הוא בן 65 שנה, היה אלים כלפיו וכלפי יתר בני המשפחה, מכור לסמים ועסוק בסיפוק צרכיו האישיים. אמו חולת סרטן ופסיבית, שניים מאחיו סובלים ממחלות נפש. נ",גזר דין
תפ (י-ם) 136∕03,"הנאשם כיום בן 36 שנה, נשוי ואב לארבעה ילדים בגילאים בין מספר חודשים עד שתים עשרה שנה. עוד בהיותו צעיר התנסה במאסרים חלקם ארוכים. היות והוא סיים שמונה שנות לימוד, יצא לשוק העבודה בגיל צעיר מאוד כשהיה בן 10. על רקע מצוקתו הכלכלית והמשפחתית, התחבר לנוער שוליים ואימץ לעצמו את הערכים ודפוסי ההתנהגות הנוהגים אצלם. כך הוא התוודע לחיי הפשע. לאחר שהתחתן, הוא נהג באלימות כלפי אשתו, שכיום היא וילדיה נמצאים במקלט לנשים מוכות. בהתייחסו לעבירה, קיבל הנאשם על עצמו אחריות חלקית. הוא הסביר את מעורבותו בעבירות על רקע מצבו הכלכלי הקשה וחוסר יכולתו להשתלב בשוק העבודה. הוא גם השליך את האחריות למעשים בפתחם של גורמים חיצוניים, בטענה שאלה הפעילו עליו לחץ כלכלי רב, אשר גרם לו לבצע את העבירות בהן הורשע. ב",גזר דין
תפ (י-ם) 136∕03,השירות לא המליץ כל המלצה טיפולית וזאת בגין חומרת העבירות וחוסר יכולתו של הנאשם לקבל על עצמו האחריות למעשיו. ו,גזר דין
תפ (י-ם) 136∕03,"באת כוח המאשימה מבקשת להטיל על הנאשם עונש מאסר בפועל ממושך, וכן להפעיל במצטבר את עונש המאסר המותנה של 12 חודשים. על פי העובדות של האישומים הראשון והשני, מעשה השוד הראשון נועד להשגת רכב בו אמורים הנאשם וחבורתו להשתמש במעשי השוד שבאישום השני. אותה שיטה נהגו הנאשם וחבורתו גם בשוד שבאישום השלישי שבכתב האישום העיקרי. מעשיו הם ביטוי גס לזלזול הרב בזכויותיהם ובפרטיותם של אנשים תמימים. למעשה, השוד נהפך לגביו כדרך חיים וכמקור פרנסה. הנאשם הוכיח שאין בלבו כל מורא ממאסר, לא עושה מאומה לשם שיקום חייו ועל כן יש להרחיקו מהציבור לתקופה משמעותית. נ",גזר דין
תפ (י-ם) 136∕03,"הסניגור מבקש לא להחמיר עם הנאשם, הוא חזר והדגיש את נסיבותיו האישיות והמשפחתיות והכלכליות הקשות מאוד בהן גדל, בין אם מדובר במשפחת המוצא או זו אשר הקים בעצמו, תנאי המגורים הצפופים מאוד, העדר כל עזרה חברתית שיכלה לספק לו ולו חלק מזערי מצרכיו. על רקע חברתי - משפחתי - כלכלי זה אין פלא שהנאשם הפך להיות עבריין מועד. ועל רקע זה בוצעו העבירות דנן. הוא טען, שהנאשם נגרר אחר אדם אחר אשר שימש כראש החבורה והאדריכל של מעשי השוד. ב",גזר דין
תפ (י-ם) 136∕03,"הנאשם גם ניצל את זכות המילה האחרונה. הוא תיאר מצבו המשפחתי במלים מועטות מהן עולה תמונה עגומה ביותר. אמו גוססת מסרטן, אשתו בבית חולים לחולי נפש, ילדיו מצויים במנזר. הוא הוסיף, שכל אדם במקומו, היה עושה את מה שהוא עשה. הוא הביע צער על מעשיו. ו",גזר דין
תפ (י-ם) 136∕03,"נסיבותיו האישיות והמשפחתיות של הנאשם קשות ביותר. הן מלמדות על חיי ילדות עשוקה וקשה מאוד, ולמעשה לא היתה לו ילדות. ברור שהוא לא נהנה מחיים רגועים ושלווים, כפי שאמור לחיות כל ילד הגדל במשפחה נורמלית. השאלה היא, האם נסיבות משפחתיות ואישיות קשות אלה צריכות להוות מעין הצדקה לביצוע עבירות חמורות ומסוכנות כאלה אשר ביצע? האם אנשים תמימים והציבור בכללותו חייב לסבול את תוצאות נסיבותיו האישיות ויהיו אלה קשות ככל שיהיו?",גזר דין
תפ (י-ם) 136∕03,"לדעתי, אין מקרה זה מתאים לתת משקל רב לנסיבותיו האישיות והמשפחתיות של הנאשם. העבירות הן כה חמורות ופגיעתן כה קשה בשלום הציבור ובביטחונו עד כדי כך שאין מקום לייחס יתר חשיבות לנסיבות אלה. אכן, בית המשפט לא מקמץ את ידו ונותן הזדמנויות לעבריינים, אף אם הם עבריינים מועדים, אך בתנאי שהוא משתכנע שקיים, ולו זיק של תקווה או פוטנציאל הקטן ביותר, שהנאשם ישקם את דרכיו ויחזור למוטב. כך ייטב לו ולחברה. ואולם, במקרה זה, שירות המבחן חיפש ולא מצא חוץ ממנהרה חשוכה ללא כל אור בקצה. הנאשם היה חשדן, לא פתח את שערי לבו ולא גילה כל נכונות, ולא לקח על עצמו אחריות מלאה למעשים. תחת זאת, היה לו יותר נוח לתלות את הסיבה באחרים.",גזר דין
תפ (י-ם) 136∕03,"העבירות בהן הנאשם מעורב חמורות ביותר. הן מערערות את היסודות עליהם מושתתת כל חברה בת תרבות, שחבריה מבקשים לנהל חיים שלווים ונורמליים, עם רמה מינימלית של בטחון לשלמות גופם ורכושם. ככל הנראה, הצלחתו של הנאשם בשוד הראשון, הגבירה את תאבונו לצאת להרפתקאות אחרות נוספת ונועזות לא פחות, והפך את הדבר כמקור הכנסה. גם המעשים מגלים מידת תכנון ותעוזה כה רבים עד כדי כך שמסוכנותו של הנאשם גדולה מאוד. הקלות בה הוא מבצע את מעשי השוד (גם אם אצא מתוך ההנחה שהוא לא היה הראש המתכנן והוא נגרר אחרי אחרים), לאור יום ובמקומות הומי אדם, איננה נסבלת. מסוכנותו רבה ואף מופלגת, לשלום הציבור ורכושו.",גזר דין
תפ (י-ם) 136∕03,לנאשם עבר פלילי עשיר בעיקר בתחום הרכוש ולחובתו גם עבירת אלימות אחת. שותפו של הנאשם באחד מעשי השוד נדון לארבע וחצי שנות מאסר בפועל. נ,גזר דין
תפ (י-ם) 136∕03,"לאחר ששקלתי את טענות באי כוח הצדדים, ונתתי את דעתי לשיקול היחיד לקולא -  הודאתו של הנאשם וחסכונו מזמנו של בית המשפט - אני מטיל על הנאשם את העונשים הבאים:",גזר דין
תפ (י-ם) 136∕03,מאסר בפועל של שש שנים החל מיום מעצרו מיום 20/3/2003.ב,גזר דין
תפ (י-ם) 136∕03,"אני מפעיל את המאסר על תנאי של 12 חודשים בצורה שחציו יהיה מצטבר וחציו יהיה בחופף, כך שסך כל התקופה של מאסר בפועל תעמוד על שש שנים וחצי. ו",גזר דין
תפ (י-ם) 136∕03,מאסר על תנאי של 18 חודשים שלא ירצה אותם אלא אם יעבור על עבירה נגד הרכוש במשך 24 חודשים לאחר סיום ריצוי עונשו. נ,גזר דין
תפ (י-ם) 136∕03,הודע לנאשם על זכות ערעור לבית המשפט העליון תוך 45 יום מהיום. ב,גזר דין
תפ (י-ם) 136∕03,הערת 'המאגר': התאריך בו ניתן פסק הדין לא ידוע. התאריך 31/12/03 הינו שרירותי ונקבע לפי מספר ההליך לצרכי המאגרנבונבונבו.,---------------
