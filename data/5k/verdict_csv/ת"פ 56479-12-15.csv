verdict,text,part
"ת""פ 56479-12-15","ת""פ 56479-12-15 מדינת ישראל נ' גלמן","בית משפט השלום בקריית גת - בשבתו בבימ""ש אשקלון"
"ת""פ 56479-12-15","פקודת הסמים המסוכנים [נוסח חדש], תשל""ג-1973: סע'  7.א., 7.ג",חקיקה שאוזכרה: 
"ת""פ 56479-12-15","חוק העונשין, תשל""ז-1977: סע'  144, 144(א)",חקיקה שאוזכרה: 
"ת""פ 56479-12-15","הנאשם הורשע על פי הודאתו בכתב אישום מתוקן המייחס לו עבירה של החזקת סמים לצריכה עצמית בניגוד לסעיף 7(א)+7(ג) סיפא לפקודת הסמים המסוכנים (נוסח חדש) התשל""ג-1973 ועבירה של החזקת חלק של נשק או תחמושת בניגוד לסעיף 144(א) סיפא לחוק העונשין התשל""ז-1977.",גזר דין
"ת""פ 56479-12-15","על פי עובדות כתב האישום המתוקן, בתאריך 24.6.15, החזיק הנאשם בדירתו, בארון שבחדרו בנשק, אבזר או תחמושת שלא כדין: שני רימוני עשן, חזיז חשמלי, ו- 6 מחסניות רובה מסוג M-16. באותו מועד החזיק בשידה שליד הטלוויזיה בחדרו, בסם מסוכן מסוג חשיש במשקל של 0.13 גרם נטו, לצריכתו העצמית וזאת ללא רישיון או היתר מאת המנהל.",גזר דין
"ת""פ 56479-12-15","ביום 6.2.17 הציגו הצדדים הסדר טיעון לפיו יודה בכתב אישום מתוקן ויורשע. ישלח לשירות המבחן לקבלת תסקיר. עמדת המאשימה ל- 4.5 חודשי מאסר אשר ירוצו בעבודות שירות במידה והנאשם ימצא מתאים לכך. ככל שלא ימצא מתאים, תעתור המאשימה למאסר בפועל, וענישה נלווית.",הסדר הטיעון
"ת""פ 56479-12-15",תסקיר שירות המבחן וחוות דעת הממונה על עבודות השירות  ,הסדר הטיעון
"ת""פ 56479-12-15","בתסקיר מיום 19.7.17 סקר שירות המבחן את הרקע האישי והמשפחתי של הנאשם. הנאשם בן 30, רווק, מתגורר בבית אמו ועובד כשכיר. הנאשם איבד את אביו בתאונת דרכים כשהיה בן 6. משפחתו עלתה מרוסיה כשהיה בן 8. המצב הכלכלי בביתו קשה. לנאשם הרשעות בעבירות רכוש, אלימות וסמים ונידון בין היתר לצו מבחן, צו של""צ, מאסר מותנה ומחבוש בכלא הצבאי. הנאשם מסר כי אינו משתמש בסמים מזה כשנתיים. תוצאות הבדיקה לאיתור שרידי סם נמצאו נקיות. באשר לחלקי הנשק שנמצאו בביתו מסר הנאשם כי הם נלקחו על ידו בהיותו חייל, בחוסר שיקול דעת ומבלי שהיה מודע לחומרת מעשיו. שירות המבחן התרשם כי הנאשם הורתע מההליך המשפטי, וכי שומר על  יציבות תעסוקתית.",הסדר הטיעון
"ת""פ 56479-12-15","שירות המבחן העריך כי הנאשם נמנע משימוש בסמים בשל ההליך המשפטי אשר מצוי בו אך קיים סיכון לחזרה לשימוש בסמים. על אף שהנאשם לא הביע נזקקות טיפולית בתחום הסמים המליץ שירות המבחן על העמדתו במבחן וכל על הטלת ענישה בעלת אפקט חינוכי של של""צ.",הסדר הטיעון
"ת""פ 56479-12-15","ב""כ המאשימה הגישה גיליון הרשעות קודמות, לדבריה מתחם העונש ההולם נע בין מאסר מותנה ועד ל-6 חודשי מאסר בפועל, עתרה לענישה ברף הבינוני במתחם וזאת בשל הרשעותיו הקודמות ביחס לגילו הצעיר.",טיעוני הצדדים לעונש
"ת""פ 56479-12-15","ב""כ הנאשם ציינה כי למעט הרשעתו האחרונה של הנאשם, כל הרשעותיו התיישנו. טענה להגנה מן הצדק שכן העבירה נשוא הרשעתו האחרונה נעברה באותו אירוע, והאירוע פוצל ללא כל הצדקה לשני כתבי אישום נפרדים. עוד טענה כי החיפוש בוצע שלא כדין, שלא בפני שני עדים ניטרליים כנדרש. לדבריה,  עסקינן בתחמושת ישנה מתקופת הצבא, שהנאשם אסף בזמן השירות ופחד להחזיר. לדבריה מדובר ברשלנות ולא מעבר לכך. ב""כ המאשימה הגישה פסיקה התומכת בטיעוניה, וביקשה לאמץ את המלצת שירות המבחן.",טיעוני הצדדים לעונש
"ת""פ 56479-12-15","הנאשם ביקש לומר דברים. לדבריו הוא אדם נורמטיבי, עובד ובעל משכורת טובה. התבגר, מנהל שגרת חיים תקינה ואינו מהווה סכנה לציבור. הנאשם ביקש להתחשב ולאפשר לו להמשיך ולעבוד כיוון שמפחד לאבד את מקום עבודתו.",טיעוני הצדדים לעונש
"ת""פ 56479-12-15","הערכים המוגנים שנפגעו הם הגנה על שלומו וביטחונו של הציבור, והגנה מפני הנזקים הישירים והעקיפים אשר נגרמים  עקב שימוש בסמים (פגיעה בשלומו ובריאותו הפיזי והנפשי של הציבור).",מתחם העונש ההולם
"ת""פ 56479-12-15","מידת הפגיעה בערכים המוגנים הינה ברף הנמוך, בשים לב לסוג התחמושת ולכך שהוחזקה בארון בחדרו של הנאשם, ובשים לב  לסוג הסם (חשיש) לכמותו (0.13 ג') ולכך שנועד לצריכה עצמית.",מתחם העונש ההולם
"ת""פ 56479-12-15","באשר לנסיבות הקשורות בביצוע העבירות, נתתי דעתי לסוג התחמושת והאביזרים שהוחזקו. נתתי דעתי לכך שהוחזקו בארון בחדר השינה ולא נעשה בהם שימוש. נתתי דעתי כי הנאשם אספם בעת שירותו הצבאי מבלי שתכנן לעשות בהם כל שימוש. נתתי דעתי לסוג הסם שנתפס ולכמותו המזערית.",מתחם העונש ההולם
"ת""פ 56479-12-15","על מדיניות הענישה הנוהגת במקרים דומים ניתן ללמוד, בין היתר מפסקי הדין שלהלן:",מתחם העונש ההולם
"ת""פ 56479-12-15","ע""פ 1462/12 כפיר שוקרון נ' מדינת ישראל (נשיאת רימון הלם והחזקת סכין) – 5 חודשי מאסר בעבודות שירות.",מתחם העונש ההולם
"ת""פ 56479-12-15","ע""פ (חיפה) 4318-10-11 מדינת ישראל נגד רפאלוב (החזקת 4 לבנות חבלה, רימון יד ורימון עשן) – 6 חודשי מאסר בעבודות שירות.",מתחם העונש ההולם
"ת""פ 56479-12-15","ע""פ (חיפה) 4925-01-10 מדינת ישראל נגד כץ, חייל, עתודאי בשירות קבע, החזיק  רובה אויר – של""צ ללא הרשעה. ערעור לביהמ""ש המחוזי נדחה.",מתחם העונש ההולם
"ת""פ 56479-12-15","ע""פ 5604/11 נאסר נ' מדינת ישראל (החזקת אקדח ומחסנית לאקדח ובה 8 כדורים) -12 חודשי מאסר בפועל.",מתחם העונש ההולם
"ת""פ 56479-12-15","ע""פ 6583/06 אדהאם נ' מדינת ישראל (החזקת אקדח) – 8 חודשי. נקבע כי עבירה של החזקת נשק שלא כדין הינה חמורה בשל הסיכון הפוטנציאלי הגלום בה, והסיכון לחברה. נקבע כי עבירה זו מצדיקה השתת מאסר בפועל אף על מי שזו לו הרשעתו הראשונה. ",מתחם העונש ההולם
"ת""פ 56479-12-15","ת""פ (טבריה) 26182-10-14 מדינת ישראל נ' אבו חנין (החזקת דבק חבלה, מחסנית לנשק, 364 כדורי 7.62 מ""מ, 714 כדורי 5.56 מ""מ, 50 מחסניות 16M כשבתוכן 708 כדורים)- מע""ת וקנס. ",מתחם העונש ההולם
"ת""פ 56479-12-15","ת""פ (ת""א) 61153-09-14 מדינת ישראל נ' קארן מליאנץ (החזקת 12 כדורי אקדח 9 מ""מ, 3 נפצים, 113 כדורים בתפזורת, 3 מחסניות של אקדח 16M המכילות כדורים ו- 214 כדורי 16M) – של""צ ללא הרשעה.",מתחם העונש ההולם
"ת""פ 56479-12-15","ת""פ (ת""א) 29725-10-13 מדינת ישראל נ' רומן פומיאצוב (החזקת אקדח גז/זיקוקים/הזנקה מסוג נפוליאון ביחד עם מחסנית תואמת המכילה 6 כדורים) – של""צ והתחייבות – ללא הרשעה.",מתחם העונש ההולם
"ת""פ 56479-12-15","ת""פ (קג""ת) 15724-06-13 מדינת ישראל נ' שלמה לבסיי (החזקת רימון הלם וסמים לצריכה עצמית) – מע""ת.",מתחם העונש ההולם
"ת""פ 56479-12-15","ת""פ (מחוזי חיפה)  265-07-11 מדינת ישראל נ' נפתלייב- (החזקת 2 רימוני הלם בגן ציבורי) – מע""ת מבחן ו- 400 שעות של""צ.",מתחם העונש ההולם
"ת""פ 56479-12-15",לאור כל המפורט לעיל אני קובעת כי מתחם העונש ההולם לעבירות שביצע הנאשם נע ממאסר מותנה ועד 6 חודשי מאסר.,מתחם העונש ההולם
"ת""פ 56479-12-15",לא מצאתי הצדקה לחרוג לקולה או לחומרה ממתחם העונש ההולם.,מתחם העונש ההולם
"ת""פ 56479-12-15",בבואי לגזור את עונשו של הנאשם בתוך מתחמי העונש ההולם לקחתי בחשבון את השיקולים הבאים:,עונשו של הנאשם
"ת""פ 56479-12-15",זקפתי לזכותו של הנאשם את העובדה שבחר לקחת אחריות על מעשיו בהזדמנות ראשונה.,עונשו של הנאשם
"ת""פ 56479-12-15","לקחתי בחשבון את עברו של הנאשם: הנאשם יליד 1986 לחובתו הרשעה בעבירה של החזקת סכין, מאותו האירוע, וכן הרשעות שהתיישנו בעבירות החזקת סמים מביה""ד צבאי ועבירות רכוש שנדונו בבית משפט לנוער.",עונשו של הנאשם
"ת""פ 56479-12-15","לקחתי בחשבון את העובדה כי האירוע נשוא תיק זה פוצל לשני אישומים, שכן לאחר שהנאשם עוכב לתחנת המשטרה נערך עליו חיפוש ונמצא בכליו סכין (מחזיק מפתחות), אשר על אף שעסקינן בהמשכו של אותו האירוע, הוגש כתב אישום בנפרד על החזקת הסכין והנאשם נענש על עבירה זו.",עונשו של הנאשם
"ת""פ 56479-12-15","לא מצאתי ליתן משקל לטענת ב""כ הנאשם כי בוצע חיפוש  שלא כחוק. הגם שהוגשו מסמכים מסויימים מתיק החקירה, ללא שמיעת הראיות בתיק, איני יכולה לקבוע כי כך היו פני הדברים.",עונשו של הנאשם
"ת""פ 56479-12-15",לקחתי בחשבון כי חלפו למעלה משנתיים ממועד ביצוע העבירה.,עונשו של הנאשם
"ת""פ 56479-12-15",לקחתי בחשבון את התרשמות שירות המבחן כי הנאשם עושה מאמץ לתפקד באופן נורמטיבי ומאידך את הערכתם כי קיים סיכון לחזרה לשימוש בסמים. לקחתי בחשבון את המלצתו העונשית שירות המבחן.,עונשו של הנאשם
"ת""פ 56479-12-15","לקחתי בחשבון את נסיבותיו האישיות של הנאשם ואת מצבו הכלכלי, כפי שהוצגו בתסקיר.",עונשו של הנאשם
"ת""פ 56479-12-15","לאחר שלקחתי בחשבון כל אלה, מצאתי לנכון לאמץ את המלצת שירות המבחן, לגזור את עונשו של הנאשם ברף התחתון של המתחם בכל הנוגע לרכיב המאסר ולהעדיף ענישה בעלת אפיק שיקומי חינוכי.",עונשו של הנאשם
"ת""פ 56479-12-15","לפיכך, אני דנה את הנאשם לעונשים הבאים:",עונשו של הנאשם
"ת""פ 56479-12-15","הנני גוזרת על הנאשם 6 חודשי מאסר וזאת על תנאי למשך 3 שנים, שלא יעבור עבירות בניגוד לסעיף 144 לחוק העונשין, התשל""ז-1977.",עונשו של הנאשם
"ת""פ 56479-12-15","הנני גוזרת על הנאשם חודש מאסר וזאת על תנאי למשך 3 שנים, שלא יעבור עבירות בניגוד לפקודת הסמים המסוכנים [נוסח חדש], התשל""ג-1973.",עונשו של הנאשם
"ת""פ 56479-12-15","הנאשם יחתום על התחייבות כספית בסך 3,000 ₪ להימנע מביצוע עבירות בהן הורשע והכל תוך שנתיים מהיום.",עונשו של הנאשם
"ת""פ 56479-12-15","ההתחייבות תחתם במזכירות בית משפט עוד היום. לא יחתום הנאשם כאמור, יאסר למשך 15 יום.",עונשו של הנאשם
"ת""פ 56479-12-15",הנני מטילה על הנאשם צו מבחן וזאת למשך שנה. הנאשם  ימצא בפיקוח שירות המבחן למשך שנה מהיום. במסגרת המבחן ישולב הנאשם בכל הליך טיפולי ששירות המבחן ימצא לנכון מעת לעת.,עונשו של הנאשם
"ת""פ 56479-12-15","הנאשם מוזהר  כי אם לא ימולאו תנאי הצו במלואם, ניתן יהיה לבטלו ולהטיל עליו עונש נוסף, בגין העבירות בהן הורשע, במקום צו המבחן.",עונשו של הנאשם
"ת""פ 56479-12-15",הנני מטילה על הנאשם צו לביצוע  140    שעות שירות  לתועלת הציבור וזאת במשך שנה.,עונשו של הנאשם
"ת""פ 56479-12-15","השל""צ יבוצע  ב""בית הדר"", בית חולים סיעודי באשדוד, בתפקיד סיוע כללי, בהתאם לתכנית שגובשה על ידי שירות המבחן ובפיקוח שרות המבחן.",עונשו של הנאשם
"ת""פ 56479-12-15","אם יתעורר צורך בשינוי מקום ההשמה, שרות המבחן יעשה כן וידווח לבית המשפט.",עונשו של הנאשם
"ת""פ 56479-12-15","הנאשם מוזהר כי אם לא ימולאו תנאי הצו במלואם, ניתן יהיה לבטלו ולהטיל עליו עונש נוסף, בגין העבירות בהן הורשע, במקום צו השל""צ.",עונשו של הנאשם
"ת""פ 56479-12-15","לאחר היות גזר הדין חלוט, אביזרי הנשק והתחמושת יושמדו או יחולטו, לפי שיקול דעת קצין משטרה, בכפוף לכל דין. המוצגים האחרים לרבות הסמים יושמדו.",עונשו של הנאשם
"ת""פ 56479-12-15","זכות ערעור תוך 45 יום לביהמ""ש המחוזי. <#2#> ",עונשו של הנאשם
"ת""פ 56479-12-15","5129371ניתנה והודעה היום ד' תשרי תשע""ח, 24/09/2017 במעמד הנוכחים. ",עונשו של הנאשם
"ת""פ 56479-12-15",נוסח מסמך זה כפוף לשינויי ניסוח ועריכה,נועה חקלאי 54678313
"ת""פ 56479-12-15","בעניין עריכה ושינויים במסמכי פסיקה, חקיקה ועוד באתר נבו – הקש כאן",נועה חקלאי 54678313
