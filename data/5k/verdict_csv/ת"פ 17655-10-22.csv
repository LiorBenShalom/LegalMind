verdict,text,part
"ת""פ 17655-10-22","ת""פ 17655-10-22 מדינת ישראל נ' חווא(עציר)",בית המשפט המחוזי בחיפה
"ת""פ 17655-10-22","בשם המאשימה: עו""ד שרה אריאל - פרקליטות מחוז חיפה (פלילי)", נח חווא (עציר) 
"ת""פ 17655-10-22","הנאשם הודה במסגרת כתב אישום מתוקן בביצוע עבירות בנשק (החזקה ונשיאה) לפי סעיפים 144(א) + (ב) רישא וסיפא לחוק העונשין, תשל""ז-1977 (להלן: ""חוק העונשין"").",גזר דין
"ת""פ 17655-10-22","על פי עובדות כתב האישום המתוקן, במשך כשנה וחצי עובר לתאריך 3.10.22, החזיק הנאשם אקדח טעון ומחסנית תואמת ובתוכה 6 כדורים. בתאריך 3.10.22 בשעה 13:40, יצא הנאשם מביתו ברח' ארלוזורוב בחיפה כשהוא מחזיק ונושא האקדח טעון במחסנית ובכדורים. הנשק היה מוסתר בבגדיו כשהוא הלך יחד עם אשתו לכיוון רכבו שחנה ברחוב. שוטרים שהיו בתצפית יזומה על הנאשם הבחינו בו והוא הבחין בהם, זיהה אותם כשוטרים, והחל לברוח. השוטרים צעקו לעברו ""עצור משטרה"" והנאשם לא נענה ותוך כדי הימלטותו הוציא את האקדח והחזיקו בידו. זמן קצר לאחר מכן השוטרים השיגו אותו ואחד מהם שלף ודרך את נשקו, כיוון אותו לעבר הנאשם, ודרש ממנו לזרוק את האקדח. בשלב זה זרק הנאשם את האקדח לרצפה ומיד לאחר מכן נעצר.",גזר דין
"ת""פ 17655-10-22","תואר שלחובת הנאשם 7 הרשעות קודמות בשורה של עבירות, ביניהן עבירה של תקיפה הגורמת חבלה של ממש, איומים, סמים, החזקת אגרופן או סכין שלא כדין, חבלה כשהעבריין מזוין, הפרעה לשוטר במילוי תפקידו והעלבת עובד ציבור. תוארה הרשעתו האחרונה משנת 2016 בעבירות של תקיפה הגורמת חבלה של ממש ואיומים, במסגרתה נידון ל-12 חודשי מאסר. סה""כ ריצה הנאשם תקופות מאסר מצטברות של 44 חודשי מאסר.",טיעוני המאשימה
"ת""פ 17655-10-22",עוד צוין כי הנאשם נעצר ביום 3.10.22 והוא שוהה במעצר מאז.,טיעוני המאשימה
"ת""פ 17655-10-22","נטען שקיימת חומרה יתרה בכל הקשור לתופעת הנשק הבלתי חוקי אשר מאפשרת ביצוע עבירות פליליות חמורות. נטען שהאיסורים שבחוק נועדו להגן על שלום הציבור וביטחונו, על חיי אדם ועל רכוש, ובהקשר זה הפנתה המאשימה לאמור בע""פ 4945/13 מדינת ישראל נ' סלימאן (19.1.14). נטען כי מפאת פוטנציאל הנזק והסיכון הרב הגלום בהם ייחסה הפסיקה חומרה מיוחדת לעבירות הנשק כפי שצוין בע""פ 4460/11 מדינת ישראל נ' אחמד פאיד (28.11.11). כמו כן, צוין שעבירות הנשק הפכו לאחרונה למכת מדינה של ממש וכי על בית המשפט מוטלת חובה להילחם בתופעה על ידי החמרה בעונשים כפי שעמד בית המשפט העליון בע""פ 9702/16 סאמי אבו אלולאיא נ' מדינת ישראל (13.9.17).",טיעוני המאשימה
"ת""פ 17655-10-22",המאשימה הוסיפה והזכיר שלגבי עבירות הנשק נקבע עונש מזערי חובה בהתאם לתיקון 140 לחוק העונשין. צוינה גם הנחיית פרקליט המדינה מס' 9.16 ומתחמי העונש השונים המפורטים בה בעבירות הנשק.,טיעוני המאשימה
"ת""פ 17655-10-22","באשר למקרה דנן, צוין לגבי רכיב התכנון את אורך הזמן של החזקת הנשק הטעון על ידי הנאשם וכן ניסיונו להימלט מהשוטרים. נטען עוד שחלקו של הנאשם בביצוע העבירה היה מלא וכי על אף שלא נעשה שימוש בנשק, היה צפוי להיגרם נזק משמעותי משימוש בו. נטען שהעובדה שהנאשם הוביל והחזיק את האקדח טעון עם תחמושת תואמת מלמדת על כוונה לעשות שימוש בנשק ולא על החזקה ונשיאה בלבד. נטען שמדובר במסוכנות ברמה גבוהה מצד הנאשם.",טיעוני המאשימה
"ת""פ 17655-10-22",אוזכרה פסיקה כדלקמן:,טיעוני המאשימה
"ת""פ 17655-10-22","ת""פ (מרכז) 41855-07-16 מדינת ישראל נ' חמודא אבו עמר (26.4.18); שם הורשע נאשם על פי הודאתו במסגרת הסדר טיעון בעבירות של נשיאת והובלת נשק ותחמושת ונהיגה בקלות ראש. הנאשם נשא והוביל ברכבו נשק מאולתר מסוג קרל גוסטב טעון במחסנית ובתוכה עברה כדורים תואמים, כשהוא נוהג ברכב במהירות וללא זהירות. נקבע מתחם עונש הולם הנע בין 20 - 48 חודשי מאסר, ועל הנאשם נגזרו 20 חודשים בפועל. בית המשפט העליון התערב בעונש והפחית אותו ל-17 חודשי מאסר לאחר שנוכח כי שקיים סיכוי לשיקומו של הנאשם לנוכח תסקירי המבחן שהוגשו (ע""פ  4345/18).",טיעוני המאשימה
"ת""פ 17655-10-22","ת""פ (ת""א) 11362-10-15 מדינת ישראל נ' נסיך זרתוסטרא (26.6.16); הנאשם הורשע בביצוע עבירה של נשיאת נשק ותחמושת כאשר נשא על גופו אקדח 9 מ""מ ובתוכו מחסנית עם 13 כדורים. בעת מעצרו נמלט משוטרים בריצה. נקבע מתחם ענישה שבין 12-36 חודשי מאסר בפועל ונגזרו 30 חודשי מאסר בפועל. ערעורו נמחק (ע""פ 6688/16).",טיעוני המאשימה
"ת""פ 17655-10-22","ע""פ 5602/22 מדינת ישראל נ' פלוני (14.9.22); התקבל ערעור המדינה על גזר דין בו נידון נאשם בגין החזקת אקדח חצי אוטומטי, מחסנית וכדורים, הפרעה לשוטר, ושהייה בלתי חוקית, לעונש של 18 חודשי מאסר. בערעור הוחמר העונש ל-28 חודשי מאסר כאשר צוין שהמתחם הראוי עומד בין 30-42 חודשי מאסר.",טיעוני המאשימה
"ת""פ 17655-10-22","ע""פ 579/21 מדינת ישראל נ' אעמר אמג'ד (03.11.21); שם הורשע נאשם בעבירות של נשיאה, הובלת והחזקת נשק, אביזרים לנשק ותחמושת והחזקת סם מסוכן שלא לצריכה עצמית. נקבע מתחם ענישה שבין שנתיים לארבע שנות מאסר והנאשם נידון לשלוש שנות מאסר בפועל. בערעור התערב בית המשפט העליון בעונש מטעמי אחדות הענישה, והעמידו על 31 חודשי מאסר בפועל. ",טיעוני המאשימה
"ת""פ 17655-10-22","באשר לנסיבות שאינן קשורות בביצוע העבירה, הוזכר שהנאשם הודה בעובדות כתב האישום המתוקן טרם שמיעת הראיות וחסך זמן שיפוטי. מאידך, צוין עברו הפלילי המכביד. עוד צוין שככל שתטען ההגנה שהנאשם היה מאוים ונשא את הנשק לצורך הגנתו, מדובר בעובדות אשר חורגות מכתב האישום, ויתרה מכך  נטען שמדובר למעשה בנסיבה לחומרה.",טיעוני המאשימה
"ת""פ 17655-10-22","בסיכומו של עניין ביקשה המדינה לקבוע מתחם ענישה שבין 40 – 60 חודשי מאסר בפועל, בשים לב להחזקה במשך זמן ארוך. נטען שיש למקם את עונשו של הנאשם במרכז המתחם ולהשית עליו עונשים נלווים בדמות מאז על תנאי וקנס.",טיעוני המאשימה
"ת""פ 17655-10-22","ההגנה לא חלקה על כך שנפגע הערך החברתי של הגנה על ביטחון ושלום הציבור, אך יחד עם זאת נטען שמידת הפגיעה נמצאת ברף הנמוך ביותר יחסית לעבירות מסוג זה. נטען שמדובר באירוע בודד וכן הוזכר שמדובר באקדח מסוג הזנקה שהוסב כאשר בקנה ובית הבליעה היו פיסות נייר. נטען עוד שהנשק לא נבדק כפי שנמצא, אלא שהמומחה מטעם המעבדה הסיר את פיסות הנייר טרם ביצוע הבדיקה. הסנגור סבר שהיה ראוי שהאקדח ייבדק במצב כפי שהיה בכדי לבדוק אם היה בכוחו לירות.",טיעוני ההגנה
"ת""פ 17655-10-22","בנוסף, נטען שבהתאם לחומר החקירה בתיק, הנאשם היה מאוים והייתה כוונה לפגוע בו ואף בוצע סיכול מודיעיני בתאריך 11/20 על ידי המשטרה. נטען עוד שהנאשם מעולם לא עשה שימוש בנשק ובחקירתו חזר על כך שהוא מאוים באופן מתמשך. כמו כן, צוין עוד שהנאשם הוחזק במעצר ומוגדר כטעון הגנה והסנגור אף הפנה לדוחות פעולה שערכו השוטרים מהם עולה פחדו של הנאשם וטענותיו כי הוא מאוים. ",טיעוני ההגנה
"ת""פ 17655-10-22","הוזכרה הנחיית פרקליט המדינה 9.1.6 לפיה אם מדובר בנשק לא תקין יש בכך כדי להוות נסיבה לקולא (סעיף 28(2)) וכי אם מדובר בנשק שהוחזק משך זמן ארוך במיוחד ללא ראיה שנעשה בו שימוש, גם זה מהווה נסיבה לקולא (סעיף 28(3)).",טיעוני ההגנה
"ת""פ 17655-10-22",הסנגור טען שיש לקבוע מתחם עונש הולם שנע בין מאסר קצר לבין מאסר של 12 חודשים.,טיעוני ההגנה
"ת""פ 17655-10-22","באשר לנסיבות שאינן קשורות בביצוע העבירה, הוזכרה הודאתו ונטילת אחריות וחיסכון בזמן שיפוטי, נסיבות חייו הקשות של הנאשם כשתואר שאביו נפטר כשהיה ילד צעיר, ושהנאשם הוא אב ל-3 ילדים צעירים משתי מערכות יחסים שונות. בנוסף, הוגשו מסמכים רפואיים באשר למצב בריאות אמו.",טיעוני ההגנה
"ת""פ 17655-10-22","אוזכרה, בין היתר, הפסיקה הבאה:",טיעוני ההגנה
"ת""פ 17655-10-22","ת""פ (חי') 36698-12-18 מדינת ישראל נ' מוחמד שיח סלימאן (19.11.19); שם הורשע נאשם על פי הודאתו בביצוע עבירות נשק והחזקה רישא וסיפא לאחר שנתפס נוהג ברכבו כשהוא מחזיק מתחת לבגדיו אקדח ובתוכו מחסנית ומחסנית נוספת על מושב הנוסע. נקבע מתחם ענישה שבין 12 – 36 חודשי מאסר והוטלו 12 חודשי מאסר בפועל. ",טיעוני ההגנה
"ת""פ 17655-10-22","ת""פ (חי') 63360-04-21 מדינת ישראל נ' מוניר סעד (4.1.22); שם הודה נאשם במסגרת הסדר שלא כלל הסדר אודות העונש בביצוע עבירות נשק (נשיאה והובלה) כאשר על פי כתב האישום המתוקן החזיק והוביל תת מקלע מאולתר, מחסנית עם 13 כדורים ורימון הלם סינוור. המקלע נמצא כשהוא עטוף בחולצת בד והרימון היה עטוף בניילון נצמד. הנאשם הורשע בנוסף בעבירת איומים כלפי שוטרים. נגזרו עליו 24 חודשי מאסר בפועל כאשר נקבע מתחם שבין 18 – 45 חודשי מאסר בפועל.",טיעוני ההגנה
"ת""פ 17655-10-22","ת""פ (נצ') 61466-06-21 מדינת ישראל נ' שיבלו (11.11.21); שם בגין עבירות של נשיאה והובלת נשק, ירי באזור מגורים, הפרת הוראה חוקית, נהיגה תחת השפעת משקאות משכרים והסתייעות ברכב לביצוע פשע, נקבע מתחם שבין 14 – 36 חודשי מאסר בפועל והוטלו 18 חודשי מאסר בפועל. ",טיעוני ההגנה
"ת""פ 17655-10-22","למען הסדר יוער שמקרה זה שונה בעבירותיו ועובדותיו ממקרה שבפניי, כמו גם חלק מהפסיקה הנוספת שהסנגור הגיש.",טיעוני ההגנה
"ת""פ 17655-10-22",הערכים החברתיים המוגנים שנפגעו היו שמירה על שלום הציבור וביטחונו ושמירה על חיי אדם. היות שמדובר בעבירות נשק – החזקה ונשיאה – מדובר בפגיעה משמעותית בערכים המוגנים.,דיון
"ת""פ 17655-10-22","באשר לתכנון, קשה לעמוד על רכיב זה אולם עובדה שהנאשם החזיק בנשק תקופה ארוכה יחסית. הנאשם נושא באחריות בלעדית בביצוע העבירה ולא חל בעניינו סייג לאחריות פלילית.",דיון
"ת""פ 17655-10-22","למען הסדר יצוין שעל אף שמדובר באקדח הזנקה שהוסב, בכתב האישום המתוקן נרשם שמדובר בכלי שמסוגל לירות כדור שבכוחו להמית אדם. עוד יצוין שמהחומר שבתיק עולה שהנאשם אכן החזיק את הנשק ונשא אותו לשם הגנה עצמית. אומנם דבר זה לא צוין בכתב האישום המתוקן אך עולה מהחומר שהוגש בעניינו.",דיון
"ת""פ 17655-10-22",מכל האמור ומהפסיקה שהוגשה נראה שמתחם הענישה ההולם נמצא בין 24 – 50 חודשי מאסר.,דיון
"ת""פ 17655-10-22","באשר לפסיקת העונש בתוך המתחם יצוין לחומרה עברו הפלילי של הנאשם הכולל כמות בלתי מבוטלת של הרשעות קודמות במגוון עבירות פליליות ובהן גם עבירות אלימות, ולקולא הודאתו המהירה ונסיבותיו האישיות. כמו כן, יצוין שבסופו של עניין לא נעשה שימוש באקדח. באיזון בין השיקולים השונים יש למקם את העונש בחלק האמצעי של המתחם.",דיון
"ת""פ 17655-10-22",מכל האמור הנני מטיל על הנאשם העונשים כדלקמן:,דיון
"ת""פ 17655-10-22","35 חודשי מאסר בפועל, שמהם תנוכה תקופת מעצרו מיום 3.10.22;",דיון
"ת""פ 17655-10-22","9 חודשי מאסר על תנאי למשך 3 שנים, שיופעלו במידה והנאשם יבצע עבירות נשק ו/או אלימות מסוג פשע;",דיון
"ת""פ 17655-10-22","קנס בסך 3,000 ₪ לתשלום עד ליום 1.6.24.",דיון
"ת""פ 17655-10-22","ניתן היום,  כ""ג סיוון תשפ""ג, 12 יוני 2023, בהעדר הצדדים.",54678313
"ת""פ 17655-10-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
"ת""פ 17655-10-22",דניאל פיש 54678313-/,5129371
