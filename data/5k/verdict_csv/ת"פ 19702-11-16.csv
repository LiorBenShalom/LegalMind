verdict,text,part
"ת""פ 19702-11-16","ת""פ 19702-11-16 משטרת ישראל תביעות- שלוחת רמלה נ' אדרי(עציר)",בית משפט השלום ברמלה
"ת""פ 19702-11-16","חוק העונשין, תשל""ז-1977: סע'  382א(א)",חקיקה שאוזכרה: 
"ת""פ 19702-11-16","כנגד הנאשם הוגש כתב אישום אשר ייחס לו ביצוע עבירה של תקיפת עובד ציבור לפי סעיף 382א(א) לחוק העונשין התשל""ז – 1977.","הרשעה, התליית ההליכים וחידושם "
"ת""פ 19702-11-16","על פי עובדות כתב האישום, בתאריך 26.7.16 בשעה 05:30, או בסמוך לכך, בבית הסוהר ""ניצן"" במהלך ספירת אסירים, נכנס מפקד האגף נסראת מסאלחה (להלן: נסראת) מלווה בסמל האגף, אסי כיוף (להלן: אסי), לתאו של הנאשם והורה לו לקום מהמיטה ולעמוד לספירה.","הרשעה, התליית ההליכים וחידושם "
"ת""פ 19702-11-16","הנאשם סירב ולאחר בקשות חוזרות ונשנות שלא נענו, ניגש נסראת אל הנאשם, אחז בכתפו והקימו על רגליו. הנאשם בתגובה הניף את ידו הימנית והיכה באמצעותה בפניו של נסראת. כתוצאה ממעשיו אלה, נסראת נפל ונחבל באפו, בגבה השמאלית וכן נשברו משקפיו. לאחר מכן, נסראת התיז גז מדמיע בפניו של הנאשם ועל אף שנפל, המשיך הנאשם להשתולל וגם בעט בנסראת ולא חדל ממעשיו עד אשר התערב אסי והרחיק את הנאשם ואזק אותו.","הרשעה, התליית ההליכים וחידושם "
"ת""פ 19702-11-16","הנאשם כפר בכתב האישום, ייצג את עצמו ונשמעו הראיות. לנאשם רקע פסיכיאטרי אך התקבלה חוות דעת פסיכיאטרית לפיה הוא נמצא כשיר לעמוד לדין, הן במישור המהותי והן במישור הדיוני  (ראו פסקאות 4 ו-5 להכרעת הדין).","הרשעה, התליית ההליכים וחידושם "
"ת""פ 19702-11-16","בתום שמיעת הראיות, הנאשם הורשע בביצוע העבירה שיוחסה לו בכתב האישום. הכרעת הדין ניתנה עוד ביום 25.3.19 אך הנאשם לא התייצב לדיונים שנקבעו לאחר מתן הכרעת הדין ולכן הוצאו נגדו צווי הבאה. הנאשם לא אותר במשך תקופה ממושכת ולכן הותלו ההליכים בתיק.","הרשעה, התליית ההליכים וחידושם "
"ת""פ 19702-11-16","לאחר איתורו של הנאשם בשנת 2024, חודשו ההליכים ובית המשפט הורה על קבלת חוות דעת פסיכיאטרית עדכנית לעניין שאלת כשירותו הדיונית לעמוד לדין. לפי חוות הדעת שהתקבלה הנאשם נמצא כשיר לעמוד לדין במישור הדיוני ועקב כך נקבע דיון לטיעונים לעונש ומונה עבורו סניגור מטעם הסניגוריה הציבורית לייצגו בשלב הטיעונים לעונש.","הרשעה, התליית ההליכים וחידושם "
"ת""פ 19702-11-16","המאשימה טענה בתמצית כדלקמן: לנאשם רישום פלילי שכולל, בין השאר, הרשעות בעבירות של תקיפת שוטרים ותקיפת עובדי ציבור במספר הזדמנויות ואף ריצה מספר מאסרים בפועל בעבר (ת/10, ת/11, ת/12 ו-ת/13); תלוי ועומד כנגד הנאשם מאסר מותנה של 4 חודשים שהוא בר הפעלה בתיק הנוכחי (ת/12); לנאשם רקע פסיכיאטרי ובעבר חלק מההליכים הפליליים שנפתחו כנגדו הופסקו עקב מחלת נפש; מתחם העונש ההולם לתיק הנוכחי נע בין 6 ועד 18 חודשי מאסר בפועל והעונש הראוי בתוך המתחם לאחר הפעלת המאסר המותנה הוא 12 חודשי מאסר.",הטיעונים לעונש 
"ת""פ 19702-11-16","ההגנה טענה בתמצית כדלקמן: יש לתת משקל מיוחד לרקע הפסיכיאטרי של הנאשם כנתון משמעותי להקלה בעונשו; במהלך שנת 2016, הנאשם היה מאושפז בבית חולים פסיכיאטרי למשך 151 ימים; יש להסתפק בהפעלת עונש המאסר המותנה שתלוי ועומד כנגדו.",הטיעונים לעונש 
"ת""פ 19702-11-16","בית המשפט העליון קבע שישנה חומרה מיוחדת לעבירות אלימות שמבוצעות נגד עובדי ציבור בשל הפגיעה בערך החברתי של הבטחת התפקוד התקין של השירות הציבורי (ע""פ 4565/13 אמון חאלד נ' מדינת ישראל (פורסם בנבו, 4.11.23) בדברי כבוד השופטת דפנה ברק ארז).",מתחם העונש ההולם 
"ת""פ 19702-11-16","למדיניות הענישה הנוהגת בעבירה של תקיפת עובד ציבור אפנה לפסיקה שלהלן שבה הוטלו עונשי מאסר בפועל של 4 חודשים (רע""פ 1648/14 יפקח נ' מדינת ישראל (פורסם בנבו, 8.4.14); רע""פ 2065/14 אבו מדיגם נ' מדינת ישראל (פורסם בנבו, 9.6.14); רע""פ 7504/13 אלי נ' מדינת ישראל (פורסם בנבו, 22.12.13); רע""פ 7398/15 רחמימוב נ' מדינת ישראל (פורסם בנבו, 6.11.15)).",מתחם העונש ההולם 
"ת""פ 19702-11-16","על כן, הנני קובע שמתחם העונש ההולם בגין העבירה שבוצעה על ידי הנאשם ונסיבות ביצועה נע בין מאסר לתקופה קצרה ועד 10 חודשי מאסר בפועל, בתוספת מאסר על תנאי, פיצוי למתלוננים וקנס.",מתחם העונש ההולם 
"ת""פ 19702-11-16","בעת קביעת העונש המתאים בתוך מתחם העונש ההולם לקחתי בחשבון לקולא את הבעיות של הנאשם בתחום בריאות הנפש כפי שהוסבר בהרחבה בחוות הדעת הפסיכיאטריות שהתקבלו. כמו כן, לקחתי בחשבון לחומרה את הרישום הפלילי שלו לרבות הרשעותיו בעבירות אלימות נגד עובדי ציבור.",העונש המתאים בתוך מתחם העונש ההולם 
"ת""פ 19702-11-16","לפיכך, הנני משית על הנאשם את העונשים הבאים:",העונש המתאים בתוך מתחם העונש ההולם 
"ת""פ 19702-11-16",	א. 	5 חודשי מאסר בפועל. ,העונש המתאים בתוך מתחם העונש ההולם 
"ת""פ 19702-11-16","הנני מפעיל את המאסר המותנה של 4 חודשים שהוטל עליו ב-ת""פ 46166-11-14 של בית המשפט השלום בנתניה מיום 3.1.16 וזאת במצטבר לעונש שהוטל לעיל.",העונש המתאים בתוך מתחם העונש ההולם 
"ת""פ 19702-11-16","סך הכל ירצה הנאשם 9 חודשי מאסר בפועל בניכוי ימי מעצרו בימים 28 ו-29 יולי 2024, וכן בימים 17 ספטמבר 2024 ועד היום.",העונש המתאים בתוך מתחם העונש ההולם 
"ת""פ 19702-11-16",5 חודשי מאסר על תנאי והתנאי שבמשך שלוש שנים מהיום לא יבצע עבירת אלימות.,העונש המתאים בתוך מתחם העונש ההולם 
"ת""פ 19702-11-16","לאור מכלול נסיבותיו של הנאשם (העדר תעסוקה, העדר מקורות הכנסה ובעיות ארוכות שנים בתחום הנפש), לא מצאתי מקום להשית עליו פיצוי או קנס.",העונש המתאים בתוך מתחם העונש ההולם 
"ת""פ 19702-11-16","ניתן היום,  י""ג תשרי תשפ""ה, 15 אוקטובר 2024, במעמד הצדדים.",54678313
"ת""פ 19702-11-16",הישאם אבו שחאדה 54678313,54678313
"ת""פ 19702-11-16",נוסח מסמך זה כפוף לשינויי ניסוח ועריכה,54678313
"ת""פ 19702-11-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
