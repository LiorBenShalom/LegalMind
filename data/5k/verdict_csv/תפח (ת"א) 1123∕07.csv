verdict,text,part
"תפח (ת""א) 1123∕07","חוק העונשין, תשל""ז-1977",חקיקה שאוזכרה: 
"תפח (ת""א) 1123∕07","הנאשם הורשע לאחר שמיעת הראיות בתיק בכתב האישום המייחס לו עבירות של אינוס, מעשה סדום ומעשים מגונים בשני מקרים כלפי א', נכדתה של רעייתו, ילידת 31.10.96, המתגוררת יחד איתו באותו בית.",גזר-דין
"תפח (ת""א) 1123∕07","כמו כן הורשע הנאשם במעשה מגונה בד', קרובת משפחה נוספת, ילידת 23.10.96.",גזר-דין
"תפח (ת""א) 1123∕07","המדובר במעשים נתעבים ובזויים ביותר שביצע הנאשם בשתי הקטינות, וזאת בין השנים 2005-2006. בהכרעת-הדין עמדנו בהרחבה על נסיבות ביצוע העבירות ואיננו רואים לחזור עליהן אלא בקצירת האומר ככל שנדרש למידת הדין. ",גזר-דין
"תפח (ת""א) 1123∕07","כלפי הקטינה א' (אישומים 1 ו-2) המדובר במקרים קשים ביותר בהם בשתי הזדמנויות ביצע הנאשם עבירות מין חמורות. בהזדמנות הראשונה, במועד שאינו ידוע למאשימה בין השנים 2005-2006, לאחר שהקטינה הגיעה לדירה בה הוא שהה, הוא הושיב אותה על ברכיו והשכיב אותה על הספה חרף התנגדותה, הפשיל את תחתוניה ומכנסיה ובעזרת אצבעותיו פישק את איבר מינה. לאחר מכן פתח את מכנסיו הוציא את איבר מינו, נשכב על הקטינה והחדיר את איברו לאיבר מינה תוך שהוא מתעלם מתחינותיה כי יחדל. בהמשך הרים את הקטינה ונשא אותה לחדר השינה במצב שבו רגליה היו כרוכות סביב מותניו ואיבר מינו נוגע באיבר מינה, שם השכיבה על המיטה והחל ללקק את גופה מהחזה למטה עד שהגיע לאיבר מינה. בהמשך ביקש ממנה לשפשף את איבר מינו ואז החדיר את איבר מינו לאיבר מינה ואח""כ הורה לה לעמוד על ברכיה והחדיר את איבר מינו לפי הטבעת שלה.",גזר-דין
"תפח (ת""א) 1123∕07","הנאשם חדל ממעשיו רק לאחר שנשמעה דפיקה בדלת הדירה ואז ניצלה הקטינה את ההזדמנות וברחה לחדר השירותים כדי להתלבש. גם שם ניצל הנאשם את שהייתו במחיצת הקטינה, המשיך במעשיו הנתעבים, נגע עם אצבעותיו באיבר מינה והורה לה שלא לספר על המעשים לאיש.",גזר-דין
"תפח (ת""א) 1123∕07","בהזדמנות השניה, במועד לא ידוע במהלך שנת 2006 הגיע הנאשם לביתה של א' ששהתה בדירה לבדה, התיישב על הספה בסלון, השכיב אותה על הספה כשרגליה פתוחות וליקק את איבר מינה. בהמשך נשא אותה על הידיים לחדר השינה, השכיב אותה על המיטה וליקק את גופה מהחזה למטה ואח""כ החדיר את איבר מינו לאיבר מינו ובהמשך הורה לה להסתובב והחדיר את איבר מינו לפי הטבעת שלה עד שהגיע לסיפוק.",גזר-דין
"תפח (ת""א) 1123∕07","על-פי הרשעתו באישום השלישי ביצע הנאשם מעשה מגונה בקטינה ד' בעת ששהתה לבדה בביתה, הוא הושיב אותה על הספה, ירד על ברכיו, הרים את שמלתה והזיז את תחתוניה לצד וליקק את איבר מינה.",גזר-דין
"תפח (ת""א) 1123∕07","לחובת הנאשם עבר פלילי הכולל שלוש הרשעות, האחת בעבירה של תקיפת בת זוג ואיומים, בגינה נידון למאסר למשך חודש, שניה בעבירה של נסיון לבעילה באיומים, בגינה נידון למאסר למשך 4 שנים, והרשעה משנת 2007 בגין איומים כלפי אישתו.",גזר-דין
"תפח (ת""א) 1123∕07","מן הראוי לציין, כי בהרשעתו השניה, בתיק נסיון הבעילה, הורשע הנאשם על-פי הודאתו. מעובדות גזר-הדין עולה כי הנאשם ביצע נסיון לאינוס באמה של הקטינה א', כאשר הוא אוחז בסכין בידו ומורה לאם להתפשט והתפשט בעצמו.",גזר-דין
"תפח (ת""א) 1123∕07","גזר-הדין מתאר את הפחד שבו חיה אם הקטינה א' מפני הנאשם אשר נשוי לאמה ועמו גדלה מגיל צעיר. על התוצאות הנפשיות הקשות שנגרמו לאם הקטינה בעטיים של המעשים מרחיב גזר-הדין שם, את הדיבור.",גזר-דין
"תפח (ת""א) 1123∕07","בנוסף ל-4 שנות המאסר, הטיל בית המשפט באותו גזר-דין 18 חודשי מאסר על תנאי אשר הינם ברי הפעלה בתיק הנוכחי.",גזר-דין
"תפח (ת""א) 1123∕07","הוגשה בפנינו חוות-דעת מטעם המרכז להערכת מסוכנות וממנה עולה, כי מדובר בעבריין מין רצדיביסט עם רקע מגוון של אלימות, אשר פגע מינית בקורבנות מקבוצות גיל שונות וכאשר עבירות המין שלו נפרסו על פני תקופה ממושכת.",גזר-דין
"תפח (ת""א) 1123∕07",גם המאסר על תנאי שהיה תלוי ועומד כנגדו לא הרתיעו.,גזר-דין
"תפח (ת""א) 1123∕07",מאז עלייתו לארץ בשנת 99' לא הצליח לשמור על רצף תעסוקתי והמערכת הזוגית שלו עם סבתה של א' רוויה באלימות – פרמטרים המעלים את רמת מסוכנותו המינית בצורה ניכרת.,גזר-דין
"תפח (ת""א) 1123∕07","המסוכנות נקבעה, בין היתר, בשל העובדה שהנאשם מכור לאלכוהול, וכן בשל העובדה שהוא מכחיש את העבירות ואינו נוטל אחריות על מעשיו. כמו כן נקבע שהנאשם לא מוכן לעבור גמילה ונתון זה מהווה פקטור המתווסף להכחשתו הקשורה לרמת מסוכנות מוגברת בקרב מגלי עריות. לפיכך, נקבעה מסוכנותו המינית כגבוהה עד גבוהה מאד.",גזר-דין
"תפח (ת""א) 1123∕07","פנינו לקבלת תסקירי נפגע, אולם שתי האמהות של שתי הקטינות סירבו לחשוף את בנותיהן לשיחה נוספת על הנושא מחשש שתיפגענה פעם נוספת. לאור זאת, לא הוגשו בפנינו תסקירי קורבן.",גזר-דין
"תפח (ת""א) 1123∕07","דומנו, שאין צורך להכביר מילים אודות הנזק הנפשי שמלווה קורבן של עבירת מין עד אחרית ימיו. אם אמור הדבר לגבי בגירים, הרי שבעתיים אמור הוא לגבי קטינים שנפשם הרכה פגיעה יותר.",גזר-דין
"תפח (ת""א) 1123∕07",חומרתן הרבה של עבירות המין כלפי קטינים הודגשה לא פעם בפסיקתו של בית משפט זה ובית המשפט העליון.,גזר-דין
"תפח (ת""א) 1123∕07","יפים לענייננו הדברים שנאמרו בע""פ 5229/07 פלוני נ' מדינת ישראל, תק-על 2008(3), 2015, מפי כב' השופט ג'ובראן:",גזר-דין
"תפח (ת""א) 1123∕07","באותו פסק-דין מצטט בית המשפט מפסק-הדין בע""פ 701/06 פלוני נ' מדינת ישראל, שם נאמר:",גזר-דין
"תפח (ת""א) 1123∕07","דומה, שהדברים נכתבו בענייננו ואם נחליף את המילים ""אב המבצע עבירות מין בבתו"" ב""סב המבצע עבירות מין בנכדתו"", אפשר יהיה לומר שהדברים נאמרו על המעשים שבפנינו.",גזר-דין
"תפח (ת""א) 1123∕07","ובאשר לרמת הענישה ההולמת את העבירות שביצע הנאשם דנן, סקר בית המשפט העליון בע""פ 487/07 פלוני נ' מדינת ישראל, תק-על 2008(1), 1235 את העונש הראוי לעברייני מין בעבירות דומות וקבע כי גם עונש של 20 שנות מאסר אינו חמור מדי בהתחשב בסבל וביסורים שנגרמים לקורבנות. ",גזר-דין
"תפח (ת""א) 1123∕07","בענייננו, אומנם לא הוגש תסקיר קורבן אבל במסגרת הראיות שהונחו בפנינו בטרם הכרעת-הדין, למדנו על הנזקים הנפשיים הנמשכים של קורבנות העבירה ועל הטראומה ארוכת הטווח שחוו וחוות הקטינות עד עצם היום הזה, ומן הסתם עוד לשנים הרבה ועל הצלקות שילוו את חייהן מכאן ואילך.",גזר-דין
"תפח (ת""א) 1123∕07",חומרה יתרה נובעת גם מעניין הרשעתו הקודמת בעבירה דומה של הנאשם. הוא ביצע את העבירות נשוא הדיון כאשר תלוי ועומד כנגדו מאסר על תנאי ממושך בר הפעלה ותקופה קצרה לאחר שיצא מבית הסוהר שם ריצה עונש בגין עבירה דומה. ללמדך שמדובר ברצדיביסט חסר תקנה שרק כליאתו בבית הסוהר למשך תקופה ממושכת והרחקתו מהחברה תבטיח את שלום הציבור.,גזר-דין
"תפח (ת""א) 1123∕07","על כך יש להוסיף לחומרה גם את העובדה שאין מדובר במעשה בודד וחד פעמי, אלא בסדרת מעשים שנעשו לאורך זמן.",גזר-דין
"תפח (ת""א) 1123∕07","לאור כל האמור לעיל, אנו גוזרים על הנאשם את העונשים הבאים:",גזר-דין
"תפח (ת""א) 1123∕07","א.	18 וחצי שנות מאסר, החל מיום מעצרו בתאריך 12.11.07.",גזר-דין
"תפח (ת""א) 1123∕07","הננו מפעילים את המאסר על תנאי של 18 חודשים נשוא תיק פ.ח. (תל-אביב) 1103/01 מתאריך 20.1.02, וזאת במצטבר לעונש המאסר שהוטל בתיק הנוכחי, באופן שסה""כ ירצה הנאשם 20 שנות מאסר בפועל.",גזר-דין
"תפח (ת""א) 1123∕07","הננו מטילים 18 חודשי מאסר על תנאי שתוך 3 שנים מיום שחרורו ממאסר לא יעבור עבירות מין כמשמעותן בפרק י' סימן ה' לחוק העונשין, התשל""ז-1977, לרבות נסיון וכל עבירת אלימות שהיא מסוג פשע.",גזר-דין
"תפח (ת""א) 1123∕07","פיצוי למתלוננת א' בסך של 15,000 ₪, ולמתלוננת ד' בסך של 5,000 ₪, תוך 6 חודשים מהיום.",5129371
"תפח (ת""א) 1123∕07","יודגש כי גובה הפיצוי אינו משקף את חומרת העבירות ואת הנזקים הנפשיים שנגרמו למתלוננות, אלא נותן מענה כלשהו לצורך בעזרה נפשית שיזדקקו לו המתלוננות.",5129371
"תפח (ת""א) 1123∕07","ניתנה היום, ד' בתשרי, תש""ע (22 בספטמבר 2009), במעמד הצדדים. __________________        ____________________              ________________",הודע לנאשם על זכותו לערער תוך 45 יום.
"תפח (ת""א) 1123∕07",נ' אחיטוב 54678313-1123/07,הודע לנאשם על זכותו לערער תוך 45 יום.
"תפח (ת""א) 1123∕07","   נ' אחיטוב, שופטת                      מ' דיסקין, שופטת     	                   ר' בן-יוסף, שופט",הודע לנאשם על זכותו לערער תוך 45 יום.
"תפח (ת""א) 1123∕07","              אב""ד",הודע לנאשם על זכותו לערער תוך 45 יום.
"תפח (ת""א) 1123∕07",נוסח מסמך זה כפוף לשינויי ניסוח ועריכה,הודע לנאשם על זכותו לערער תוך 45 יום.
"תפח (ת""א) 1123∕07","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",הודע לנאשם על זכותו לערער תוך 45 יום.
