verdict,text,part
תפ (נצ') 1257∕01," נגד הנאשם כאן הוגש כתב אישום לבית משפט השלום בנצרת בתיק 2225/01 בעבירות של קבלת רכב גנוב, נהיגה ברשלנות ובקלות ראש, סטיה מנתיב הנסיעה, גרימת חבלה לאדם ונזק לרכוש, הפקרה לאחר פגיעה, אי מסירת פרטים ושיבוש מהלכי משפט. בד בבד להגשת כתב האישום הוגשה בקשה למעצר עד תום ההליכים  ובית המשפט החליט לדחותה ולאפשר לנאשם חלופת מעצר בבית אביו בכל שעות היממה. ",גזר דין
תפ (נצ') 1257∕01,"הנאשם היפר את הוראות ההחלטה בכך שיצא את הבית, הגיע לקופת חולים בנצרת, גנב את תיקה של אחת העובדות, נטל את מפתחות רכבה ובאמצעותם גנב את הרכב. למחרת נמצא כי החזיק ברשותו 10 אריזות  שהכילו סם מסוכן מסוג הרואין שמשקלן הכולל למעלה מ- 36 גרם וכן 5 טבליות של סם מסוכן מסוג אקסטזי.",גזר דין
תפ (נצ') 1257∕01,"על מעשיו אלה הואשם בעבירות של החזקת סם מסוכן שלא לשימוש עצמי בלבד, גניבת רכב, גניבה והפרת הוראה חוקית והוא נתון במעצר עד תום ההליכים מאז 14.12.01.",גזר דין
תפ (נצ') 1257∕01,"הנאשם בחר להודות בעובדות כתב האישום, הורשע על סמך הודאתו ואף ביקש ובקשתו נענתה, לצרף את תיק בית משפט השלום הנ""ל כאן ולהביאו בחשבון לענין הענישה.",גזר דין
תפ (נצ') 1257∕01,"לבקשת סניגורו נערך תסקיר מטעם שירות המבחן בעניינו אשר בשורתו האחרונה הוערך כי, בשלב זה, אין הנאשם מסוגל להפיק תועלת מקשר טיפולי ולפיכך לא הומלץ לילך בדרך זו.",גזר דין
תפ (נצ') 1257∕01,"מן התסקיר ניתן לדלות כי המדובר באדם כבן 32 שנה נשוי ואב ל- 4 ילדים, פועל מתוך רמה שכלית דלה ובעל תפיסה שטחית וקונקרטית, הוא בן למשפחה המונה 15 נפשות והוא היחיד שלחובתו עבר פלילי במשפחה. הנאשם נשר מלימודים בתום שבע שנות לימוד והחל להשתמש בסמים בגיל ההתבגרות. הוא הופנה לשרות המבחן מספר פעמים ונעשו מספר נסיונות לטיפול בו בגמילה אך הוא נשר מתכניות אלה. הנאשם קיבל אחריות על מעשיו בפני קצין המבחן וטען כי עשה את המעשים מתוך פזיזות ובשל השפעת סמים.",גזר דין
תפ (נצ') 1257∕01,עברו הפלילי של הנאשם כפי שהוא משתקף מרשימת הרשעותיו הקודמות מלמד על 12 רישומים שעיקרן עבירות רכוש ואלימות .הוא ריצה מספר פעמים ענשי מאסר בפועל ונידון אף למאסרים על תנאי שבמבחן שניים מהם לא עמד בבצעו את מעשי העבירה בתיק זה ובמבחנו של השלישי לא עמד בבצעו את מעשי העבירה בתיק בית משפט השלום נצרת ת.פ 2225/01 אשר צורף כאן כאמור. ,גזר דין
תפ (נצ') 1257∕01,"ב""כ המאשימה הצביעה על חומרת העבירות, על היותן מבוצעות לאחר שניתן בו אימון והוא שוחרר למעצר בית, על רצף עבירותיו מאז בגרותו וחוסר ההרתעה מקיומם של המאסרים על תנאי.",גזר דין
תפ (נצ') 1257∕01,"לפיכך, עתרה להטלת ענישה מכאיבה הכוללת הרחקתו מן החברה לזמן ממושך.",גזר דין
תפ (נצ') 1257∕01,"ב""כ הנאשם ביקש להביא במנין השיקולים לקולא את הודאתו בעובדות והחסכון בזמן שיפוטי כולל הצורך, לדעתו, ללמוד מכך על רצונו לפתוח דף חדש. כן הפנה למצבו המשפחתי בהיותו אב ל- 4 ילדים שאחד מהם חולה במחלה קשה. הוא עתר לאפשר לו לצאת ממערבולת מעשיו בעבר ולפתוח לו פתח תקוה לעתיד.",גזר דין
תפ (נצ') 1257∕01,הנאשם בדברו האחרון הסביר כי מעשיו בוצעו בשל השימוש בסם.,גזר דין
תפ (נצ') 1257∕01,"בבואי למוד לנאשם את הענישה שראוי לנקוט בה בגין מעשיו כאן ובתיק בית משפט השלום המצורף, הבאתי במנין השיקולים הן את אלה שנטענו על ידי ב""כ המאשימה והן את אלה מנגד מטעמו של ב""כ הנאשם.",גזר דין
תפ (נצ') 1257∕01,"המסקנה כאן ברורה והיא כי יש להחמיר עם הנאשם אשר מבצע לאורך כל חיי בגרותו עבירות ברצף ומאסרים בפועל ועל תנאי לא הרתיעוהו. יחד עם זאת הבאתי כאמור, במנין השיקולים, בעיקר לענין אורכה של תקופת המאסר בפועל שתוטל עליו להלן, את הצורך באיזון לאור נסיבותיו האישיות כמתואר בתסקיר ועל ידי הסניגור שעשה כל מאמץ על מנת לשכנעני כי יש לראות את עניינו לקולא, אך לצערי, לא אוכל להשתכנע מכך.",גזר דין
תפ (נצ') 1257∕01,לאחר שקילת כלל הנסיבות כאמור אני מחליט לגזור לנאשם את הענשים הבאים:,גזר דין
תפ (נצ') 1257∕01,א)	30 חדשי מאסר לריצוי בפועל. מניינו של מאסר זה מיום 14.12.01 וכן  ינוכו הימנו 13 ימים בהם שהה במעצר בתיק בית משפט השלום שצורף. נ,גזר דין
תפ (נצ') 1257∕01,"ב)	15 חדשי מאסר על תנאי למשך שנתיים על כל עבירת רכוש או עבירה לפי פקודת הסמים המסוכנים (נוסח חדש) תשל""ג – 1973.",גזר דין
תפ (נצ') 1257∕01,ג)	פסילה בפועל מיקבל או מהחזיק רשיון נהיגה מסוג כלשהו למשך שנתיים מתום מאסרו בפועל כאמור לעיל.,גזר דין
תפ (נצ') 1257∕01,ד)	פסילה של שנה על תנאי למשך שנתיים מתום מאסרו בפועל מיקבל או מהחזיק רשיון נהיגה כלשהו.,גזר דין
תפ (נצ') 1257∕01,"אני מחליט להפעיל את שלושת ענשי המאסר על תנאי שהוטלו על הנאשם בתיקי בית משפט השלום נצרת ת.פ. 7195/95 (6 חדשים) ות.פ. 5747/99 (12 חדשים) ובית משפט שלום הקריות (נהריה) ת.פ. 2736/01 (6 חדשים). נוכח הודאתו בעובדות וצירוף תיק בית משפט השלום האמור כאן ושמא אף בתקוה אחרונה כי יפיק את הלקח הדרוש הפעם, אני מחליט  כי כל ענשי המאסר המופעלים כאמור ירוצו בחופף בינם לבין עצמם ואך מניינם הכולל ירוצה במצטבר לענש המאסר בפועל כדלעיל, כך שבסך הכל ירצה 42 חדשי מאסר בפועל בניכוי תקופות מעצרו שפורטו לעיל. ",גזר דין
תפ (נצ') 1257∕01,לא בלי היסוס החלטתי להימנע מהטלת קנס אשר אילו הוטל היה בו אך כדי לפגוע במידה שאינה ראויה ברעייתו ובילדיו הקטנים שעליהם היה רובץ תשלומו של הקנס נוכח היות הנאשם מרצה מאסר בפועל לתקופה לא קצרה.,גזר דין
תפ (נצ') 1257∕01,"ניתן היום כ""ט בסיון, תשס""ב  (09 ביוני 2002) במעמד הצדדים. ב",גזר דין
תפ (נצ') 1257∕01,נוסח זה כפוף לשינויי עריכה וניסוח,"חיים גלפז, שופט"
