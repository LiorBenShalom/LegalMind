verdict,text,part
"תפ""ח 1064∕05",      נ   ג   ד,מדינת ישראל
"תפ""ח 1064∕05",יעקב קדמי   על הדין בפלילים - חוק העונשין - חלק ראשון,ספרות:
"תפ""ח 1064∕05","ש""ז פלר, ""האמנם שונה נפקותו של נסיון לבצע ,עבירת-תנאי"" מזו של ביצוע המושלם"", עיוני משפט, י (תשמ""ד-תשמ""ה) 413",כתבי עת:
"תפ""ח 1064∕05","ש' ז' פלר, ""האמנם שונה נפקותו של"", עיוני משפט, כרך י (תשמ""ד-תשמ""ה) 413",כתבי עת:
"תפ""ח 1064∕05","חוק העונשין, תשל""ז-1977: סע'  20, 52(ב)(1), 144(א), 34כד, 378, 381(ב), 452, 454, 499(א)(1), ב ח' של פרק י', בפרק יא",חקיקה שאוזכרה: 
"תפ""ח 1064∕05",פקודת הפרשנות (נוסח חדש),חקיקה שאוזכרה: 
"תפ""ח 1064∕05",יעקב קדמי   על הדין בפלילים - חוק העונשין - חלק ראשון,ספרות:
"תפ""ח 1064∕05","ש""ז פלר, ""האמנם שונה נפקותו של נסיון לבצע ,עבירת-תנאי"" מזו של ביצוע המושלם"", עיוני משפט, י (תשמ""ד-תשמ""ה) 413",כתבי עת:
"תפ""ח 1064∕05","ש' ז' פלר, ""האמנם שונה נפקותו של"", עיוני משפט, כרך י (תשמ""ד-תשמ""ה) 413",כתבי עת:
"תפ""ח 1064∕05","חוק העונשין, תשל""ז-1977: סע'  20, 52(ב)(1), 144(א), 34כד, 378, 381(ב), 452, 454, 499(א)(1), ב ח' של פרק י', בפרק יא",חקיקה שאוזכרה: 
"תפ""ח 1064∕05",פקודת הפרשנות (נוסח חדש),חקיקה שאוזכרה: 
"תפ""ח 1064∕05","הנאשם שבפנינו הורשע על-פי הודאתו, במסגרת הסדר טיעון, בביצוע עבירות של קשירת קשר לפשע, לפי סעיף 499(א)(1) לחוק העונשין, התשל""ז-1977 (להלן – חוק העונשין), היזק בחומר נפיץ, לפי סעיף 454 יחד עם סעיף 452 לחוק העונשין, והחזקת נשק שלא כדין, לפי סעיף 144(א) לחוק העונשין.",השופט ישעיהו שנלר:
"תפ""ח 1064∕05","כתב האישום כלל שני אישומים, בהם פורטו בהרחבה מעשיו של הנאשם, וכדלקמן:",השופט ישעיהו שנלר:
"תפ""ח 1064∕05","הרקע לאישום הראשון, הנו סכסוך שפרץ בין סעיד שאבי, תושב הוד השרון (להלן – שאבי) לבין חי אדיב, ראש העיר הוד השרון (להלן – ראש העיר), בנוגע לחריגות שימוש ובניה שביצע שאבי במקרקעין, המצויים בתחומי המרחב התכנוני של העיר. על רקע זה, הוחלפו דברים קשים בין שאבי לבין ראש העיר, ובספטמבר 2004 אף איים שאבי על ראש העיר, כי יפגע בגופו, והוא הועמד בגין מעשה זה לדין.",השופט ישעיהו שנלר:
"תפ""ח 1064∕05","הנאשם, שהיה ידיד קרוב של בנו המנוח של שאבי, קשר במועד שקדם ליום 25.2.05, קשר עם שאבי, לפיו בעת שישהה שאבי בחו""ל, ישליך הנאשם רימון על ביתו של ראש העיר. בתאריך 25.2.05 יצא שאבי לחו""ל.",השופט ישעיהו שנלר:
"תפ""ח 1064∕05","בתאריך 28.2.05, בסמוך לשעה 02:18 לפנות בוקר, בעת שראש העיר ובני ביתו ישנו את שנתם, בביתם שבהוד השרון (להלן – הבית), השליך הנאשם אל הבית רימון רסס צה""לי. הרימון התפוצץ על סף דלת הסלון, בקומה הראשונה, וכתוצאה מכך נגרם נזק לרצפת מרפסת הבית, לחלקו החיצוני של קיר הבית ולשמשת דלת הסלון.",השופט ישעיהו שנלר:
"תפ""ח 1064∕05","לפי עובדות האישום השני, ביום 31.3.05, בסמוך לשעה 08:00, החזיק הנאשם בחלקת הקרקע של המשק המשפחתי במושב אלישמע, ובסמוך לקרוואן בו הוא מתגורר, רימון רסס צה""לי שלא כדין, אשר הוטמן בתוך גרב, ארוז בשקית ניילון.",השופט ישעיהו שנלר:
"תפ""ח 1064∕05","בהתאם להסדר הטיעון, הודה הנאשם בעובדות כתב האישום, מיום 28.4.05, כלשונן. ביחס לעונש, הסכימו הצדדים כי המאשימה תטען לתקופת מאסר של שלוש שנים בפועל, בעוד שההגנה תטען לתקופת מאסר של שנתיים בפועל. כן יוטל על הנאשם מאסר על תנאי.",השופט ישעיהו שנלר:
"תפ""ח 1064∕05","בנוסף, התייחסו הצדדים לשני מאסרים על תנאי, התלויים ועומדים כנגד הנאשם, בשל הרשעה קודמת, בבית משפט השלום בכפר סבא (ת""פ 2095/04, 2218/04), שם הורשע הנאשם, על פי הודאתו, בעבירות של איומים, הפרעה לעובד ציבור, היזק לרכוש במזיד, תקיפת עובד ציבור והפרעה לשוטר במילוי תפקידו. בשל עבירות אלו נגזרו על הנאשם, בין היתר, 12 חודשי מאסר על תנאי, שלא יעבור במשך שלוש שנים עבירה של תקיפת עובד ציבור (להלן – המאסר המותנה), ו-3 חודשי מאסר על תנאי, שלא יעבור במשך שלוש שנים עבירה של הפרעה לעובד ציבור והיזק בזדון. ",השופט ישעיהו שנלר:
"תפ""ח 1064∕05","הצדדים הסכימו כי המאסר על תנאי לתקופה של שלושה חודשים, יופעל, אך בחופף למאסר בפועל שייגזר על הנאשם.",השופט ישעיהו שנלר:
"תפ""ח 1064∕05","ביחס למאסר המותנה, בשל תקיפת עובד ציבור, עבירה לפי סעיף 381(ב) לחוק העונשין, חלוקים הצדדים בשאלת עצם הפעלתו, כשהמאשימה מסכימה במסגרת הסדר הטיעון, כי גם אם יחליט בית המשפט להורות על הפעלתו, הוא יופעל לכל היותר כשמחציתו במצטבר.",השופט ישעיהו שנלר:
"תפ""ח 1064∕05","ב""כ המאשימה הציג בפנינו את רישומו הפלילי של הנאשם (ע/1), ממנו עולה, כי לנאשם 3 רישומים קודמים, הכוללים עבירות של אלימות, ובכללן, תקיפת עובד ציבור וכן עבירות בתחום הרכוש והסמים, בהן הורשע הנאשם בבית המשפט לנוער בכפר סבא. כמו כן הגיש ב""כ המאשימה את הכרעת הדין וגזר הדין, מיום 19.10.04, שניתנו בעניינו של הנאשם בבית משפט השלום בכפר סבא (ע/2).",טיעוני המאשימה לעונש:
"תפ""ח 1064∕05","בדיון שבפנינו, ביקש ב""כ המאשימה לגזור על הנאשם עונש מאסר של שלוש שנים בפועל, וכן ביקש להפעיל את עונש המאסר על תנאי בן השלושה חודשים, שנגזר על הנאשם בבית משפט השלום בכפר סבא, כמוסכם בין הצדדים לפי הסדר הטיעון. בנוסף, עתר ב""כ המאשימה, להפעיל את עונש המאסר המותנה, במצטבר בחציו, כך שבסופו של דבר ירצה הנאשם תקופת מאסר בפועל של שלוש וחצי שנים. כן ביקש כי תוטל על הנאשם תקופת מאסר על תנאי משמעותית.",טיעוני המאשימה לעונש:
"תפ""ח 1064∕05","לטענת ב""כ המאשימה יש לגזור על הנאשם 3 שנות מאסר בפועל, ולא להסתפק בשנתיים מאסר בלבד, בשל חומרת מעשיו של הנאשם, קרי, השלכת רימון הרסס הצה""לי לבית ראש העיר, שעה שישנו בו אנשים, תוך סיכון חיי אדם, והחזקת רימון רסס צה""לי.",טיעוני המאשימה לעונש:
"תפ""ח 1064∕05","במסגרת הסדר הטיעון, נלקחו בחשבון שיקולים לזכותו של הנאשם, כגון גילו הצעיר של הנאשם, והודייתו במעשים אשר הובילה לקיצור ההליכים בבית המשפט. בנוסף, עולה כי מדובר בבחור צעיר שיש לו פוטנציאל להיות אדם חיובי ואינטליגנטי. כמו כן, הפנה התובע לנסיבותיו האישיות.",טיעוני המאשימה לעונש:
"תפ""ח 1064∕05","יחד עם זאת ציין ב""כ המאשימה, כי יש צורך בהעברת מסר ברור מבית המשפט, אשר יש בו כדי להוקיע את תופעת האלימות הגואה במדינת ישראל, ובמיוחד כשמדובר בפגיעה בשלטון החוק, ובמירקם השילטוני והחברתי במדינה. כל זאת כאשר ברקע עומד סכסוך עם ראש העיר, בענייני קרקעות שלא ניתן לבנות בהן.",טיעוני המאשימה לעונש:
"תפ""ח 1064∕05","בדיון שהתקיים בפנינו, גולל ב""כ הנאשם את רקע חייו של הנאשם. הנאשם, כיום כבן 23, נולד לתוך בית בו שני ההורים אינם מתפקדים – האם, אישה חולה בליבה מגיל צעיר, והאב, איש אלים כלפי ילדיו, שלא עבד, ולא עשה את המוטל עליו. אחותו של הנאשם, הגדולה ממנו ב-6 שנים, היא זו אשר גידלה את הנאשם. לדברי ב""כ הנאשם, בשל מחסור באוכל בבית, נאלץ הנאשם לעזוב את בית הספר כבר בגיל 14, והחל לעבוד בעבודות מזדמנות, על מנת להשיג כסף למחייה ולאוכל. לדבריו, מצב דברים זה, הוא אשר הביא את הנאשם כבר בגיל 17 לשבת על ספסל הנאשמים בבית המשפט לנוער, ולהרשעותיו הקודמות, שבגינן גם נמצא בלתי מתאים לשירות צבאי.",טיעוני ההגנה לעונש:
"תפ""ח 1064∕05","על רקע האמור, עתר ב""כ הנאשם להטיל על הנאשם עונש מאסר לתקופה של שנתיים בלבד. לטענתו, יש לקחת בחשבון במסגרת מכלול השיקולים את נסיבותיו האישיות של הנאשם ואת העובדה שהודה בבית המשפט במעשים המיוחסים לו, עוד טרם החלה פרשת הראיות. כמו כן ציין ב""כ הנאשם את החרטה והצער שהביע הנאשם על המעשה שעשה, תוך שהוא מפנה למכתב מיום 14.11.05, שכתב לראש העיר, לבקשת הנאשם (ענ/1).",טיעוני ההגנה לעונש:
"תפ""ח 1064∕05","לטענת ב""כ הנאשם, עונש מאסר של שנתיים על הנאשם, הנו העונש הראוי במקרה זה, ויהיה בו להותיר בפני הנאשם את האפשרות, בתום ריצוי העונש, לחזור ולתפקד בצורה נורמטיבית, תוך תקווה שכך אכן יעשה.",טיעוני ההגנה לעונש:
"תפ""ח 1064∕05","הנאשם עצמו הביע צערו על אשר אירע, תוך שהוסיף כי לא היתה לו כוונה לפגוע, אלא רק להפחיד.",טיעוני ההגנה לעונש:
"תפ""ח 1064∕05","לעניין העונש, הפנו שני הצדדים לגזר דינו של כב' השופט טימן, בתפ""ח 1135/04  (ת""א) מדינת ישראל נ' רועי כהן, תק-מח 2004(4), 5990, אשר דן בעניין דומה לעניין זה שבפנינו, כשכל אחד מהצדדים מבקש ללמוד ממנו, לחיזוק טענותיו ועמדתו.",דיון:
"תפ""ח 1064∕05","באותו מקרה, הואשם הנאשם שם, מלכתחילה, בעבירה של היזק בחומר נפיץ, וכן בעבירות נשק, אולם, במסגרת כתב האישום המתוקן, השתנו הוראות החיקוק, להוראות קלות יותר, של נשיאת והחזקת נשק, וכן היזק בזדון בלבד. גם באותו מקרה, במסגרת הסדר הטיעון, טענה המאשימה לעונש מאסר של שלוש שנים מאסר בפועל, ואולם, בית המשפט גזר את דינו של הנאשם שם, לשנתיים מאסר בפועל בלבד.",דיון:
"תפ""ח 1064∕05","מחד גיסא, הנאשם שם המתין עד חזרתם של עובד הציבור ורעייתו לביתם, וכתוצאה מזריקת רימון הרסס, אל עבר חצר הבית, התנפץ חלון חדר בנו של עובד הציבור, שם שהו אותה עת, הבן וחברתו, ונגרמו להם שריטות קלות.",דיון:
"תפ""ח 1064∕05","מאידך גיסא, באותו מקרה, הומרו העבירות לעבירות קלות יותר, ומשכך גם הועבר הדיון לדן יחיד. באותו מקרה, עברו של הנאשם היה כמעט נקי, כשגם שם דובר בנאשם צעיר, אשר גם לו, זה עונש המאסר הראשון. כך גם התחשב בית המשפט שם, בפיצוי שפסק למתלונן.",דיון:
"תפ""ח 1064∕05","המקרה דנן, חמור מהמקרה שנדון בפני כב' השופט טימן. ראשית, אכן כטענת ב""כ המאשימה, העבירות בהן הורשע הנאשם שם, קלות יותר. שנית, במקרה דנן, הורשע הנאשם גם בעבירה של קשירת קשר לפשע, לפי סעיף 499(א)(1) לחוק העונשין, וזאת, בגין הקשר שקשר עם שאבי לזריקת הרימון.",דיון:
"תפ""ח 1064∕05","בנוסף, יש להפנות גם לעברו הפלילי של הנאשם, הכולל, תקיפת עובדי ציבור, על כל המשתמע מכך, וכולל, העובדה שסבר כי בדרך זו ראוי לפתור בעיות.",דיון:
"תפ""ח 1064∕05","אין צורך להכביר מילים בדבר החומרה של איום על עובדי ציבור, הממלאים תפקידם. על בתי המשפט להעביר לציבור מסר ברור וחד משמעי, על מנת לשרש את התופעה של שימוש באלימות בכלל, ובפגיעה בעובדי ציבור בפרט, לרבות, פגיעה ברכושם, כאשר המטרה היא, הרתעתם מלמלא תפקידם כדין.",דיון:
"תפ""ח 1064∕05","עם זאת, יש להתחשב, אכן, בגילו הצעיר של הנאשם, ובנסיבותיו האישיות, כפי שפרטן ב""כ הנאשם בפנינו. כך גם יש להתחשב בהודאתו של הנאשם, בטרם שמיעת ההוכחות, ובחרטה שהביע.",דיון:
"תפ""ח 1064∕05","לאחר ששקלנו את מכלול השיקולים, נראה לנו כי יש מקום לכבד את הסדר הטיעון, אולם ברף הגבוה וכי עונש המאסר בפועל, הראוי בנסיבות העניין, הנו אכן מאסר בפועל לשלוש שנים.",דיון:
"תפ""ח 1064∕05","לעניין הפעלת עונש המאסר המותנה, טען ב""כ המאשימה, כי יש להפעיל העונש  שהוטל על הנאשם בבית משפט השלום בכפר סבא, העומד לשיטתו בתנאי גזר הדין. לטענתו, המבחן להפעלת מאסר על תנאי הנו מבחן מהותי ולא טכני, דהיינו, יש לבחון אם מתקיימים יסודות עבירת התנאי בעבירה הנוספת, אשר יכולה להיות רחבה יותר, או לפחות שווה, לעבירה שלגביה הוטל התנאי.",הפעלת המאסר המותנה:
"תפ""ח 1064∕05","במסגרת טיעוניו בענין זה, הפנה ב""כ המאשימה לדברי כב' השופט לוי, בע""פ 4517/04 אחמד מסרואה נ' מדינת ישראל, תק-על 2005(1), 2936, לפיהם, אין לבחון רק את הוראות החיקוק עצמן, אלא גם את המעשה העומד לדיון. כך הוסיף ב""כ המאשימה, כי אין מחלוקת כי ראש העיר, במקרה דנן, הוא בבחינת ""עובד ציבור"", וכי קיים קשר בין התקיפה לבין תפקידו של ראש העיר. לדבריו, אין זה רלוונטי כי במקרה זה פגע הרימון שהשליך הנאשם, בדלת הסלון. זריקת הרימון נעשתה תוך ידיעה כי האדם – ראש העיר, במקרה זה - נמצא מאחורי הדלת, ועל כן התקיימה המודעות אצל הנאשם, כי במעשיו הוא עשוי לפגוע בבני האדם הנמצאים אותה עת בבית. לטענת ב""כ המאשימה, יש לראות במעשיו של הנאשם משום תקיפתו של ראש העיר, או לכל הפחות, ניסיון לתקיפה, כשלצורך כך לא נדרשת מצד הנאשם כוונה מיוחדת, אלא רק קיומה של מחשבה פלילית. ",הפעלת המאסר המותנה:
"תפ""ח 1064∕05","מנגד, טען ב""כ הנאשם כי לא הוצגה תשתית ראייתית כלשהי על כך שנגרם נזק בתוך ביתו של ראש העיר, כך גם אין כל אינדיקציה כי היתה כוונה כלשהי מצד הנאשם לפגוע בראש העיר עצמו. לדבריו, אין בעבירה בה הואשם הנאשם, ובעובדות המקימות את כתב האישום, כדי לגבש עבירת תקיפה, לצורך הפעלת המאסר המותנה, כדרישת המאשימה. לטענתו, יסודותיה של עבירת התקיפה, היא, עבירת התנאי, לא הוכחו. והרי, כך הסביר, עבירת התקיפה מצויה בסימן ח' של פרק י' לחוק העונשין, הדן בפגיעות בגוף, בעוד שהעבירה בה מואשם הנאשם כעת, היזק בחומר נפיץ, ממוקמת בפרק י""א לחוק העונשין, הדן בפגיעה ברכוש. הזהות היחידה לעניין עבירת התקיפה של עובד ציבור, הנה לדעתו, ""ראש העיר"", כעובד ציבור, אולם אין די בכך לצורך הפעלת התנאי. בכתב האישום אין כל איזכור ביחס ל""תקיפה"" או ל""ניסיון לתקיפה"", וכך גם לא הוכח כי נגרם לראש העיר, נזק פיזי כלשהו.",הפעלת המאסר המותנה:
"תפ""ח 1064∕05","יוצא מן האמור, כי המחלוקת בין הצדדים בנקודה זו, מתמקדת בשאלה, האם הרשעת הנאשם בעבירה של היזק בחומר נפיץ, לפי סעיף 454 יחד עם סעיף 452 לחוק העונשין, יכולה להפעיל את המאסר המותנה, שהוטל על הנאשם בגין תקיפת עובד ציבור, שהיא עבירת התנאי.",הפעלת המאסר המותנה:
"תפ""ח 1064∕05","סעיף 52(ב)(1) לחוק העונשין קובע בזו הלשון, לעניין עונש המאסר על תנאי:",הפעלת המאסר המותנה:
"תפ""ח 1064∕05","הפסיקה העניקה פרשנות רחבה לניסוחו של סעיף זה. כך, הנשיא שמגר, בע""פ 624/75 גלאגל נ' מדינת ישראל, פ""ד ל(2), 222:",הפעלת המאסר המותנה:
"תפ""ח 1064∕05","כך גם קבע בית המשפט העליון, ביחס לפרשנות זו, בע""פ 49/80  מסילתי ואח' נ' מדינת ישראל, פ""ד  לד(3), 808: ",הפעלת המאסר המותנה:
"תפ""ח 1064∕05","ראו גם עניין אחמד מסרואה דלעיל, ובמיוחד, דבריו של כב' השופט עדיאל.",הפעלת המאסר המותנה:
"תפ""ח 1064∕05","בהתאם לפסיקת בית המשפט העליון, ולפי גישתו של המלומד פלר (ראו: ""האמנם שונה נפקותו של   נסיון לבצע ""עבירת-תנאי"" מזו של ביצועה המושלם?"", עיוני משפט י(2), 413), עלינו לבחון את היחס והחפיפה בין שתי העבירות, עבירת התנאי והעבירה בה הורשע הנאשם בפנינו. לשון אחר, עלינו לבחון האם יש לראות בעבירת התנאי (עבירת התקיפה) כ""נבלעת"" בתוך העבירה הנוספת שביצע הנאשם (עבירת ההיזק), בהתאם ליסודות עבירת התנאי, מול יסודות התנהגותו של הנאשם כפי שהורשע בהם, ועל פי עובדות כתב האישום. מוסיף המלומד פלר לעניין זה, בחיבורו המוזכר לעיל:",הפעלת המאסר המותנה:
"תפ""ח 1064∕05","עבירת התנאי במקרה דנן, הנה עבירה של תקיפת עובד ציבור, לפי סעיף 381(ב) לחוק העונשין:",הפעלת המאסר המותנה:
"תפ""ח 1064∕05","העבירה בה הורשע הנאשם בהליך שבפנינו, הנה עבירה לפי סעיף 454, היזק בחומר נפיץ, יחד עם סעיף 452 לחוק העונשין. סעיף 452 לחוק העונשין, מגדיר היזק בזדון, כך: ""ההורס נכס או פוגע בו במזיד ושלא כדין, דינו – מאסר שלוש שנים, והוא אם לא נקבע עונש אחר"", ואילו סעיף 454 לחוק העונשין קובע:",הפעלת המאסר המותנה:
"תפ""ח 1064∕05","יסודות עבירת התקיפה של עובד ציבור, דהיינו, עבירת התנאי, הנם כלדקמן:",הפעלת המאסר המותנה:
"תפ""ח 1064∕05","רכיב ""התקיפה"" שהוא היסוד העובדתי, המוגדר בסעיף 378 לחוק העונשין כך:",הפעלת המאסר המותנה:
"תפ""ח 1064∕05","היסוד הנפשי, הוא הכוונה הפלילית, כפי שהיא מוגדרת בסעיף 20 לחוק העונשין (""מודעות לטיב המעשה, לקיום הנסיבות ולאפשרות הגרימה לתוצאות המעשה, הנמנים עם פרטי העבירה..."").",הפעלת המאסר המותנה:
"תפ""ח 1064∕05","הרכיב הנסיבתי, דהיינו, היות האדם המותקף, עובד ציבור.",הפעלת המאסר המותנה:
"תפ""ח 1064∕05","אין חולק כי בהתאם לסעיף 34כד לחוק העונשין, ראש עיר הנו עובד ציבור. המחלוקת בין הצדדים מתמקדת בשאלה, אם התקיימו שני היסודות הנוספים - היסוד העובדתי והיסוד הנפשי, בעבירת התנאי.",הפעלת המאסר המותנה:
"תפ""ח 1064∕05","ראשית, נבחן את היסוד העובדתי:",הפעלת המאסר המותנה:
"תפ""ח 1064∕05","במקרה דנן, לא התקיים היסוד הראשוני של הרישא של עבירת התקיפה, דהיינו, לא היתה פגיעה, בגופו של ראש העיר.",הפעלת המאסר המותנה:
"תפ""ח 1064∕05","ב""כ המאשימה טוען כי במקרה דנן חלה הסייפא של סעיף 378 לחוק העונשין, דהיינו, הופעל כוח באמצעות רימון הרסס במידה שיש בה כדי לגרום נזק או אי נוחות.",הפעלת המאסר המותנה:
"תפ""ח 1064∕05","בהתאם לאמור בספרו של י' קדמי, ""על הדין בפלילים"", (מהד' תשנ""ה-1995), חלק שני, בעמ' 831, הנזק הגופני ואי הנוחות, כוונתם, אי נוחות גופנית דווקא. דהיינו, יש לבחון את עוצמת הכוח שהופעל, על מנת לבחון אם אכן התקיים היסוד של הסייפא האמור.",הפעלת המאסר המותנה:
"תפ""ח 1064∕05","יסוד עובדתי זה לא הוכח דיו במקרה דנן. ספק אם קיימים בפנינו הנתונים, לפיהם ניתן היה  לקבוע כי אכן היה די בזריקת הרימון, ומקום זריקתו ופגיעתו, על מנת לגרום לנזק או אי נוחות. כל שנמצא בפנינו, הנן עובדות כתב האישום, שעל פיהן הורשע הנאשם, ובהתאם לעובדות אלו בלבד אין לקבוע את אשר טוען ב""כ המאשימה.",הפעלת המאסר המותנה:
"תפ""ח 1064∕05","שנית, נבחן את היסוד הנפשי:",הפעלת המאסר המותנה:
"תפ""ח 1064∕05","אף יסוד זה אינו עולה מעובדות המקרה. מעובדות כתב האישום, בהן הודה הנאשם, עולה כי הנאשם קשר קשר עם שאבי, על מנת ש""...ישליך הנאשם רימון על ביתו של ראש העיר"" (ההדגשות אינן במקור – י.ש.). דהיינו, אף מעובדות כתב האישום עצמן עולה כוונתו הפלילית המפורשת של הנאשם, דהיינו, השלכת הרימון אל עבר ביתו של ראש העיר, ואין לגזור מכך כי מדובר בכוונה פלילית לפגוע בראש העיר עצמו. כך גם זריקת הרימון בשעה מאוחרת, לפנות בוקר, מלמדת כי אף לא היתה מודעות מצד הנאשם להביא לפגיעה בדרך כלשהי בראש העיר עצמו, או במי מבני ביתו. העדר כוונה זו אף נלמד מאשר ציין הנאשם עצמו, בבית המשפט.",הפעלת המאסר המותנה:
"תפ""ח 1064∕05","שלישית, בנסיבות אלו, טען ב""כ המאשימה, כי למצער, יש לראות בפעולות הנאשם, משום ניסיון תקיפה. אולם, מעת שקבענו כי אין מתקיימים היסודות המפורטים לעיל, ביחס לעבירה השלמה, ובמיוחד, היסוד הנפשי, שוב אין לראות בנאשם כמבצע את עבירת הנסיון לעצמה.",הפעלת המאסר המותנה:
"תפ""ח 1064∕05","הנה כי כן, בחינת יסודותיהן של שתי העבירות מביאנו למסקנה כי אין לראות את עבירת התנאי - תקיפת עובד ציבור - ""כנבלעת"" בעבירה הנוספת שהורשע בה הנאשם, היזק בחומר נפיץ. ההבדל המהותי בין העבירות נעוץ ביסוד העובדתי של כל אחת מהן, עד שאחד אינו יכול להכיל את משנהו. בנוסף, בצדק טוען הסנגור המלומד, כי עבירת התקיפה מצויה בפרק הדן בפגיעות בגוף, בעוד העבירה בה הורשע הנאשם, מצויה בפרק פגיעות ברכוש.",הפעלת המאסר המותנה:
"תפ""ח 1064∕05","אכן, בסייפא של סעיף 454 לחוק העונשין, צויין ""...",הפעלת המאסר המותנה:
"תפ""ח 1064∕05","אם אכן היה מוכח בפנינו כי ההרס או הפגיעה סיכנו חיי אדם ממש, יתכן והיה מקום לראות בעצם ההרשעה בסעיף 454 לחוק העונשין, משום אותה נסיבה אליה התייחסנו לעיל, בדבר התקיימות הסייפא של עבירת התקיפה. אולם, סעיף 454 לחוק העונשין, מציין כחלופה גם את עצם המצאות אדם במקום, כך שהרשעה בעבירה זו, יכול ותהא בגין היות אדם במקום - כפי שאירע במקרה דנן - ודי בכך על מנת להרשיע את הנאשם בעבירה זו, וללא היזקקות לחלופה הנוספת.",הפעלת המאסר המותנה:
"תפ""ח 1064∕05","ראו גם דברי כב' השופטת בן-פורת בהמ' 612/80  פז נ' מדינת ישראל, פ""ד לה (3), 354, בעמ' 359, וכן דברי המלומד קרמניצר, במאמרו ""הביטוי ""והורשע בשל עבירה נוספת"" בראי הפסיקה"", עיוני משפט י(3), 659.",הפעלת המאסר המותנה:
"תפ""ח 1064∕05","המסקנה העולה מכל שהובא עד כאן, היא, כי אין מקום להפעיל את המאסר המותנה.",הפעלת המאסר המותנה:
"תפ""ח 1064∕05","לאור כל המפורט לעיל, אנו מאשרים את הסדר הטיעון שבין הצדדים ברף הגבוה שלו ואנו גוזרים על הנאשם, העונשים כדלהלן:",סיכומם של דברים:
"תפ""ח 1064∕05","א. 	מאסר בפועל למשך 3 שנים, החל מיום מעצרו, 31.3.05.",סיכומם של דברים:
"תפ""ח 1064∕05","הפעלת המאסר על תנאי, לתקופה של שלושה חודשי מאסר, שהוטל על הנאשם בבית משפט השלום בכפר סבא, ביום 19.10.04, בת""פ 2095/04, 2218/04.",סיכומם של דברים:
"תפ""ח 1064∕05",הנאשם ירצה עונש זה בחופף לעונש המאסר שהוטל עליו כדלעיל.,סיכומם של דברים:
"תפ""ח 1064∕05","מאסר על תנאי למשך 15 חודש, והתנאי הוא שהנאשם לא יעבור עבירות אלימות או היזק לרכוש, במשך שנתיים מעת שחרורו מהמאסר.",סיכומם של דברים:
"תפ""ח 1064∕05","הודעה לנאשם זכותו להגיש ערעור לבית המשפט העליון, תוך 45 יום.",סיכומם של דברים:
"תפ""ח 1064∕05","ניתן היום, כה חשון תשס""ו (27.11.05) בנוכחות ב""כ המאשימה, הנאשם ובא כוחו.",סיכומם של דברים:
"תפ""ח 1064∕05",אופיר-תום 54678313-1064/05,5129371
"תפ""ח 1064∕05",נוסח מסמך זה כפוף לשינויי ניסוח ועריכה,"אב""ד"
