verdict,text,part
"ת""פ 42991-05-16","ת""פ 42991-05-16 פרקליטות מחוז מרכז נ' אבו סיאם ואח'",בית משפט השלום ברמלה
"ת""פ 42991-05-16","ב""כ המאשימה: עו""ד עינב וינוגרד",הנאשם
"ת""פ 42991-05-16","ב""כ הנאשם: עו""ד שוקרי אבו טב",הנאשם
"ת""פ 42991-05-16","חוק העונשין, תשל""ז-1977: סע'  40 ט', 144(א), 244, 40 יא', 40 יג'",חקיקה שאוזכרה: 
"ת""פ 42991-05-16",הנאשם הורשע בהתאם להודאתו בעובדות כתב האישום המתוקן בעבירות כדלקמן:,רקע
"ת""פ 42991-05-16","החזקת נשק ותחמושת, לפי סעיף 144(א) רישא וסיפא לחוק העונשין, תשל""ז – 1977 (להלן: ""החוק"").",רקע
"ת""פ 42991-05-16","שיבוש הליכי משפט, לפי סעיף 244 לחוק. ",רקע
"ת""פ 42991-05-16","על-פי המתואר בעובדות כתב האישום המתוקן, ביום 15.5.16 החזיק הנאשם אקדח כסוף מסוג בראונינג ובו מחסנית עם 13 כדורים 9 מ""מ. משהגיעו השוטרים לבית, הורה הנאשם לרעייתו (להלן: ""נאשמת 2"") להסליק את האקדח בין בגדיה ולצאת מהבית במטרה להעלים את האקדח מעיני השוטרים. בתגובה לכך הכניסה נאשמת 2 את האקדח מתחת לחצאיתה וניסתה לצאת מהבית מבלי שהשוטרים יבחינו בנשק.",רקע
"ת""פ 42991-05-16","הצדדים הגיעו להסדר דיוני, לפיו הנאשם הודה והורשע בכתב האישום המתוקן ונשלח לקבלת תסקיר שירות מבחן ללא הסכמה עונשית.",רקע
"ת""פ 42991-05-16","על פי תסקיר שירות המבחן, הנאשם כבן 24, נשוי ואב לפעוטה בת מספר חודשים. הנאשם סיים 11 שנות לימוד ללא תעודת בגרות, מתקשה בקריאה וכתיבה ועובד מגיל 18 בעבודות שיפוצים בחברה השייכת לאחיו. בהתייחסו לביצוע העבירות קיבל הנאשם אחריות על ביצוע העבירות ומסר כי ברקע לביצוען היה סכסוך בין משפחתו המורחבת לבין משפחה אחרת, כאשר הוא פעל לתפיסתו מתוך צורך ומחויבות להגן על עצמו ועל משפחתו. הנאשם התייחס באופן כנה לסכסוך שהתפתח בין הצדדים כשהוא מבין את חומרת התנהגותו. בנוסף, הציג הנאשם הסכם סולחה והדגיש מחויבותו ומחויבות משפחתו להסכם. שירות המבחן התרשם כי הנאשם משקיע מירב כוחותיו בעבודתו ובשיקום התא המשפחתי, וכי כעת חל שינוי ראשוני והוא מצליח לבחון באופן ביקורתי את התנהגותו הבעייתית. בנוסף לאור שיתוף הפעולה עם שירות המבחן, העריך שירות המבחן כי השתלבותו בטיפול עשויה לצמצם את הסיכון להישנות המעשים. לפיכך, המליץ שירות המבחן על מאסר שירוצה בעבודות שירות לצד צו מבחן.",תסקיר שירות המבחן
"ת""פ 42991-05-16","לטענת ב""כ המאשימה, עו""ד עינב וינוגרד, נסיבות החזקת הנשק בהן הורשע הנאשם הינן חמורות. מדובר באקדח עם מחסנית בתוכו ובה כדורים, היינו אקדח שמוכן לירי בשעת הצורך וזאת על רקע סכסוך אשר היה פעיל באותה עת, בין משפחתו של הנאשם למשפחה אחרת. הדבר מהווה נסיבה לחומרה, שכן הוא מלמד על נשק בעל פוטנציאל לשימוש בטווח קרוב. לא בכדי קבע המחוקק עונש של 7 שנות מאסר בצידה של העבירה. הנחיות פרקליט המדינה מלמדות על הצורך בהחמרה בענישה, שכן מדובר בעבירה שמאיימת על שלום הציבור ובטחונו ומגלמת בתוכה פוטנציאל נזק קטלני, ועל כן מחייבת ענישה שתרתיע את היחיד ואת הרבים. מתחם העונש באשר להחזקת הנשק הינו בן שנה וחצי ל- 3 וחצי שנות מאסר. מתחם העונש בעבירת השיבוש הינו בין מאסר בעבודות שירות ועד לשנת מאסר בפועל. הנאשם צעיר, נעדר עבר פלילי, אשר הודה וחסך זמן שיפוטי. מהתסקיר עולה כי הנאשם מחויב למשפחתו וסבור כי מעשיו לגיטימיים, אמנם כעת הסכסוך אינו פעיל ואולם מדובר בעמדות מסורתיות מושרשות. המלצת שירות המבחן להסתפק בענישה בעבודות שירות אינה תואמת את חומרת העבירה. לפיכך, עתרה ב""כ המאשימה להשית על הנאשם עונש מאסר ברף הנמוך של המתחם לצד מאסר על תנאי וקנס.",טיעוני הצדדים
"ת""פ 42991-05-16","לטענת ב""כ הנאשם, עו""ד שוקרי אבו טביק, הנאשם היה עצור מיום 15.5.16 ועד ליום 28.7.16, לאחר מכן היה נתון במשך ארבעה חודשים במעצר בית ורק לאחרונה חזר לעיר מגוריו. הרקע לעבירות הינו סכסוך במהלכו נפצע אדם מירי. הנאשם הודה מיד כאשר המשטרה מצאה את הנשק ומסר כי מדובר בנשק להגנה עצמית. הנאשם שיתף פעולה עם שירות המבחן, הגיע לפגישות כפי הנדרש ונמצא כעת באפיק שיקומי. הנאשם אב לתינוקת בת 4 חודשים. נוכח נסיבותיו של הנאשם והאפיק השיקומי ניתן לסטות ממתחם העונש. ולפיכך עתר ב""כ הנאשם להשית על הנאשם עונש מאסר שירוצה בעבודות שירות לצד מאסר על תנאי וקנס.",טיעוני הצדדים
"ת""פ 42991-05-16",הנאשם הביע חרטה על מעשיו.,טיעוני הצדדים
"ת""פ 42991-05-16","כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",דיון - קביעת מתחם העונש ההולם
"ת""פ 42991-05-16","במקרה דנן, הערך החברתי אשר נפגע הינו הגנה על שלומו וביטחונו של הציבור. בית-המשפט העליון עמד על חומרת עבירות בנשק בע""פ 4945/13 מדינת ישראל נ' סלימאן (19.1.14): ",דיון - קביעת מתחם העונש ההולם
"ת""פ 42991-05-16",על חומרתה של עבירת החזקת הנשק ניתן ללמוד אף מהעונש המרבי שנקבע לה בחוק - 7 שנות מאסר.,דיון - קביעת מתחם העונש ההולם
"ת""פ 42991-05-16","עבירת החזקת נשק היא עבירה שהוכרה בפסיקה ""כמכת מדינה"" ו""כמכת אזור"" שפגיעתה בשלום הציבור ובטחונו היא קשה גם אם לא הוכח שנעשה שימוש פלילי בכלי הנשק ועל כן מצדיקה ענישה משמעותית (ראו עפ""ג 27417-11-15 (מח' מרכז-לוד) מדינת ישראל נ' עבד אל רחים (17.1.16), 49160-11-15 (מח' מרכז-לוד) מדינת ישראל נ' נאסר (10.4.16), עפ""ג (מח' מרכז לוד) 15337-10-14 ג'אבר נ' מדינת ישראל (7.12.14)).",דיון - קביעת מתחם העונש ההולם
"ת""פ 42991-05-16","בחינת מידת הפגיעה בערך המוגן מובילה למסקנה כי הפגיעה בערך המוגן הינה ברף בינוני. זאת, לאור העובדה שהאקדח היה טעון במחסנית ובה 13 כדורים והוחזק במתחם ביתו של הנאשם, כמו גם לאור ניסיונו להסליק את האקדח תוך שיבוש הליכי משפט.",דיון - קביעת מתחם העונש ההולם
"ת""פ 42991-05-16",בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,דיון - קביעת מתחם העונש ההולם
"ת""פ 42991-05-16","בע""פ 5646/15 תיהאווי נ' מדינת ישראל (14.2.16), נדחה ערעורו של נאשם, אשר הורשע בעבירה של החזקת נשק בצוותא. הנאשם החזיק באקדח טעון במחסנית מוסלק מתחת לשטיח. בית המשפט המחוזי קבע כי מתחם העונש הינו בין 9 חודשי מאסר ל- 3 שנות מאסר. הנאשם צעיר נורמטיבי. נידון ל- 15 חודשי מאסר בפועל. ",דיון - קביעת מתחם העונש ההולם
"ת""פ 42991-05-16","בע""פ 5604/11 נאסר נ' מדינת ישראל (5.10.11), נדחה ערעורו של נאשם, אשר הורשע בהתאם להודאתו בביצוע עבירה של החזקת נשק ותחמושת. בחזקת הנאשם נתפסו אקדח ומחסנית ובה 8 כדורים. הנאשם נדון ל-12 חודשי מאסר בפועל.",דיון - קביעת מתחם העונש ההולם
"ת""פ 42991-05-16","בע""פ 6294/10 אלקיעאן נ' מדינת ישראל (13.2.11), נדחה ערעורם של הנאשמים, אשר הורשעו בביצוע עבירה של החזקת נשק ותחמושת שלא כדין. הנאשמים נתפסו, כאשר כל אחד מהם החזיק באקדח טעון ומחסנית, וכן הנאשם 2 החזיק בכיס מעילו מחסנית נוספת. כל אחד מהנאשמים נדון ל- 10 חודשי מאסר בפועל.",דיון - קביעת מתחם העונש ההולם
"ת""פ 42991-05-16","ברע""פ 4559/16 נוסיראת נ' מדינת ישראל (22.6.16), נדחתה בקשת ערעור של נאשם, אשר הורשע בעבירה של החזקת נשק ותחמושת. הנאשם החזיק נשק מאולתר כשבצידו תחמושת מוכנה להפעלה. הנאשם נעדר עבר פלילי. בית משפט השלום השית על הנאשם 6 חודשי עבודות שירות. בית המשפט המחוזי החמיר את עונשו וגזר עליו 9 חודשי מאסר בפועל.",דיון - קביעת מתחם העונש ההולם
"ת""פ 42991-05-16","בע""פ (מח' מרכז–לוד) 18780-06-14  עאזם נ' מדינת ישראל (14.9.14), נדחה ערעור של נאשם שהורשע בהחזקת אקדח וכדורי אקדח ברכבו. לנאשם עבר פלילי ישן בגינו אף ריצה מאסר. בית המשפט קבע מתחם בין 10 ל- 24 חודשי מאסר וגזר עליו 14 חודשי מאסר בפועל.",דיון - קביעת מתחם העונש ההולם
"ת""פ 42991-05-16","בע""פ (מח' מרכז-לוד) 39796-06-12 חטיב נ' מדינת ישראל (20.3.13), נדחה ערעורו של נאשם, אשר הורשע בביצוע עבירה של החזקת נשק וחלק מנשק שלא כדין, והוטלו עליו 12 חודשי מאסר בפועל.",דיון - קביעת מתחם העונש ההולם
"ת""פ 42991-05-16","בעפ""ג (מח' מרכז-לוד) 50329-10-15 מדינת ישראל נ' ענזי (26.1.16), התקבל ערעור המדינה על קולת עונשו של נאשם אשר הורשע בעבירה של החזקת נשק ותחמושת ונידון ל- 6 חודשי עבודות שירות. הנאשם החזיק אקדח גנוב שנתפס כשהוא מוסלק, דרוך במחסנית ולצידו מחסנית נוספת. בית המשפט קבע כי מתחם העונש מתחיל החל מ- 9 או 10 חודשי מאסר. הנאשם בגיר- צעיר, נעדר עבר פלילי. נידון ל- 10 חודשי מאסר בפועל. ",דיון - קביעת מתחם העונש ההולם
"ת""פ 42991-05-16","בת""פ (רמ') 27780-05-15 מדינת ישראל נ' אל מוסראתי (19.11.15), הורשע נאשם בעבירות בנשק. הנאשם החזיק יחד עם אחר אקדח גנוב חצי אוטומטי 9 מ""מ, טעון עם כדור בקנה, ובתוכו מחסנית מתאימה המכילה 15 כדורים 9 מ""מ. הנאשם צעיר בעל הרשעות קודמות נידון ל- 12 חודשי מאסר ועונשים נלווים. ",דיון - קביעת מתחם העונש ההולם
"ת""פ 42991-05-16","בת""פ (רמ') 60581-11-15 מדינת ישראל נ' אלעברה (01.05.16), הורשע הנאשם בהתאם להודאתו בביצוע עבירת החזקת נשק שלא כדין. הנאשם החזיק אקדח טעון במחסנית. הנאשם צעיר כבן 20 ונעדר עבר פלילי. נידון ל- 10 חודשי מאסר בפועל לצד עונשים נלווים.",דיון - קביעת מתחם העונש ההולם
"ת""פ 42991-05-16","עוד נתתי דעתי להנחיית פרקליט המדינה בנוגע למדיניות הענישה בעבירות נשק אשר מבטאת מגמה של המאשימה להחמרה בעבירות מסוג זה, אם כי מובן הדבר שהנחיות אלה אינן מחייבות את בתי המשפט.",דיון - קביעת מתחם העונש ההולם
"ת""פ 42991-05-16","במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שהנאשם החזיק בביתו אקדח מסוג בראונינג ובו מחסנית עם 13 כדורים 9 מ""מ, ומשהגיעו השוטרים למקום ביקש הנאשם מרעייתו להסליק את האקדח בבגדיה ולהוציאו מהבית מבלי שהשוטרים יבחינו בכך, ועל כן אין ספק כי למעשה קדם תכנון. הנזק הפוטנציאלי בהחזקת כלי נשק טעון הינו רב, במיוחד כאשר הוא מוחזק בבית מגורים. הנאשם החזיק את האקדח בביתו על רקע סכסוך בו היתה מעורבת משפחתו. עובדה אשר יש בה כדי להגביר את פוטנציאל הנזק אשר טמון בהחזקת הנשק.",דיון - קביעת מתחם העונש ההולם
"ת""פ 42991-05-16","בהתאם לתיקון 113 לחוק העונשין (סעיף 40 יג'), סבורני כי מתחם העונש ההולם הינו החל מ- 10 חודשי מאסר בפועל ועד ל- 24 חודשי מאסר בפועל.",דיון - קביעת מתחם העונש ההולם
"ת""פ 42991-05-16","במקרה דנן, לא קיימים שיקולים אשר מצדיקים סטייה מהמתחם, לחומרה או לקולא.",דיון - קביעת מתחם העונש ההולם
"ת""פ 42991-05-16","בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא'). במסגרת זו מן הראוי לתת את הדעת לכך שהנאשם יליד 1992, נשוי ואב לפעוטה בת מספר חודשים, נעדר עבר פלילי. הטלת עונש מאסר תפגע בנאשם ובמשפחתו ללא ספק. הנאשם הודה במיוחס לו, הביע חרטה ונטל אחריות למעשיו. בין משפחת הנאשם לבין המשפחה שעימה היה הסכסוך נערך הסכם סולחה ונראה כי לאור זאת פחת הסיכון מהתנהגות עוברת חוק של הנאשם.",גזירת העונש המתאים לנאשם
"ת""פ 42991-05-16","עוד יש לתת את הדעת לשיקול הרתעת היחיד בגדרו של המתחם, וזאת בשים לב לעמדותיו של הנאשם בכל הנוגע למשפחתו ולסכסוך לפיהם ישנה לגיטימיות למעשיו.",גזירת העונש המתאים לנאשם
"ת""פ 42991-05-16","באיזון בין השיקולים השונים, סבורני כי יש לגזור על הנאשם עונש מאסר בפועל ברף הנמוך של המתחם לצד מאסר על תנאי וקנס. אין ביכולתי לאמץ את המלצת שירות המבחן להסתפק בעונש של עבודות שירות.",גזירת העונש המתאים לנאשם
"ת""פ 42991-05-16",10 חודשי מאסר בפועל בניכוי ימי מעצרו מיום 15.5.16 ועד ליום 28.7.16.,"אשר על-כן, הנני גוזר על הנאשם את העונשים הבאים:"
"ת""פ 42991-05-16","הנאשם יתייצב לריצוי מאסרו בבית הסוהר הדרים ביום 4.6.17 עד השעה 10:00, כשברשותו תעודת זהות או דרכון. על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
"ת""פ 42991-05-16","10 חודשי מאסר על תנאי, לבל יעבור הנאשם במשך שלוש שנים מיום שחרורו מן המאסר כל עבירת נשק מסוג פשע.","אשר על-כן, הנני גוזר על הנאשם את העונשים הבאים:"
"ת""פ 42991-05-16","5 חודשי מאסר על תנאי, לבל יעבור הנאשם במשך שנתיים מיום שחרורו מן המאסר כל עבירת נשק מסוג עוון, או עבירה של שיבוש הליכי משפט.","אשר על-כן, הנני גוזר על הנאשם את העונשים הבאים:"
"ת""פ 42991-05-16","הערבויות שניתנו בתיק יוותרו על כנן להבטחת התייצבות הנאשם לריצוי מאסרו. לאחר התייצבות הנאשם לריצוי המאסר, יגיש ב""כ הנאשם הודעה על כך לבית-המשפט, ובכפוף תושב ההפקדה למפקיד בכפוף לכל הוראה חוקית.","אשר על-כן, הנני גוזר על הנאשם את העונשים הבאים:"
"ת""פ 42991-05-16",טלפון תפוס יושב לרעייתו של הנאשם. ,"אשר על-כן, הנני גוזר על הנאשם את העונשים הבאים:"
"ת""פ 42991-05-16","לאחר היות גזר הדין חלוט, האקדח והתחמושת יחולטו או יושמדו לפי שיקול דעת קצין משטרה, ובכפוף לכל דין.","אשר על-כן, הנני גוזר על הנאשם את העונשים הבאים:"
"ת""פ 42991-05-16",מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
"ת""פ 42991-05-16",	זכות ערעור לבית-המשפט המחוזי תוך 45 ימים. ,"אשר על-כן, הנני גוזר על הנאשם את העונשים הבאים:"
"ת""פ 42991-05-16","54678313ניתן היום,  י' ניסן תשע""ז, 06 אפריל 2017, בנוכחות הצדדים.",5129371
"ת""פ 42991-05-16","ד""ר עמי קובו 54678313",5129371
"ת""פ 42991-05-16",נוסח מסמך זה כפוף לשינויי ניסוח ועריכה,5129371
"ת""פ 42991-05-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
