verdict,text,part
"ת""פ 14684-07-24","ת""פ 14684-07-24 מדינת ישראל נ' דגש(עציר)",בית משפט השלום בחיפה
"ת""פ 14684-07-24","חוק העונשין, תשל""ז-1977: סע'  29, 40ג(א), 144(א), 144(ב), 144(ז)",חקיקה שאוזכרה: 
"ת""פ 14684-07-24","הנאשם הורשע, על סמך הודאתו, בעבירה של החזקת נשק בניגוד לסעיף 144(א) רישא + סיפא לחוק העונשין, תשל""ז – 1977 (להלן: ""חוק העונשין"").",גזר דין
"ת""פ 14684-07-24","בתאריך 18.6.24 בסמוך לשעה 15:20, החזיק הנאשם בביתו בג'דידה מכר, בבוידם בחדר הרחצה, חפץ דמוי רובה סער M-16, שהוא נשק שסוגל לירות כדור שבכוחו להמית אדם. הנשק הוחזק עטוף בניילון נצמד בתוך שקית, ובסמוך אליו מחסנית ריקה מתאימה.",עובדות כתב האישום בתמצית: 
"ת""פ 14684-07-24","בנוסף החזיק הנאשם בבוידם בחדר השינה שלוש מחסניות ובתוכן כ- 90 כדורים בקוטר 5.56 מ""מ המתאימות לנשק מסוג M-16, עטופים בניילון נצמד ובתוך שקית.",עובדות כתב האישום בתמצית: 
"ת""פ 14684-07-24",מטעם ההגנה העידה אשת הנאשם ואמו. ,ראיות לעונש: 
"ת""פ 14684-07-24","אשת הנאשם סיפרה כי במהלך מעצרו של הנאשם נולד להם ילד בכור, אשר נולד פג וזקוק לטיפולים עד היום וכי הנאשם ראה את בנו לראשונה ביום הדיון באמצעות היוועדות חזותית.",ראיות לעונש: 
"ת""פ 14684-07-24","אמו של הנאשם העידה על הקושי שהיא חווה ממעצרו של הנאשם, אשר נהג לסייע לה ולאביו ביום יום, ועל הקושי של אשת הנאשם בגלל מעצרו.",ראיות לעונש: 
"ת""פ 14684-07-24","המאשימה הפנתה לפסיקה ממנה ביקשה ללמוד על מדיניות הענישה הנוהגת, אך הדגישה כי מדיניות הענישה היא רק אחד מהשיקולים שבית המשפט שוקל וביקשה על אף הפסיקה אליה הפנתה לקבוע כי מתחם העונש ההולם נע בין 30 ל- 54 חודשי מאסר בפועל.",טיעוני הצדדים לעונש: 
"ת""פ 14684-07-24","בשים לב להעדר עבר פלילי לחובת הנאשם, הודאתו המיידית ונטילת האחריות ביקשה המאשימה לגזור את עונשו של הנאשם בשליש התחתון של מתחם העונש ההולם, לו עתרה, לצד מאסר על תנאי מרתיע וקנס.",טיעוני הצדדים לעונש: 
"ת""פ 14684-07-24","בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",דיון והכרעה:
"ת""פ 14684-07-24",הערך החברתי המוגן שנפגע ממעשי הנאשם הוא הערך של הגנה על חיי אדם והגנה על תחושת הביטחון של הציבור.,דיון והכרעה:
"ת""פ 14684-07-24","באשר לחומרה היתרה שיש לראות בביצוע עבירות בנשק, קבע בית המשפט העליון בע""פ 1945/13 מדינת ישראל נ' עבד אל כרים סלימאן, (19.1.14) מדיניות ברורה:",דיון והכרעה:
"ת""פ 14684-07-24","לאחרונה תוקן החוק, באופן שקבע כי העונש שיושת על מבצע העבירה יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש, והעונש לא יהיה כולו על תנאי ((סעיף 144(ז) לחוק העונשין, (תיקון מס' 140 - הוראת שעה), התשפ""ב-2021).",דיון והכרעה:
"ת""פ 14684-07-24","בפסיקה נקבע כי החזקתו של נשק חם ורב עוצמה באופן בלתי חוקי, עלול להוביל לאלימות קשה עד קטלנית. זמינות כלי הנשק העוברים מיד ליד, אם לידיים עוינות ואם לידיים פליליות, תורמים להגדלת מעגל האלימות ולתוצאות הקשות הנובעות מכך. בשנים האחרונות אנו עדים לגל אלימות קשה תוך שימוש בנשק חם הגובה חיי אדם.",דיון והכרעה:
"ת""פ 14684-07-24","לענייו זה ראה ע""פ 1332/04 מדינת ישראל נ' פס, פ""ד נח (5), 541 בעמ' 545:",דיון והכרעה:
"ת""פ 14684-07-24","התכנון שקדם לביצוע העבירה: הנאשם החזיק נשק אוטומטי  בצמוד למחסנית בבוידם בחדר הרחצה ובנוסף בבוידם בחדר השינה החזיק עוד שלוש מחסניות עם תחמושת מתאימה, כאשר הם עטופים ומוסתרים היטב, ועל כן ברור כי מדובר בעבירה מתוכננת.",באשר לנסיבות הקשורות בביצוע העבירה: 
"ת""פ 14684-07-24","הנזק שעלול היה להיגרם מביצוע העבירות: הנאשם החזיק נשק ארוך ואוטומטי, 4 מחסניות, כאשר שלוש מהן טעונות בתחמושת מתאימה לנשק שהוחזק על ידו. על כן, מדובר במדרג גבוה של עבירת החזקת נשק, ופוטנציאל הנזק שעלול היה להיגרם, הוא נזק גדול והרסני, העלול לקפח חיי אדם.",באשר לנסיבות הקשורות בביצוע העבירה: 
"ת""פ 14684-07-24","מידת הפגיעה בערכים המוגנים: בשים לב לסוג הנשק שהחזיק הנאשם, התחמושת שהוחזקה על ידו, התכנון והנזק הפוטנציאלי שעלול היה להיגרם, מידת הפגיעה בערכים המוגנים היא ממשית.",באשר לנסיבות הקשורות בביצוע העבירה: 
"ת""פ 14684-07-24","בע""פ 2482/22 מדינת ישראל נ' אחמד קדורה (14.4.22), אליו הפנתה המאשימה,  המשיב הורשע לאחר הודאתו בעבירה של החזקת נשק בצוותא עם אחר, לפי סעיף 144(א) רישא וסיפא בצירוף סעיף 29 לחוק העונשין. המשיב החזיק באקדח ""גלוק"", מחסנית עם כדורים ורימון הלם. בית המשפט המחוזי קבע כי מתחם העונש ההולם נע בין 10 ל-36 חודשי מאסר בפועל וגזר את עונשו של המשיב ברף התחתון של המתחם, כך שהושתו עליו 10 חודשי מאסר בפועל וענישה נלווית וזאת בשים לב לתקופה הקצרה שבה הוחזק הנשק. בנוסף, בית המשפט התחשב בכך שההחזקה נפסקה ביוזמת המשיב לאחר ימים ספורים, המשיב שיתף פעולה בחקירתו בעניין האקדח, הגם שהאקדח לא נתפס, המשיב הודה מיידית ללא צורך בשמיעת עדים, ובשים לב לגילו הצעיר (19 שנים) ולעברו הנקי. ערעור על קולת העונש שהגישה המדינה לבית המשפט העליון התקבל והעונש הוחמר ל- 18 חודשי מאסר בפועל. ",מדיניות הענישה הנוהגת: 
"ת""פ 14684-07-24","בע""פ 2141/21 איתן חניני נ' מדינת ישראל (3.5.21), אליו הפנתה המאשימה, המערער הורשע, על פי הודאתו, בהחזקת נשק לפי סעיף 144(א) רישא ותחמושת לפי סעיף 144(א) סיפא לחוק העונשין. המערער הצטייד באקדח אוויר שבוצעו בו שינויים שמאפשרים ירי של תחמושת בקליבר 7.65 מ""מ ובכדורים תואמים –ללא רישיון כדין. המערער נתפס בחצר קרובה לביתו, כשהוא נושא את האקדח על גופו ובתוכו ארבעה כדורים. בית המשפט המחוזי קבע כי מתחם העונש ההולם נע בין 12 ל-30 חודשי מאסר בפועל, וגזר על המערער 20 חודשי מאסר בפועל. ערעור שהגיש המערער לבית המשפט העליון נדחה. ",מדיניות הענישה הנוהגת: 
"ת""פ 14684-07-24","בע""פ 4332/21 עאסלה נ' מדינת ישראל (20.2.22) המערער הורשע, לאחר הודאתו, בעבירה של החזקת נשק לפי סעיף 144(א) רישא וסיפא לחוק העונשין. המערער החזיק תת מקלע מאולתר מסוג קרלו ומחסנית, בלא רשות על פי דין להחזקתם, לאחר שעטף אותם בניילון נצמד ובמגבת, הכניסם לתוך תיק והסליק אותם מתחת לסלעים. המערער החזיק את הנשק והמחסנית במשך 3 חודשים בשדה הממוקם במרחק של מס' קילומטרים מביתו. בית המשפט המחוזי קבע כי מתחם העונש ההולם נע בין 22 ובין 48 חודשי מאסר בפועל והשית על הנאשם עונש של 15 חודשי מאסר בפועל לאחר שחרג מהמתחם משיקולי שיקום. בית משפט העליון קיבל את ערעור המערער והשית עליו 9 חודשי מאסר לריצוי בעבודות שירות לאור הליך טיפולי משמעותי, אם כי צוין כי ככלל עבירות נשק מצדיקות מאסר של ממש. ",מדיניות הענישה הנוהגת: 
"ת""פ 14684-07-24","בעפ""ג 4673-08-19 אבו מוסא נ' מדינת ישראל (2.10.19) הנאשם הורשע לאחר הודאתו, בעבירה של החזקת נשק חם שלא כדין, בניגוד לסעיף 144 (א) רישא לחוק העונשין. הנאשם נתפס מחזיק נשק חם מסוג תת מקלע מאולתר, בחדרו, מוסלק מתחת למיטה. הנשק הגיע לידי הנאשם כעשרה ימים לפני המועד בו נתפס והחזיק בו בעבור אחר, שזהותו אינה ידועה למאשימה. בית משפט השלום קבע כי מתחם העונש ההולם בכל הנוגע לאחזקת נשק אוטומטי מסוג רובה סער או תת מקלע נע בין שנה וחצי ועד שלוש שנות מאסר בפועל. על הנאשם ללא עבר פלילי, הושת עונש של 18 חודשי מאסר בפועל וענישה נלווית. בית משפט המחוזי דחה את ערעור הנאשם לעניין העונש, תוך שאישר את מתחם העונש ההולם שקבע בית משפט קמא. ",מדיניות הענישה הנוהגת: 
"ת""פ 14684-07-24","בעפ""ג 22885-05-17 אלאסד נ' מדינת ישראל (5.7.17), אליו הפנתה המאשימה, הנאשם החזיק בנשק מסוג רובה תת מקלע מאולתר ומחסנית המכילה 10 קליעים בקוטר 9 מ""מ והורשע על פי הודאתו בעבירה של החזקת נשק שלא כדין בהתאם להוראת סעיף 144(א) רישא וסיפא לחוק העונשין. בית משפט השלום קבע כי מתחם העונש ההולם נע בין 13 ועד 36 חודשי מאסר בפועל בגין החזקת כלי נשק מאולתר אחד מסוג תת מקלע בצירוף מחסנית ובה 10 כדורים. על הנאשם, בעל עבר פלילי שאינו מכביד, הושת עונש מאסר בפועל בן 21 חדשים. ערעור שהוגש על גזר הדין – נדחה כאשר בית המשפט המחוזי, קבע כי העונש עומד במתחם ענישה ראוי. ",מדיניות הענישה הנוהגת: 
"ת""פ 14684-07-24","בעפ""ג 26133-06-22 מ""י נ' כחלול (3.10.22), אליו הפנתה המאשימה, המשיב הורשע בהחזקת תת מקלע מאלתר דמוי קרלו, 2 מחסניות ו- 44 כדורים בתוך תיק שהוחבא מתחת לגרוטאת רכב נטוש סמוך לביתו. בית משפט השלום קבע כי מתחם העונש ההולם נע בין 10- 24 חודשי מאסר בפועל לצד עונשים נלווים. על המשיב נגזר, לאור גילו הצעיר, העדר עבר פלילי והמלצת שירות המבחן עונש של 10 חודשי מאסר בפועל וענישה נלוות. בית המשפט המחוזי קיבל את ערעור המדינה על קולת העונש, וגזר על המשיב 18 חודשי מאסר בפועל לצד ענישה נלוות. ",מדיניות הענישה הנוהגת: 
"ת""פ 14684-07-24","בת""פ 9986-02-22 מדינת ישראל נ' חמדאן (17.1.23), (שניתן על ידי), אליו הפנתה המאשימה, נאשם 1 הורשע בעבירות של החזקת נשק בניגוד לסעיף 144(א) רישא לחוק העונשין, החזקת נשק בניגוד לסעיף 144(א) סיפא + סעיף 29 לחוק העונשין, ובאישום נוסף הורשע בעבירות של ניסיון השמדת ראיה ושיבוש הליכי משפט. נאשם 2 הורשע בעבירות של החזקת נשק בניגוד לסעיף 144(א) רישא + סיפא לחוק העונשין, והחזקת נשק בניגוד לסעיף 144(א) סיפא + סעיף 29 לחוק העונשין. נאשם 2 החזיק בבית בד, תת מקלע מאולתר מסוג קרלו, קליבר 9 מ""מ ובתוכו מחסנית תואמת ו-4 מחסניות תואמות, ללא רשות על פי דין להחזקתם. נאשם 1 החזיק בבית הבד תת מקלע מסוג עוזי, קליבר 9 מ""מ פאראבלום ללא רשות על פי דין להחזקתו. כן החזיקו הנאשמים בבית הבד, בצוותא חדא, תחמושת בכמות רבה בקליברים שונים: 5.56 מ""מ,  7.62 מ""מ ו- 0.22 מ""מ ופונדה תואמת לאקדח ללא רשות על פי דין להחזקתם. באותו מקרה קבעתי כי מתחם העונש ההולם נע בין 18 ובין 30 חודשי מאסר בפועל, בצירוף ענישה נלווית. על נאשם 1 (שהורשע בעבירות נוספות) נגזר עונש כולל בגין שני האישומים של 24 חודשי מאסר בפועל וענישה נלווית, ועל נאשם 2 גזרתי עונש של 18 חודשי מאסר בפועל וענישה נלווית. ",מדיניות הענישה הנוהגת: 
"ת""פ 14684-07-24","בת""פ 25613-05-19 מדינת ישראל נ' אסמאעיל (28.12.20), אליו הפנה ב""כ הנאשם, הנאשם הורשע בביצוע עבירות של החזקת נשק שלא כדין, לפי סעיף 144 (א) לחוק העונשין, והחזקת חלק של נשק או תחמושת, לפי סעיף 144 (א) סיפא לחוק. השוטרים ערכו חיפוש כדין במתחם משפחת הנאשם ונמצא כי הנאשם מחזיק ברשותו, במדרון ההר הסמוך למקום, תת מקלע מאולתר מסוג ""קרל גוסטב"", כאשר הוא זמין לירי ולשימוש מידי, באופן שהוא טעון במחסנית המכילה מספר כדורים חיים מסוג 9 מ""מ בתוך הנשק, וכן 3 כדורים בתוך בית הבליעה. עובר לחיפוש האמור, נעשה שימוש בנשק  ונורתה ממנו ירייה אחת. נקבע כי מתחם העונש ההולם נע ממאסר בפועל לתקופה של 8 חודשים עד 30 חודשים, מאסר על תנאי וקנס כספי. על הנאשם נגזרו 12 חודשי מאסר בפועל וענישה נלווית. (הוגש עפ""ג 21557-01-21 לבית המשפט המחוזי על ידי הנאשם במסגרתו התקבל הערעור חלקית. בית המשפט הפנה לפסיקה ממנה עולה כי מתחם הענישה נע בין 10 ל-24 חודשי מאסר. בשל גילו הצעיר של הנאשם ובהעדר עבר פלילי לחובתו נקבע כי תקופת מאסרו של הנאשם תקוצר ל-10 חודשים בניכוי ימי מעצרו, כאשר יתר חלקי גזר הדין נותרו בעינם).",מדיניות הענישה הנוהגת: 
"ת""פ 14684-07-24","בת""פ 39460-02-22 מדינת ישראל נ' חמוד (21.5.23), אליו הפנה ב""כ הנאשם, הנאשם הורשע בעבירות של החזקת נשק שלא כדין לפי סעיף 144(א) לחוק העונשין, החזקת חלק של נשק או תחמושת לפי סעיף 144(א) סיפא לחוק העונשין, ועבירה של החזקת סמים לצריכה עצמית. בעת חיפוש שנערך כדין בביתו של הנאשם נמצא כי הנאשם החזיק במשרדו, בתוך ארון, בקופסא אדומה ובה אקדח ברטה בצבע שחור אשר היה עטוף בבד לבן וזאת ללא רשות כדין. עוד החזיק הנאשם במשרד סם מסוכן מסוג חשיש במשקל נטו של 3.5 גרם וכן ב 7 סוכריות שהינן סם מסוכן. בהמשך ובאותן נסיבות נמצא הנאשם מחזיק בתוך שידה הסמוכה למיטתו בבית 2 כדורי 9 מ""מ. נקבע כי מתחם העונש ההולם לכל העבירות נע בין 12 – 24 חודשי מאסר בפועל לצד מאסר מותנה וקנס כספי. על הנאשם נגזרו 12 חודשי מאסר בפועל וענישה נלווית. ( על הנאשם הגיש ערעור על חומרת העונש אשר נדחה  (עפ""ג 72851-05-23)).",מדיניות הענישה הנוהגת: 
"ת""פ 14684-07-24","בת""פ (מח' חיפה) 16521-01-22 מ""י נ' אסדי (1.10.24), אליו הפנה ב""כ הנאשם,  הנאשם הורשע בעבירת נשק (נשיאה) בניגוד לסעיף 144(ב) רישא + סיפא לחוק העונשין. הנאשם עמד בסמטת רחוב שהוא נושא עמו אקדח מסוג FN  בקוטר של 9 מ""מ כשהוא טעון במחסנית עם 12 כדורי תחמושת תואמים לנשק מוחבא בתוך תיק בד צבעוני. נקבע כי מתחם העונש ההולם נע בין 26 לבין 48 חודשי מאסר בפועל, לצד עונשים נלווים. בית המשפט קבע כי יש מקום לסטות מהמתחם שנקבע לקולא בשל הליך שיקומי של הנאשם. לפיכך, על הנאשם נגזרו 9 חודשי מאסר לריצוי בעבודות שירות וענישה נלווית. ",מדיניות הענישה הנוהגת: 
"ת""פ 14684-07-24","בת""פ 52091-02-20 מדינת ישראל נ' אל אעסם (15.3.21) הנאשם הורשע בביצוע עבירת נשק (החזקה), בניגוד לסעיף 144 (א) רישא וסיפא לחוק העונשין. הנאשם קיבל  לידיו נשק תת מקלע מאולתר 9 מ""מ ובנוסף, כ-20 קליעי 9 מ""מ. הנאשם החזיק את הנשק והתחמושת בארון במטבח ביתו. במהלך חיפוש בבית הנאשם איתרו השוטרים את הנשק והתחמושת בארון במטבח. נקבע כי מתחם העונש ההולם נע בין 18 ל- 36 חדשים. על הנאשם הוטלו 18 חודשי מאסר בפועל וענישה נלווית. (הוגש ערעור שהתקבל חלקית , אך רכיב המאסר בפועל נותר על קנו עפ""ג 54406-04-21).",מדיניות הענישה הנוהגת: 
"ת""פ 14684-07-24","לאחר ששקלתי את מכלול השיקולים המעוגנים בסעיף 40ג(א) לחוק העונשין, מצאתי כי מתחם העונש ההולם נע בין 18 ובין 30 חודשי מאסר בפועל, בצירוף ענישה נלווית.",מדיניות הענישה הנוהגת: 
"ת""פ 14684-07-24",בעניינו של הנאשם לא מצאתי נסיבות המצדיקות סטייה ממתחם העונש ההולם לא לחומרא ולא לקולא.,חריגה ממתחם העונש ההולם:
"ת""פ 14684-07-24",באשר לעונשו של הנאשם בתוך מתחם העונש ההולם שקבעתי לעיל:,חריגה ממתחם העונש ההולם:
"ת""פ 14684-07-24","לקולא שקלתי את הודאתו המיידית של הנאשם בעובדות כתב האישום במסגרת הליך מוקד, נטילת האחריות על מעשיו והבעת החרטה.",חריגה ממתחם העונש ההולם:
"ת""פ 14684-07-24","הנאשם נעדר עבר פלילי, וזוהי הפעם הראשונה שהוא נמצא מאחורי סורג ובריח. כך גם לא ניתן להתעלם מהעובדה כי בזמן שהנאשם היה עצור נולד לו בן בכור אותו טרם זכה להחזיק.",חריגה ממתחם העונש ההולם:
"ת""פ 14684-07-24","כך גם נתתי את דעתי לפגיעת העונש במשפחתו של הנאשם, בעיקר באשתו שרק לאחרונה ילדה את בנם הבכור.",חריגה ממתחם העונש ההולם:
"ת""פ 14684-07-24","לאחר ששקלתי את מכלול השיקולים המפורטים לעיל, אני גוזרת על הנאשם עונש ברף הנמוך של המתחם, כדלהלן:",חריגה ממתחם העונש ההולם:
"ת""פ 14684-07-24","18 חודשי מאסר בפועל, מיום מעצרו בתאריך 18.6.24. ",חריגה ממתחם העונש ההולם:
"ת""פ 14684-07-24","7 חודשי מאסר על תנאי למשך 3 שנים מיום שחרורו, והתנאי הוא שהנאשם לא יעבור בתקופת התנאי עבירת נשק, ויורשע בגינה.",חריגה ממתחם העונש ההולם:
"ת""פ 14684-07-24","קנס בסך 3,000 ₪ או 20 ימי מאסר תמורתו. הקנס ישולם תוך 90 יום מהיום",חריגה ממתחם העונש ההולם:
"ת""פ 14684-07-24","הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,",חריגה ממתחם העונש ההולם:
"ת""פ 14684-07-24","בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
"ת""פ 14684-07-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
"ת""פ 14684-07-24",54678313זכות ערעור תוך 45 יום מהיום לבית המשפט המחוזי בחיפה.,5129371
"ת""פ 14684-07-24","ניתן היום,  י""ז חשוון תשפ""ה, 18 נובמבר 2024, במעמד הצדדים.",5129371
"ת""פ 14684-07-24",מריה פיקוס בוגדאנוב 54678313,5129371
"ת""פ 14684-07-24",נוסח מסמך זה כפוף לשינויי ניסוח ועריכה,5129371
"ת""פ 14684-07-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
