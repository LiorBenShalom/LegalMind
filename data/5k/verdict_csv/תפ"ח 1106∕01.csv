verdict,text,part
"תפ""ח 1106∕01",מ ד י נ ת       י ש ר א ל,המאשימה:
"תפ""ח 1106∕01",              נ  ג  ד,המאשימה:
"תפ""ח 1106∕01","לנאשם      -  עו""ד איתן אוֹן.","למאשימה -  הפרקליטה גב' רות ארז (פמת""א)."
"תפ""ח 1106∕01","חוק העונשין, תשל""ז-1977: סע'  144, 144(ב), 275, 329.א.1., 329.א.2, 499(א)(1)",חקיקה שאוזכרה: 
"תפ""ח 1106∕01","חוק העונשין, תשל""ז-1977: סע'  144, 144(ב), 275, 329.א.1., 329.א.2, 499(א)(1)",חקיקה שאוזכרה: 
"תפ""ח 1106∕01","הנאשם, יליד 1973, הורשע על-פי הודאתו בעובדות כתב-אישום מתוקן, בעבירות של חבלה בכוונה מחמירה, עבירה על סעיף 329(א)(1) ו-(2) לחוק העונשין, התשל""ז-1977 (להלן: ""חוק העונשין""); נשיאת נשק ללא רשות על-פי דין, עבירה על סעיף 144(ב) לחוק העונשין; קשירת קשר לביצוע פשע (חבלה בכוונה מחמירה), עבירה על סעיף 499(א)(1) לחוק העונשין; והפרעה לשוטר בעת מילוי תפקידו, עבירה על סעיף 275 לחוק העונשין.",	א. העובדות.
"תפ""ח 1106∕01","כתב-האישום המתוקן מתייחס לשלושה אירועים, המתוארים בשלושת האישומים, כדלקמן:",	א. העובדות.
"תפ""ח 1106∕01","(א)	ביום 2.5.2001 בשעה 02:00, ביפו, הגיע הנאשם, כשהוא רעול-פנים וחמוש באקדח, למקום בו ישב עבדאללה שקרא (להלן: ""שקרא"") ברכבו, והחל לירות לכיווּן הרכב. כאשר שקרא הניע את הרכב על-מנת לברוח מן המקום, ירה הנאשם צרור יריות לכיווּן הרכב, כדי לגרום לשקרא חבלה חמורה, ופגע ברכב במספר מקומות, בין השאר בכיסא הנהג (ראה התמונות ת/2).",	א. העובדות.
"תפ""ח 1106∕01","(ב)	ביום 21.5.2001 בשעה 18:28, ביפו, קַשַר הנאשם קשר עם עלי גלווש (להלן: ""גלווש""), לפיו הם יישאו אקדחים ויירו בהם. לשם כך הצטיידו השניים באקדחים, פנו למקום בו שהו אותה עת שקרא ויזיד אבו-שיהאב (להלן:       ""אבו-שיהאב""), וירו לכיווּנו של אבו-שיהאב צרור יריות כדי לגרום לו חבלה חמורה. כתוצאה מן הירי נפגע אבו-שיהאב ברגלו.",	א. העובדות.
"תפ""ח 1106∕01","(ג)	ביום 5.6.2001 בשעה 02:00, נסעו הנאשם וגלווש ברכבו של גלווש ביפו, כאשר גלווש נוהג ברכב, הנאשם יושב לידו והם נושאים אקדחים.",	א. העובדות.
"תפ""ח 1106∕01","במעמד הנ""ל הבחינו שוטרי יחידת ברק ברכב וביקשו לבודקו. הם הזדהו בפני הנאשם וגלווש כשוטרים, ולאחר שביקשו מהם לכבות את המנוע, ניסו הנאשם וגלווש להימלט ברכב בנהיגה פראית. במהלך ניסיון ההימלטות, הוריד גלווש את הנאשם, שנמלט רגלית מן השוטרים, השליך את האקדחים ולא שעה לקריאות השוטר שדלק בעקבותיו לעצור.",	א. העובדות.
"תפ""ח 1106∕01","בהסדר-הטיעון אליו הגיעו הצדדים, לאחר שהנאשם כפר בכתב-האישום ובטרם נשמעו ראיות, נקבע כי לאחר שהנאשם יודה ויורשע בעובדות כתב-האישום המתוקן, תעתור התביעה להטיל עליו שש וחצי שנות מאסר בפועל, ומאסר על-תנאי; ואִילו בא-כוח הנאשם יהיה רשאי לטעון להטלת עונש מאסר קל יותר, ללא הגבלה.",	א. העובדות.
"תפ""ח 1106∕01","בטיעוניה לעונש, הסבירה באת-כוח התביעה את הסכמת התביעה להגיע         להסדר-הטיעון בכך שהאירועים נשוא האישומים הראשון והשני התאפיינו בחוסר    שיתוף-פעולה מצידם של שקרא ואבו-שיהאב, דבר שהקשה על איסוף הראיות.",	ב. טיעוני הצדדים לעונש.
"תפ""ח 1106∕01","הקושי הראייתי התבטא בכך שלגבי האירוע נשוא האישום הראשון לא הוגשה תלונה למשטרה, אשר מצאה את הרכב שנפגע ביריות לאחר שנודע לה שהיה אירוע ירי, ואבו-שיהאב, הנפגע באירוע השני, הצהיר שאין לו שום כוונה לשתף פעולה עם המשטרה.",	ב. טיעוני הצדדים לעונש.
"תפ""ח 1106∕01","באת-כוח התביעה עמדה על חומרת התנהגותו של הנאשם, וציינה כי אירוע הירי נשוא האישום השני התרחש בשעת ערב, כשהמקום הומה בעוברים ושבים ובעלי חנויות, ואך במזל נפגע רק הקורבן פגיעה קלה ברגלו, ניזוקו חלונות ראווה ולא נפגעו עוברים ושבים.",	ב. טיעוני הצדדים לעונש.
"תפ""ח 1106∕01","לטענת באת-כוח התביעה, לנאשם עבר פלילי, ואם כי מרבית הרשעותיו הן בעבירות רכוש וסמים, הוא הורשע פעמיים בעבירות אלימוּת.",	ב. טיעוני הצדדים לעונש.
"תפ""ח 1106∕01","באת-כוח התביעה הפנתה למספר פסקי-דין המבטאים את מדיניות הענישה המחמירה במקרים דומים, אשר תומכים בעונש המאסר המבוקש על-ידה. בין היתר, הפנתה ל-ע""פ 4732/99, יורם מזרחי נ' מדינת ישראל, תקדין-עליון 2001(2) 152 (להלן: ""פסק-דין מזרחי""), שבו דחה בית-המשפט העליון ערעור כנגד חומרת העונש של שש וחצי שנות מאסר בפועל שהוטל על נאשם שהורשע בעבירות של חבלה בכוונה מחמירה ונשיאת נשק.",	ב. טיעוני הצדדים לעונש.
"תפ""ח 1106∕01","בא-כוח הנאשם טוען כי לעניין הרשעותיו הקודמות של הנאשם יש לקחת בחשבון את העובדה שעבירת האלימות האחרונה בוצעה על-ידי הנאשם לפני למעלה משש שנים, וכי הוא לא ריצה בעבר עונש מאסר בפועל מאחורי סורג ובריח.",	ב. טיעוני הצדדים לעונש.
"תפ""ח 1106∕01","בא-כוח הנאשם טוען כי יש להשוות את עונשו של הנאשם לעונש של שנתיים וחצי מאסר בפועל שמוצע להטיל בהסדר-טיעון על גלווש, שותפו של הנאשם באירוע נשוא האישום השני, שהוא האירוע החמור מבין שני אירועֵי הירי.",	ב. טיעוני הצדדים לעונש.
"תפ""ח 1106∕01",בא-כוח הנאשם ביקש להתחשב בהודאתו של הנאשם ובנסיבותיו האישיות כפי שתתוארנה להלן.,	ב. טיעוני הצדדים לעונש.
"תפ""ח 1106∕01","	בא-כוח הנאשם טוען כי האירועים נשוא פסק-דין מזרחי היו קשים מן האירועים בקשר אליהם הורשע הנאשם, היות וצורפו תיקים נוספים בהם הורשע מזרחי. בא-כוח הנאשם הפנה לפסיקה מקילה כמו ל-ע""פ 2378/98, סאלח אבו-חלא נ' מדינת ישראל, תקדין-עליון 98(2), 90 (להלן: ""פסק-דין אבו-חלא""), שבו נגזר על הנאשם עונש מאסר בפועל של שנה וחצי בגין עבירות דומות לאלה שביצע הנאשם. ",	ב. טיעוני הצדדים לעונש.
"תפ""ח 1106∕01","	בדברו האחרון, הצטער הנאשם על מה שקרה וביקש סליחה.",	ב. טיעוני הצדדים לעונש.
"תפ""ח 1106∕01","התנהגותו של הנאשם באירועים נשוא כתב-האישום המתוקן היא התנהגות חמורה, שבה הפגין הנאשם זלזול בחיי אדם, ואך בנס לא הסתיימה בפגיעות חמורות יותר ולאנשים רבים יותר.",	ג. דיון.
"תפ""ח 1106∕01","העבירות בהן הורשע הנאשם הן עבירות מתוכננות, שנעשו תוך שימוש בנשק חם, כאשר במקרה נשוא האישום הראשון היה הנאשם רעול-פנים, ואִילו הירי נשוא האישום השני בוצע יחד עם אדם אחר, שנהג ברכב וירה יריות יחד עם הנאשם.",	ג. דיון.
"תפ""ח 1106∕01","להתנהגותו האלימה של הנאשם באירועים נשוא כתב-האישום המתוקן, יש לצרף את עברוֹ הפלילי החֵל מהיותו נער, בעיקר בעבירות רכוש וסמים, אך גם בעבירות אלימות שנעברו לפני שש שנים.",	ג. דיון.
"תפ""ח 1106∕01","אין מקום להשוות את עונשו של הנאשם לעונש שהוצע על-פי הסדר-טיעון לגזור על גלווש, שותפו לירי נשוא האישום השני, שכן גלווש הורשע בסיוע לגרימת חבלה חמורה בקשר לאותו אירוע בלבד, בעוד הנאשם שבפנינו הורשע בעבירות נוספות ובקשר לאירועים נוספים, נשוא האישומים הראשון והשלישי.",	ג. דיון.
"תפ""ח 1106∕01","לקולת העונש אנו זוקפים את הודאתו של הנאשם, אשר סייעה לתביעה להתגבר על הקשיים הראייתיים, חסכה מזמנם של העדים וחסכה זמן שיפוטי יקר. כמו-כן, אנו זוקפים לקולת העונש את העובדה שהנאשם אמור היה להעיד נגד שותפו, גלווש.",	ג. דיון.
"תפ""ח 1106∕01","כמו-כן הבאנו בחשבון את נסיבותיו האישיות של הנאשם, שהוא גרוש ללא ילדים, בן למשפחה מרובת ילדים שמצבה הכלכלי קשה, עבד כסבל עד שנעצר, ובעקבות הליך הגירושין הידרדר מצבו.",	ג. דיון.
"תפ""ח 1106∕01","חרף עברוֹ הפלילי של הנאשם, יש לזקוף לקולת עונשו את העובדה כי לא ריצה בעבר עונש מאסר בפועל מאחורי סורג ובריח.",	ג. דיון.
"תפ""ח 1106∕01","עיון ב-פסק-דין מזרחי מעלה, כי העניין שבפנינו דומה לעניין שנדון באותו       פסק-דין, שבו הורשע המערער בקשר לשני אירועי ירי, האחד נגמר בפציעת הקורבן והשני הסתיים ללא פגיעה.",	ג. דיון.
"תפ""ח 1106∕01","אמנם מזרחי הורשע גם באיומים ובהחזקת סכין שלא כדין, אך בגין עבירות אלה נידון לשישה חודשי מאסר בפועל ובגין אירועי הירי נידון לשש וחצי שנות מאסר.",	ג. דיון.
"תפ""ח 1106∕01","אמת-המידה של הענישה שנקבעה בפסק-דין מזרחי היא נמוכה, ואלמלא          הסדר-הטיעון, היינו גוזרים עונש חמור יותר, וזאת בהתחשב בהתגברות הפשיעה בכלל, ובעיר יפו בפרט.",	ג. דיון.
"תפ""ח 1106∕01","אין המקרה שבפנינו דומה למקרה ולנאשם נשוא פסק-דין אבו-חלא, שבו דובר באירוע ירי יחיד, שבוצע על-ידי נאשם ללא כל עבר פלילי, ואב למשפחה מרובת ילדים. בית-המשפט דחה את ערעורו של אבו-חלה על חומרת העונש, וקבע כי גזר-הדין מתוּן והעונש שנגזר עליו הוא ""קל יחסית"", היות והתחשבו בנסיבות המקילות של הנאשם.",	ג. דיון.
"תפ""ח 1106∕01","לאור כל הנסיבות לקולא ולחומרה, ומאחר והעונש המבוקש על-ידי באת-כוח התביעה הינו במסגרת הסדר-הטיעון, אנו גוזרים על הנאשם 8 (שמונה) שנות מאסר, מתוכן ירצה 6.5 (שש וחצי) שנות מאסר בפועל, החל מיום מעצרו 5.6.2001, ושנה וחצי תהיינה מאסר על-תנאי, שהנאשם לא יֵרצה אלא אם יעבור, תוך שלוש שנים משחרורו ממאסרו, עבירת אלימות כלפי גוף או עבירה על סעיף 144 לחוק העונשין; או עבירה על סעיף 499(א)(1) לחוק העונשין.",	ד. סיכום.
"תפ""ח 1106∕01",הוּדעה לנאשם זכותו להגיש ערעור לבית-המשפט העליון תוך 45 יום מהיום.,	ד. סיכום.
"תפ""ח 1106∕01","ניתן והודע בפומבי היום, כ""ז באדר התשס""ב, 11 במרץ 2002.",	ד. סיכום.
"תפ""ח 1106∕01","ד""ר עמירם בנימיני, שופט",5467831354678313
"תפ""ח 1106∕01","אברהם טל, שופט",5467831354678313
"תפ""ח 1106∕01","שרה סירוטה, שופטת",5467831354678313
"תפ""ח 1106∕01","ס "" נ ,   א ב "" ד",5467831354678313
"תפ""ח 1106∕01",נוסח מסמך זה כפוף לשינויי ניסוח ועריכה,קלדנית: ד.ל.ס.
