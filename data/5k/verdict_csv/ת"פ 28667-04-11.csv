verdict,text,part
"ת""פ 28667-04-11","ע""י ב""כ עו""ד אסף שביט",מדינת ישראל
"ת""פ 28667-04-11","ע""י ב""כ עו""ד עלאא מסארווה",מוחמד דיב 
"ת""פ 28667-04-11","חוק העונשין, תשל""ז-1977: סע'  144, 144(א), 144(ב), 192, 244, 334, 335, 335(א)(1), 381, 382, 384, 402, 402(ב), 403, 404, 413ב, 415, 441",חקיקה שאוזכרה: 
"ת""פ 28667-04-11","פקודת הסמים המסוכנים [נוסח חדש], תשל""ג-1973: סע'  7(א), 7(ג)",חקיקה שאוזכרה: 
"ת""פ 28667-04-11",פתח דבר,גזר דין
"ת""פ 28667-04-11","לאחר הליך גישור שהתקיים בפני כב' השופט ג. נויטל הורשע הנאשם בתאריך 17.11.2011, בביצוע העבירות המיוחסות לו בכתב האישום המתוקן (במ/1):",גזר דין
"ת""פ 28667-04-11","*	שוד בנסיבות מחמירות (תוך שימוש בנשק קר ופציעת אדם), החזקת נשק, נשיאת נשק, ופציעה בנסיבות מחמירות באמצעות נשק קר – עבירות לפי סעיפים 402(ב), 144(א)(רישא) בצירוף לס""ק (ג)(1), 144(ב)(רישא) בצירוף לס""ק (ג)(1), וסעיף 334 בנסיבות סעיף 335(א)(1) לחוק העונשין, התשל""ז-1977 (להלן: ""חוק העונשין"") – (נשוא האישום ראשון), שעניינו שוד של קצין צה""ל אשר ישב על ספסל ברחוב יהודה הימית 14 ביפו, תוך דקירתו  בחזהו באמצעות סכין, ונטילת נשק  מסוגM-16  ומחסנית הצמודה לו, החזקתו ונשיאתו עד שנאלץ להפטר ממנו במנוסתו מפני הרודפים אחריו.",גזר דין
"ת""פ 28667-04-11","*	קבלת דבר במרמה – עבירות לפי סעיף 415 לחוק העונשין – נשוא האישומים השני , השלישי והרביעי, שעניינם תדלוק רכב בו נהג הנאשם, וזאת במרמה מבלי לשלם עבור הדלק, וכן 	קבלת דבר במרמה ואיומים – עבירות לפי סעיפים 415 ו-192 לחוק העונשין – (נשוא האישומים החמישי והשישי), שעניינם תדלוק רכב בו נהג הנאשם, וכן טעינת מכשיר הטלפון הסלולארי שלו, ואיום בסכין על המתדלק שדרש את התשלום עבורם.",גזר דין
"ת""פ 28667-04-11","*	שוד בנסיבות מחמירות תוך שימוש בנשק קר – עבירות לפי סעיף 402(ב) לחוק העונשין, (נשוא האישום השביעי), שעניינו שוד של מתדלק בתחנת דלק כשבאיומי סכין נשדד כסף ומכשיר טלפון סלולארי של המתדלק.",גזר דין
"ת""פ 28667-04-11","*	גניבת רכב (קטנוע), התחזות לאחר ושיבוש מהלכי משפט – עבירות לפי סעיפים 413ב', 441 ו-244 לחוק העונשין- (נשוא האישום השמיני), שעניינו גניבת קטנוע, התחזות בפני שוטר כאחר, וכל זאת בכוונה להונות, להתחמק מידי המשטרה ולהכשיל הליך חקירה פלילית.",גזר דין
"ת""פ 28667-04-11","לבקשת הנאשם צורף תיק פ""א 455845/09 של מרחב יפתח, שעניינו החזקה ושימוש שלא לצריכה עצמית של סם מסוכן מסוג קוקאין במשקל 18.08 גרם נטו, וסם מסוכן מסוג הירואין במשקל 15.376 גרם נטו – עבירות לפי סעיפים 7(א) + 7(ג) רישא לפקודת הסמים המסוכנים [נוסח חדש] התשל""ג-1973 (להלן: ""פקודת הסמים המסוכנים"").",גזר דין
"ת""פ 28667-04-11",הסדר הטיעון,גזר דין
"ת""פ 28667-04-11",במסגרת הסדר טיעון בין הצדדים תוקן כתב האישום באופן שהושמטו מכתב האישום המקורי שני אישומים של שוד מזוין.,גזר דין
"ת""פ 28667-04-11","כמו-כן הוסכם כי באי-כוח הצדדים יעתרו לביהמ""ש להטיל על הנאשם עונש מאסר בן 8 וחצי שנים, מאסר על-תנאי, וכן פיצוי למתלונן שבאישום הראשון בסך 25,000 ₪.",גזר דין
"ת""פ 28667-04-11","עו""ד הוסכם כי הפיצוי יופקד בטרם הטיעונים לעונש, וכך נעשה.",גזר דין
"ת""פ 28667-04-11",עברו הפלילי של הנאשם,גזר דין
"ת""פ 28667-04-11","לנאשם עבר פלילי מכביד ביותר מאז היותן נער, אך בתי המשפט השונים היקלו בעונשו באופן מופלג כמפורט להלן:",גזר דין
"ת""פ 28667-04-11","*	בפברואר 1998 הוא הורשע בביצוע עבירות של פריצה לבניין, פריצה לרכב בכוונה לגנוב, חבלה במזיד לרכב, גניבה מרכב וניסיון גניבה מרכב, פירוק חלקים מרכב, החזקת נכס החשוד כגנוב. על הנאשם הוטל פיקוח שירות המבחן למשך שנה,  קנס כספי וחתימה על התחייבות להימנע מביצוע עבירה.",גזר דין
"ת""פ 28667-04-11","*	בספטמבר 1998, הורשע הנאשם ע""י ביהמ""ש לנוער ת""א בפריצה לרכב בכוונה לגנוב (10 עבירות), חבלה במזיד לרכב , היזק לרכוש בזדון (4 עבירות), קבלת נכסים שהושגו בפשע, הפרת הוראה חוקית, והוא נשלח למעון נעול למשך שנה, וכן הוטל עליו עונש מאסר על-תנאי, חתימה על התחייבות להימנע מעבירה, והופעלה התחייבות קודמת עליה חתם הנאשם.",גזר דין
"ת""פ 28667-04-11","*	בינואר 1999 הורשע הנאשם ע""י בימ""ש לנוער עכו בניסיון לתקיפה הגורמת לחבלה של ממש, והוטל עליו לבצע שירות לתועלת הציבור וחתימה על התחייבות.",גזר דין
"ת""פ 28667-04-11","*	בפברואר 1999 הורשע הנאשם בגניבה, איומים, תקיפה הגורמת לחבלה של ממש ונשיאת סכין שלא כדין,  והוא נדון למאסר על-תנאי, התחייבות להימנע מביצוע עבירה ותשלום פיצויים למתלונן.",גזר דין
"ת""פ 28667-04-11","*	במאי 2001 הורשע הנאשם בביצוע שוד מזוין, קשירת קשר לביצוע פשע, תקיפה כדי לגנוב, פריצה לרכב בכוונה לגנוב, שבל""ר ונטישה במקום אחר. בפעם זו נדון הנאשם  לראשונה למאסר בפועל לתקופה בת 3 וחצי שנים, וכן הוטל עליו מאסר על-תנאי.",גזר דין
"ת""פ 28667-04-11","*	במאי 2001 הורשע הנאשם בהחזקה ושימוש בסמים לצריכה עצמית, וכן בתקיפה הגורמת חבלה של ממש, והפרעה לשוטר במילוי תפקידו, והוא נדון למאסר בפועל לתקופה בת שלושה חודשים בחופף למאסר אותו ריצה אותה עת, וכן הוטל עליו מאסר על-תנאי.",גזר דין
"ת""פ 28667-04-11",*	בנובמבר 2004 הורשע הנאשם בהחזקת נכס החשוד כגנוב והוטל עליו מאסר על-תנאי וקנס.,גזר דין
"ת""פ 28667-04-11","טיעוני ב""כ הצדדים",גזר דין
"ת""פ 28667-04-11","ב""כ המאשימה עתר לביהמ""ש לכבד את הסדר הטיעון בהיותו פרי הליך גישור שהתנהל בפני כב' השופט ג. נויטל.",גזר דין
"ת""פ 28667-04-11","ב""כ המאשימה הדגיש, כי אכן כתב האישום מתאר רצף עבירות הכוללות אלימות, ובמיוחד האישום הראשון המלמד על דפוס אלימות קיצוני מצד הנאשם, וזאת על רקע עברו הפלילי הכולל עבירת שוד מזוין בגינה ריצה שלוש וחצי שנות מאסר.",גזר דין
"ת""פ 28667-04-11","ברם, לדבריו, הנאשם לקח אחריות למעשיו, וחסך זמן שיפוטי רב באשר מדובר בתיק מורכב שהאישומים העיקריים בו מתבססים על ראיות נסיבתיות, וניהול ההוכחות היה מצריך זימון עדים ותקופת ניהול ארוכה.",גזר דין
"ת""פ 28667-04-11","עוד לדבריו, המתלוננים הביעו הסכמתם להסדר הטיעון, והמתלוננים העיקריים –",גזר דין
"ת""פ 28667-04-11","המתלוננים שבאישומים הראשון, הרביעי, החמישי והשביעי אף אמורים להיות מפוצים במסגרת ההסדר.",גזר דין
"ת""פ 28667-04-11","ב""כ הנאשם עתר אף הוא לביהמ""ש לכבד את הסדר הטיעון, בהדגישו כי ההסדר המוסכם מטיל על הנאשם מאסר בפועל ממושך ביותר, וכך יורחק הנאשם מאשתו ובנו הקטן בן החמש וחצי, כמו גם משאר בני משפחתו למשך תקופה ארוכה.",גזר דין
"ת""פ 28667-04-11","עוד הדגיש ב""כ הנאשם את הקושי של משפחת הנאשם לאסוף את סכום הפיצוי בסך 25,000 ₪.",גזר דין
"ת""פ 28667-04-11","ב""כ הנאשם הוסיף וציין, כי המעשים נעשו על רקע שימוש בסמים, והודאתו של הנאשם והבעת החרטה מבטאת את רצונו ""לפתוח דף חדש"" בחייו. כמו-כן נחסך זמן שיפוטי יקר והתייתר הצורך בזימון העדים.",גזר דין
"ת""פ 28667-04-11",דברי הנאשם,גזר דין
"ת""פ 28667-04-11","לדבריו, הוא מצפה ליום השחרור על-מנת לחזור לבני משפחתו, והוא אינו משתמש עוד בסמים. הנאשם ביקש מביהמ""ש לשקול אפשרות קיצור עונש המאסר שהוסכם עליו בהסדר הטיעון.",גזר דין
"ת""פ 28667-04-11","עסקינן בנאשם שביצע גם בעבר עבירות פליליות בהן ננקטו מעשי אלימות, אם ע""י תקיפה הגורמת חבלה של ממש, ואם באיומים ורבאליים.",דיון
"ת""פ 28667-04-11","הנאשם לא הפנים את המסר והתעלם מהענישה הבלתי מכבידה שהוטלה עליו במהלך השנים ע""י בתי המשפט השונים, ואף לא למד את ליקחו מעונש המאסר הקל יחסית שקיבל בגין מעשה של שוד מזוין (בשנת 2001).",דיון
"ת""פ 28667-04-11","כתב האישום בתיק דנן כולל רצף של מעשים אלימים, ואף כאשר הנאשם נקט במעשי רמייה והציג מצג שווא בפני מתדלקים בתחנות תדלוק כאילו בכוונתו לשלם בכסף מזומן עבור הדלק שהוא ממלא במיכל ריכבו התלוותה למעשי הרמייה גם אלימות מילולית  לאחר שהמתדלק עמד על דרישתו לקבל תשלום עבור הדלק שמולא בריכבו של הנאשם, ואף אלימות מוחשית כאשר שלף סכין והצמיד אותה לגופו של המתדלק. במקרה אחר נכנס הנאשם למשרד תחנת התדלוק כבר בסכין שלופה לאחר שניפץ את דלת הכניסה מזכוכית באמצעות לבנת בטון.",דיון
"ת""פ 28667-04-11","המעשה החמור מכולם הוא האישום הראשון שעניינו תקיפת קצין צה""ל ודקירתו בחזה באמצעות נשק קר, וזאת במהלך מאבק ביניהם כשהוא מבקש לשדוד את  נשקו האישי מסוג M-16.",דיון
"ת""פ 28667-04-11","הנאשם תיכנן לגנוב מהקצין את נשקו,  אך כשהקצין התנגד הוא דקר אותו וחתך את רצועת הנשק מגופו ונמלט כשהוא אוחז בנשק. לרוע מזלו המתלונן ועוברי אורח רדפו אחריו לאורך רחוב אברהם מגן ביפו, והוא נאלץ לזרוק את הנשק במהלך מנוסתו.",דיון
"ת""פ 28667-04-11","הנאשם אמנם הגיע להסדר טיעון שליכאורה מכיל רכיב מאסר ממושך, אך נוכח מהות העבירות רק בשל האישום הראשון בלבד – היה מותב זה מטיל עליו עונש המאסר עליו הוסכם בין הצדדים.",דיון
"ת""פ 28667-04-11","בשל האישומים הנוספים של שוד בנסיבות מחמירות תוך שימוש בנשק קר של מתדלק – היה הנאשם נדון לעונש מאסר נוסף של כארבע שנות מאסר, ועונשי מאסר בגין  קבלת דבר במרמה, בייחוד תוך השמעת איומים – היו מביאים עליו עונשי מאסר לתקופות נוספות, שלא לדבר על עונש מאסר בגין החזקה ושימוש בסמים מסוג קוקאין והירואין שלא לשימוש עצמי.",דיון
"ת""פ 28667-04-11","פועל יוצא מכל האמור לעיל, שהמאסר נשוא פרי הגישור אינו כה חמור כפי שסוברת ההגנה.",דיון
"ת""פ 28667-04-11","הנאשם הגיע להסדר טיעון הכולל עונש מאסר ל-8 וחצי שנים לאחר הפקדת פיצוי בסך 25,000 ₪ (שיחולק רק לחלק מהמתלוננים) – הסדר הטיעון פועל לטובת הנאשם נוכח העבירות שביצע הנאשם על רקע עברו הפלילי ובעיקר הצורך בהרתעת עבריינים פוטנציאליים.",דיון
"ת""פ 28667-04-11","לאחר ששקלתי טיעוני באי-כוח הצדדים, ולאור הסדר הטיעון אשר הושג במהלך הגישור, החלטתי לכבדו, ואני מטילה על הנאשם כדלקמן:",דיון
"ת""פ 28667-04-11",8.5 שנות מאסר בניכוי 339 ימים בהם שהה במעצר (מתאריך 02.04.2011 ועד היום),דיון
"ת""פ 28667-04-11","24 חודשי מאסר על-תנאי, והתנאי הוא שלא יעבור תוך 3 שנים מיום שחרורו ממאסר עבירה לפי סעיף 402, 403, 404 סיפא, 334, 335 או 144 לחוק העונשין.",דיון
"ת""פ 28667-04-11","12 חודשי מאסר על-תנאי, והתנאי הוא שלא יעבור תוך 3 שנים מיום שחרורו ממאסר עבירה לפי סעיף 415, 381, 382, 384, 404 רישא, 413ב', 441, 244 לחוק העונשין או סעיף 7(א) +7(ג) רישא לפקודת הסמים המסוכנים.",דיון
"ת""פ 28667-04-11","פיצוי בסך 25,000 ₪ אשר הופקד בקופת בית המשפט ויחולק למתלוננים עפ""י הרשימה שהמציא ב""כ המאשימה ונמצאת בתיק ביהמ""ש.",דיון
"ת""פ 28667-04-11","הודע לנאשם על זכותו לערער על גזר-הדין לביהמ""ש העליון תוך 45 ימים.",דיון
"ת""פ 28667-04-11","ניתן היום,  05 מרץ 2012, בנוכחות ב""כ המאשימה, הנאשם ובא-כוחו.",54678313
"ת""פ 28667-04-11",נוסח מסמך זה כפוף לשינויי ניסוח ועריכה,"יהודית אמסטרדם, שופטת"
"ת""פ 28667-04-11","בעניין עריכה ושינויים במסמכי פסיקה, חקיקה ועוד באתר נבו – הקש כאן","יהודית אמסטרדם, שופטת"
