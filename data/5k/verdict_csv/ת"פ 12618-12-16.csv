verdict,text,part
"ת""פ 12618-12-16","ת""פ 12618-12-16 משטרת ישראל תביעות- שלוחת רמלה נ' מזרחי",בית משפט השלום ברמלה
"ת""פ 12618-12-16","הנאשם - יוסף מזרחי
ע""י עוה""ד ליעד מור יוסף ממשרד עו""ד קטי צווטקוב",נגד
"ת""פ 12618-12-16","חוק העונשין, תשל""ז-1977: סע'  192, 379",חקיקה שאוזכרה: 
"ת""פ 12618-12-16","כנגד הנאשם הוגש כתב אישום המייחס לו את ביצוען של העבירות הבאות: תקיפת סתם לפי סעיף 379 לחוק העונשין התשל""ז – 1977 (להלן: חוק העונשין) וכן עבירת איומים לפי סעיף 192 לחוק העונשין.",כתב אישום
"ת""פ 12618-12-16","על פי עובדות כתב האישום, ביום 22.9.16 בשעה 08:15, או בסמוך לכך, התרחשה תאונת דרכים בין רכבם של פלוני ופלונית (להלן: פלוני או פלוני, לפי העניין) לבין משאית בה נהג הנאשם.",כתב אישום
"ת""פ 12618-12-16","הנאשם יצא מהמשאית ופלוני יצא מהרכב והתגלע ביניהם ויכוח. באותן נסיבות, התקרב הנאשם אל דלת הנהג של הרכב וטרק אותה בעת שפלוני  חוסם את דרכו של הנאשם. בתגובה, היכה הנאשם את פלוני בכך שנתן לו אגרוף באזור הצוואר. פלוני החל להתרחק מהנאשם והאחרון דחף אותו.",כתב אישום
"ת""פ 12618-12-16","הנאשם כפר בעובדות כתב האישום. לאחר שמיעת הראיות, הורשע בעבירות שיוחסו לו בכתב האישום.",כתב אישום
"ת""פ 12618-12-16",התקבל תסקיר מטעם שירות המבחן ואשר להלן עיקריו:,תסקיר שירות המבחן 
"ת""פ 12618-12-16","הנאשם הוא כיום בן 64 שנים, נשוי, אב לשלושה ילדים וסב לחמישה נכדים. הנאשם עובד כיום כנהג משאית ונעדר עבר פלילי קודם.",תסקיר שירות המבחן 
"ת""פ 12618-12-16","הנאשם מתקשה לקבל אחריות על מעשיו גם לאחר שניתנה הכרעת הדין המרשיעה וחזר בפני שירות המבחן על הטענה שהעלה בעת שמיעת הראיות ונדחתה, והיא שפעל מתוך הגנה עצמית (ראו: פסקאות 23 – 24 להכרעת הדין).",תסקיר שירות המבחן 
"ת""פ 12618-12-16","הנאשם לא הציג בפני שירות המבחן מסמכים כלשהם העשויים להעיד על פגיעה קונקרטית בפרנסתו, וזאת היה וההרשעה תמשיך לעמוד בעינה ולא תבוטל. על כן, שירות המבחן לא בא בהמלצה לבטל את הרשעתו. שירות המבחן המליץ להסתפק במאסר על תנאי וקנס כספי.",תסקיר שירות המבחן 
"ת""פ 12618-12-16","המאשימה טענה שעבירות האלימות שבהן הורשע הנאשם, מחייבות קביעת מתחם עונש הולם שנע בין מספר חודשי מאסר בפועל ועד 18 חודשי חודש מאסר בפועל. כמו כן, המאשימה טענה כי לאור חוות הדעת שהתקבלה מטעם הממונה על עבודות השירות לפיה הנאשם כשיר לבצע עבודות שירות, ובהתחשב במכלול נסיבותיו האישיות, ניתן להסתפק במאסר שירוצה בדרך של עבודות שירות, בצירוף מאסר על תנאי, קנס ופיצוי למתלוננים.",טענות הצדדים לעונש
"ת""פ 12618-12-16","בא כוח הנאשם הדגיש את גילו של הנאשם ואת העובדה שהוא נעדר עבר פלילי קודם ושמדובר באירוע מחודש ספטמבר 2016. הוצגו בפניי מסמכים שלפיהם הנאשם עבר תאונת דרכים לפני מספר חודשים ונקבעה לו נכות זמנית על ידי המוסד לביטוח לאומי שתוקפה עד ליום 30.11.19 בשיעור של 20 אחוז. כמו כן, בסמוך למועד קרות התאונה, שיעור הנכות הזמנית היה גבוה יותר. בנוסף, בא כוח הנאשם עתר לביטול ההרשעה.",טענות הצדדים לעונש
"ת""פ 12618-12-16","בפסיקה נקבעו שני תנאים מצטברים לצורך בחינת השאלה אם לסיים הליך פלילי באי הרשעה, או לא. ראשית, סוג וחומרת העבירה שמיוחסת לנאשם ונסיבות ביצועה, מאפשרים להימנע מהרשעה. שנית, על הנאשם להוכיח שייגרם לו נזק מוחשי וקונקרטי מעצם ההרשעה. כמו כן, נקבע כי הכלל במשפט פלילי הוא הרשעה והחריג הוא אי הרשעה (ע""פ 9150/08 מדינת ישראל נ' ביטון [פורסם בנבו] (23.7.09) פסקה 7 לפסק דינו של כבוד השופט לוי).",הטענה לביטול ההרשעה
"ת""פ 12618-12-16","במקרה שבפניי, הנאשם לא הציג נימוק כלשהו שעלול להיגרם לו נזק מוחשי וקונקרטי היה וההרשעה תמשיך לעמוד בעינה. די בכך על מנת לדחות על הסף את בקשתו לביטול ההרשעה.",הטענה לביטול ההרשעה
"ת""פ 12618-12-16","הנאשם הפנה למאמרם של ד""ר שי ווזנר ועו""ד משה קשלס ""ביטול הרשעה לאור תיקון 113 לחוק העונשין – משיח של חסד לשיח של מידתיות"" ושפורסם בחוברת הסנגור 257, עמ' 4 – 10 (אוגוסט 2018). המחברים מציגים הצעה לבחינה מחדש של ההלכה המושרשת של בית המשפט העליון לפיה חובה על הנאשם להוכיח קיומו של נזק מוחשי וקונקרטי היה ויורשע בדין, כתנאי לבחינת בקשתו לביטול ההרשעה במשפט פלילי.",הטענה לביטול ההרשעה
"ת""פ 12618-12-16","בסופו של יום, הערכאות הנמוכות מחויבות לפסוק על פי ההלכות המחייבות של בית המשפט העליון וזאת כמתחייב מלשון סעיף 20(ב) לחוק יסוד: השפיטה, וכך אעשה גם במקרה שבפניי.",הטענה לביטול ההרשעה
"ת""פ 12618-12-16","מעבר לכך, ב-ע""פ 2083/96 כתב נ' מדינת ישראל פ""ד נב(3) 337, 344 (1997) כבוד המשנה לנשיא השופט לוין ציין את הדברים הבאים:",הטענה לביטול ההרשעה
"ת""פ 12618-12-16",(ההדגשה שלי – ה'א'ש'),הטענה לביטול ההרשעה
"ת""פ 12618-12-16","במקרה שבפניי, וזאת מעבר לעובדה שלא הוכח נזק מוחשי וקונקרטי, הנאשם לא קיבל אחריות על מעשיו, לא לפני הכרעת הדין וגם לא לאחריה. בנסיבות אלה, אין כל בסיס לביטול ההרשעה.",הטענה לביטול ההרשעה
"ת""פ 12618-12-16","מדיניות הענישה הנוהגת כאשר מדובר באלימות על רקע שימוש בדרך, מושפעת מחומרת האירוע, סוג האלימות שהופעלה וסוג הנזק שנגרם לקורבן. להלן הפסיקה בעניין אלימות עקב שימוש בדרכים, כאשר בחלקה הסתפקו במאסר בדרך של עבודות שירות ובחלקה האחר הוטלו מאסרים בפועל לתקופות ממושכות: רע""פ 694/09 לוי נ' מדינת ישראל (פורסם בנבו) 3.6.09); עפ""ג (מחוזי חיפה) 30400-06-15  מדינת ישראל נ' פחימה (פורסם בנבו) (19.11.15); עפ""ג (מחוזי מרכז) 37109-08-17 מדינת ישראל נ' הרצל (פורסם בנבו) (21.11.17); עפ""ג (מחוזי מרכז)  37842-07-12 אהרוני נ' מדינת ישראל (פורסם בנבו) (23.10.12); ת""פ (מחוזי ת""א) 40141/06 מדינת ישראל נ' ששון (פורסם בנבו) (12.3.07).",מתחם העונש ההולם
"ת""פ 12618-12-16","יש לציין שהפסיקה שצוטטה לעיל היא במקרים שבהם מדובר באלימות חמורה יותר מזו שהייתה במקרה שבפניי ולכן הנני קובע כי מתחם העונש ההולם מתחיל במאסר על תנאי ולא בעבודות שירות, כפי שטענה המאשימה. לפיכך, הנני קובע כי מתחם העונש ההולם לאירוע מושא כתב האישום ובנסיבות ביצועו, נע בין מאסר על תנאי ועד 8 חודשי מאסר בפועל, בצירוף מאסר על תנאי, קנס ופיצוי למתלוננים.",מתחם העונש ההולם
"ת""פ 12618-12-16","בעת קביעת העונש המתאים בתוך מתחם העונש ההולם, לקחתי בחשבון לקולא את כל הנתונים שלהלן: העדר עבר פלילי; גילו של הנאשם שהוא כיום בן 64 שנים; היותו של הנאשם אב לילדים וסב לנכדים; מצבו הרפואי של הנאשם נכון להיום, וזאת בעקבות התאונה שעבר והנכות הזמנית שנקבעה עבורו בשיעור של 20 אחוז.",העונש המתאים בתוך מתחם העונש ההולם
"ת""פ 12618-12-16","לאור כל האמור לעיל, הנני משית על הנאשם את העונשים הבאים:",העונש המתאים בתוך מתחם העונש ההולם
"ת""פ 12618-12-16","4 חודשי מאסר על תנאי והתנאי הוא שבמשך 3 שנים מהיום, הנאשם לא יבצע עבירת אלימות, לרבות איומים, או ניסיון לעבור עבירה כאמור.",העונש המתאים בתוך מתחם העונש ההולם
"ת""פ 12618-12-16","הנאשם ישלם פיצוי לעדי התביעה 1 ו-2 בסך של 1,500 ₪, לכל אחד מהם.",העונש המתאים בתוך מתחם העונש ההולם
"ת""פ 12618-12-16","הפיצוי לכל אחד מהם ישולם ב-3  תשלומים חודשיים שווים ורצופים. התשלום הראשון, לגבי שני עדי התביעה האמורים, יהיה עד ליום 1.8.19  והיתרה ב-1 לכל חודש שלאחריו. היה ואחד התשלומים לא ישולם במועד, לגבי מי מעדי התביעה 1 ו-2, אזי יעמוד מלוא סכום הפיצוי שלא שולם במועד, לפירעון מידי.",העונש המתאים בתוך מתחם העונש ההולם
"ת""פ 12618-12-16","ג. הנאשם ישלם קנס בסך  1,000 ₪, או 4  ימי מאסר תמורתו.",העונש המתאים בתוך מתחם העונש ההולם
"ת""פ 12618-12-16","הקנס ישולם ב-2 תשלומים חודשיים שווים ורצופים כאשר הראשון שבהם עד ליום  1.9.19 והשני עד ליום 1.10.18. היה והתשלום הראשון לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 12618-12-16",זכות ערעור תוך 45 יום. ,העונש המתאים בתוך מתחם העונש ההולם
"ת""פ 12618-12-16","54678313ניתן היום,  ט""ז סיוון תשע""ט, 19 יוני 2019, במעמד הצדדים.",5129371
"ת""פ 12618-12-16",הישאם אבו שחאדה 54678313,54678313
"ת""פ 12618-12-16",נוסח מסמך זה כפוף לשינויי ניסוח ועריכה,54678313
"ת""פ 12618-12-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
