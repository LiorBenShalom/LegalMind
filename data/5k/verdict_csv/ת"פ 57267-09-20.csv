verdict,text,part
"ת""פ 57267-09-20","ת""פ 57267-09-20 מדינת ישראל נ' שהאב (עציר)",בית המשפט המחוזי בחיפה
"ת""פ 57267-09-20","חוק העונשין, תשל""ז-1977: סע'  144(ב), 144(ג), 340א(ב)(1)",חקיקה שאוזכרה: 
"ת""פ 57267-09-20","הנאשם הודה במסגרת כתב אישום שלא כלל הסדר אודות העונש בביצוע עבירות בנשק (נשיאה והובלה) לפי סעיף 144(ב) רישא וסיפא + סעיף 144(ג) לחוק העונשין, התשל""ז-1977 וירי מנשק חם באזור מגורים לפי סעיף 340א(ב)(1) לחוק.",גזר דין
"ת""פ 57267-09-20","על פי האמור בכתב האישום המתוקן, ביום 12.9.20 בסמוך לשעה 01:54, הגיעו שוטרים אל ביתו של מוחמד לוטפי ג'רבאן בג'סר אלזרקה כשהם לבושים במדי משטרה על מנת לאתר את בנו לצרכי חקירה. בעודם עומדים מחוץ לבית הגיע הנאשם ועמד בקרבת מקום שהוא לבוש מעיל בצבע שחור עוטה ככפות על ידיו וחובש על ראשו כובע גרב המסתיר את פניו. באותה עת הוביל ונשא אקדח חצי אוטומטי בול תוצרת ישראל, 9 מ""מ פאראבלום טעון במחסנית ובתוכה 15 כדורים. הוא נשא על גופו מחסנית נוספת טעונה ב-15 כדורים. בשלב זה הבחינו השוטרים בנאשם וצעקו ""רעול"" ""רעול"" ואז הנאשם החל לנוס בריצה. הוא הניף את ידו שאחז בנשק וירה ירייה אחת באוויר. השוטרים דלקו אחריו ודרשו ממנו לעצור, הוא לא שעה לדרישותיהם וירה פעם נוספת באוויר במהלך המרדף. בהמשך, אחד השוטרים ירה לעבר הנאשם ובהמשך הנאשם נפל ארצה ונעצר.",גזר דין
"ת""פ 57267-09-20","המדינה טענה למתחם ענישה שבין 3-5 שנות מאסר בפועל. נטען שעבירות הנשק הפכו למכת מדינה של ממש מזה זמן, בייחוד במגזר הערבי (מ""ת (חי') 311-05-10 מדינת ישראל נ' קאזם היבי (27.5.10)).",טיעוני המדינה לעונש:
"ת""פ 57267-09-20","בעניינו של הנאשם נטען לתכנון מוקדם שהתבטא בנשיאת הנשק והלבוש שלבש, שחלקו היחסי בעבירה היה מוחלט והודגש הסיכון שטמון בשימוש בנשק באזור מגורים.",טיעוני המדינה לעונש:
"ת""פ 57267-09-20","מבחינת מדיניות הענישה, אוזכרו המקרים הבאים:",טיעוני המדינה לעונש:
"ת""פ 57267-09-20","ע""פ 1509/20 מדינת ישראל נ' ראפת נבארי (2.7.20); שם התקבל ערעור המדינה והוחמר עונשו של נאשם שבשעת לילה ירה שני כדורים מתת מקלע מאולתר באזור מגורים. תחילה נקבע מתחם ענישה בין 20-50 חודשי מאסר והושתו 27 חודשי מאסר בפועל. בערעור העונש הועמד על 36 חודשי מאסר.",טיעוני המדינה לעונש:
"ת""פ 57267-09-20","ע""פ 3877/16 פאדי ג'באלי נ' מדינת ישראל (17.11.16); המערער הורשע בעבירה של נשיאת נשק כאשר נשא עמו ברכב אקדח מסוג גלוק טעון ב-14 כדורים לשם יישוב סכסוך בין קרוב משפחה לבין אדם אחר. היה מדובר במערער בעל עבר פלילי מכביד מאוד. הוטלו עליו 34 חודשי מאסר בפועל וערעורו על חומרת העונש נדחה.",טיעוני המדינה לעונש:
"ת""פ 57267-09-20","ת""פ (חי') 16370-02-20 מדינת ישראל נ' סעיד מטר (15.9.20); הורשע הנאשם לאחר שמיעת ראיות בעבירות של נשיאה והובלת נשק וירי באזור מגורים. נקבע מתחם ענישה שבין 20-50 חודשי מאסר והושתו 30 חודשי מאסר בפועל. בערעור הוקל העונש במעט ל-22 חודשי מאסר בפועל (ע""פ 6985/20).",טיעוני המדינה לעונש:
"ת""פ 57267-09-20","ע""פ 3596/20 ג'רייס דחדל נ' מדינת ישראל (16.8.20); הורשע המערער על פי הודאתו בעבירות של נשיאה והובלת נשק וירי באזור מגורים. הושתו עליו 24 חודשי מאסר בפועל וערעורו נדחה.",טיעוני המדינה לעונש:
"ת""פ 57267-09-20","ת""פ (חי') 19642-04-18 מדינת ישראל נ' אמין כלש (24.12.18); נאשם הורשע על פי הודאתו במסגרת הסדר טיעון בעבירות נשיאה והובלת נשק ומעשי פזיזות ורשלנות. הנאשם נשא והוביל אקדח וירה באוויר לפחות 11 יריות. נקבע מתחם ענישה שבין 20-48 חודשי מאסר בפועל והושתו 24 חודשי מאסר בפועל.",טיעוני המדינה לעונש:
"ת""פ 57267-09-20","באשר לנסיבות נוספות, נטען שהנאשם חסך זמן שיפוטי, אך אינו קטין או קרוב לסייג אחר לאחריות פלילית. נטען שאין מקום לסטות מהמתחם בעקבות שיקולי שיקום. כך התבקש בנוסף מאסר מותנה משמעותי וקנס כספי.",טיעוני המדינה לעונש:
"ת""פ 57267-09-20","הסנגור טען, כי הנאשם שיתף פעולה באופן מלא עם קצינת המבחן והביע חרטה, אך קצינת המבחן ""עמדה לו על הראש שהוא מסתיר דבר מסוים"", זאת למרות שהוא טען שהיה גלוי וכנה כלפיה ולא הסתיר דבר.",טיעוני הנאשם לעניין העונש:
"ת""פ 57267-09-20","נטען עוד להליך מעצר ממושך – מדצמבר ועד היום – שהרתיע את הנאשם. נטען שמשפחתו נורמטיבית, כאמור בתסקיר ואין זה נכון שלקיחת האחריות הייתה פורמלית בלבד.",טיעוני הנאשם לעניין העונש:
"ת""פ 57267-09-20",אוזכרה פסיקה כדלקמן:,טיעוני הנאשם לעניין העונש:
"ת""פ 57267-09-20","ע""פ 3271/19 מדינת ישראל נ' מוחמד אבו עאמר (31.10.19); נאשם יצא מביתו נושא עמו אקדח FN ומחסנית וכדורים (מלכתחילה יוחסה לנאשם מעורבות בפרשיה מורכבת יותר);  הערכאה הדיונית השיתה עליו 6 חודשי מאסר לריצוי בעבודות שירות ובערעור הומר העונש למאסר בפועל. ",טיעוני הנאשם לעניין העונש:
"ת""פ 57267-09-20","ע""פ 8846/15 איהאב דראז נ' מדינת ישראל (13.3.16); הורשע המערער בהחזקת נשק ובהפרעה לשוטר כאשר בחיפוש בבית משפחתו הוא ברח ונמצא עליו אקדח גנוב, שתי מחסניות ו-75 כדורים. נגזרו עליו 7 חודשי מאסר בפועל, הערעור נדחה. ",טיעוני הנאשם לעניין העונש:
"ת""פ 57267-09-20","ע""פ 2839/14 סלמאן אלנבארי נ' מדינת ישראל (13.5.14); הורשע המערער בעבירה של החזקת נשק ותחמושת, כאשר החזיק ברכב יחד עם אחרים אקדח עם מחסנית. באותו מקרה הוא יצא מהרכב ודרך את הנשק. באותו מקרה נטען שהמערער נסע עם האחר וראה את הנשק במקרה ויצא מתוך סקרנות לנסותו והשימוש לא היה נגד מטרה אנושית והנשק לא היה טעון. נקבע מתחם עונש שבין 6-18 חודשי מאסר בפועל והוטלו עליו 7 חודשי מאסר. הערעור נדחה. ",טיעוני הנאשם לעניין העונש:
"ת""פ 57267-09-20","ע""פ 4945/13 מדינת ישראל נ' עבד אלכרים סולימאן(19.1.14); המשיב הורשע לאחר שמיעת ראיות בעבירות של רכישה, החזקת נשק, נשיאה והובלה, הפרעה לשוטר ומעשי פזיזות בנשק והסתייעות ברכב לביצוע פשע. היה מדובר בנשק מסוג קרלו גוסטוב, מחסנית וכדורים. הנאשם נמלט מהשוטרים בעת המעצר. הוטלו 6 חודשי מאסר לריצוי בעבודות שירות והערעור נדחה.",טיעוני הנאשם לעניין העונש:
"ת""פ 57267-09-20","ת""פ (חי') 37083-11-14 מדינת ישראל נ' עיסאוי (13.12.15); הורשע הנאשם (2) בעבירות של החזקת נשק ונשיאת נשק. הנאשם נשא ברכב נשק מאולתר מסוג קרלו גוסטוב ובתוכו מחסנית ונמלט משוטרים ברכבו. נקבע מתחם בין 7-30 חודשי מאסר בפועל והוטלו 13 חודשי מאסר בפועל. היה ומדובר בנאשם בן 45 ללא  הרשעות קודמות. ",טיעוני הנאשם לעניין העונש:
"ת""פ 57267-09-20","ת""פ (נצ') 13281-07-13 מדינת ישראל נ' פלאח (22.10.15); הורשע נאשם בעבירות של נשיאת נשק וירי באזור מגורים. באותו מקרה הנאשם הוציא מחלון רכבו קנה של רובה וירה באוויר בשל סכסוך עסקי. נקבע מתחם בן 12-24 חודשי מאסר בפועל ובית המשפט חרג מהמתחם לקולא וגזר 9 חודשי מאסר בפועל.",טיעוני הנאשם לעניין העונש:
"ת""פ 57267-09-20","ת""פ 23364-11-17 מדינת ישראל נ' הייב ; נאשם הורשע בנשיאת נשק והובלתו בצוותא, ירי באזור מגורים בהסתייעות הרכב. הוטלו עליו 6 חודשי מאסר לריצוי בעבודות שירות.",טיעוני הנאשם לעניין העונש:
"ת""פ 57267-09-20","ת""פ 12228-10-17 מדינת ישראל נ' חסן רשואן (14.5.18); הנאשם החזיק באקדח וברח משוטרים שהגיעו למקום בעקבות ירי שבוצע. הנאשם נעמד מולם עם הנשק ורק לאחר שהשוטרים ירו באוויר הוא השליך את הנשק ושתי מחסניות. הוא הורשע בנשיאה והובלה והכשלת שוטר. הוטלו עליו 6 חודשי מאסר בעבודות שירות. יוער כי באותו מקרה הומלץ על מבחן ועבודות שירות במסגרת התסקיר. כמו כן נקבע מתחם ענישה שבין 8-32 חודשי מאסר בפועל ובית המשפט חרג מהמתחם משיקולי שיקום.",טיעוני הנאשם לעניין העונש:
"ת""פ 57267-09-20",הנאשם חזר על הטענות כלפי קצינת המבחן וטען שלא הסתיר דבר והודה שטעה ומתחרט. הוא הדגיש שזו הפעם הראשונה שלו בכלא ושאשתו עומדת ללדת בחודש הקרוב ושברצונו לחזור לחיק משפחתו.,דברי הנאשם:
"ת""פ 57267-09-20","בתסקיר מיום 28.1.21 תואר שהנאשם בן 21, נשוי ואשתו נמצאת בהריון מתקדם (אז). לבני הזוג בן קטן נוסף. טרם מעצרו התגורר עם משפחתו בבית הוריו. הוא סיים 11 שנות לימוד. טרם  מעצרו עבד במחלקת פינוי פסולת בעיריית אור-עקיבא. משפחת מוצאו מרובת ילדים, נורמטיבית. אחד מאחיו מתמודד עם מחלת הסרטן, אין לחובתו רישום פלילי קודם. הנאשם שלל שימוש בחומרים ממכרים וגם קשרים חברתיים בעייתיים. שלל כוונה פלילית בקשר למעשה נשוא כתב האישום וטען שהנשק שהחזיק ושנמצא עמו לא שייך לו אלא לחבריו. ביחס לעבירה הציג עמדה קורבנית, כאשר לטענתו, לבקשת חבריו, הסכים להעביר נשק לחבר נוסף ואז נתקל בשוטרים כשהיה בדרך וירה באוויר כדי להפחיד את השוטרים כדי שלא ירדפו אחריו. הוא טען שהתנהגות זו חריגה עבורו.",תסקיר שירות המבחן:
"ת""פ 57267-09-20","באשר לתקופת המעצר, הביע מוטיבציה להשתלב בקבוצה טיפולית אך מסיבות בירוקרטיות לא שולב, אך משולב בכיתות חינוך. שירות המבחן התרשם שמדובר בצעיר בעל יכולות טובות, חסר בשלות רגשית שמגלה יציבות חלקית במסגרת שונות בחייו אך התקשה בשיתוף קשריו החברתיים והשתדל להציג את החלקים המתפקדים באישיותו. צוין קושי מצדו לבחון את התנהלותו הכללית והוערך סיכון גבוה להישנות ביצוע העבירות בעתיד. לא הובאה המלצה טיפולית בעקבות כך.",תסקיר שירות המבחן:
"ת""פ 57267-09-20","בתסקיר משלים מיום 18.3.21 (הנאשם נשלח לתסקיר משלים בעקבות ספקות שעלו בקשר ליכולתו לתקשר בעברית). למרות שהתסקיר נערך ע""י קצינת מבחן אחרת דוברת ערבית, לא חל שינוי בהמלצות.",תסקיר שירות המבחן:
"ת""פ 57267-09-20",הנאשם עצור מיום 12.9.20. ,דיון:
"ת""פ 57267-09-20","הערכים החברתיים שנפגעו היו שמירה על שלום הציבור וביטחונו. היות שמדובר בעבירות נשק ועוד ירי באזור מגורים, מדובר בפגיעה משמעותית בערכים המוגנים.",דיון:
"ת""פ 57267-09-20","בנסיבות בהן נתפס הנאשם ""על חם"" עם הנשק והתחמושת, ובנוסף בהתחשב בלבוש ""המבצעי"" שלבש, עולה שהתקיים מרכיב של תכנון מוקדם, למרות שהמטרה לא הובררה במסגרת כתב האישום.",דיון:
"ת""פ 57267-09-20",הנאשם שהיה מבצע יחיד ונושא באחריות בלעדית למעשיו.,דיון:
"ת""פ 57267-09-20","בהתחשב באמור לעיל ובמדיניות הענישה, יש לציין כי הפסיקה שהביאה המדינה מתאימה יותר למקרה מאשר הפסיקה שהובאה ע""י הסנגור, כאשר לא קיימים שיקולים שיצדיקו חריגה מפאת שיקולי שיקום, מתחם הענישה נמצא בין 18-40 חודשי מאסר. זאת, כיוון שאומנם היה שימוש בנשק, אך הנשק לא כוון כלפי איש.",דיון:
"ת""פ 57267-09-20","מבחינת הענישה בתוך המתחם יצוין, שלא מצאתי פגם בתסקירים, בניגוד לנטען על ידי הסנגור, כאשר עולה שאכן הנאשם היה גלוי באופן חלקי בלבד ביחס לרקע לביצוע העבירה. עם זאת, אני מקבל שהייתה קבלת אחריות מלאה מצד הנאשם, כפי שביטא זאת בדבריו באולם בית המשפט.",דיון:
"ת""פ 57267-09-20","לזכותו בנוסף, הודאתו המוקדמת ללא צורך בניהול ההליך וקבלת האחריות שההודאה מסמלת. כמו כן, לטובתו העובדה שאין לחובתו עבר פלילי.",דיון:
"ת""פ 57267-09-20","מפאת כל האמור, יוטלו העונשים כדלקמן:",דיון:
"ת""פ 57267-09-20",32 חודשי מאסר בפועל שמתקופה זו תנוכה תקופת המעצר (מיום 12.9.20);,דיון:
"ת""פ 57267-09-20","12 חודשי מאסר על תנאי למשך 3 שנים, כאשר התנאי יחול במידה והנאשם יבצע עבירות אלימות מסוג פשע;",דיון:
"ת""פ 57267-09-20","קנס בסך 5,000 ₪ לתשלום עד ליום 1.9.21.",דיון:
"ת""פ 57267-09-20","ניתן היום,  י""ד אייר תשפ""א, 26 אפריל 2021, בהעדר הצדדים.",54678313
"ת""פ 57267-09-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 57267-09-20",דניאל פיש 54678313-/ ,54678313
