verdict,text,part
תפ (י-ם) 257∕98,"חוק העונשין, תשל""ז-1977",חקיקה שאוזכרה: 
תפ (י-ם) 257∕98,"הנאשם הורשע על-פי הודאתו בהחזקת נשק (עבירה לפי סעיף 144(א) לחוק העונשין התשל""ז 1977).",גזר - דין
תפ (י-ם) 257∕98,"התביעה מבקשת להטיל על הנאשם מאסר בפועל. עם זאת התביעה מסכימה, בהגינותה, כי תקופת המאסר צריכה להיות קצרה מהמאסר שהוטל על שותפו של הנאשם שחלקו בפרשה היה חמור מזה של הנאשם.",גזר - דין
תפ (י-ם) 257∕98,"ב""כ הנאשם מבקש שלא למצות את הדין עם הנאשם נוכח נסיבותיו האישיות, עברו הנקי והודאתו המיידית בעובדות כתב האישום.",גזר - דין
תפ (י-ם) 257∕98,"העבירה בה הורשע הנאשם היא חמורה וקשה. גם אם הרקע לביצוע העבירה הוא מצוקה כספית, אין בעובדה זו כדי לשמש נסיבה לקולא. עם זאת, הצטרפו במקרה זה מספר נסיבות לקולא. מתסקיר שהגיש שירות המבחן עולה כי מדובר בנאשם שאורח חייו נורמטיבי ותקין לחלוטין. הנאשם נשוי ואב לילדים ומצבו הכלכלי קשה וזה כאמור, היה הרקע לביצוע העבירה. שירות המבחן המליץ להסתפק במקרה זה במאסר על תנאי והתחייבות. הנאשם הודה בביצוע העבירה והביע חרטה על מעשהו. הנאשם אדם נורמטיבי, בעל עבר נקי ונראה כי מדובר במעידה חד פעמית שאינה מאפיינת את אורח חייו.",גזר - דין
תפ (י-ם) 257∕98,שותפו של הנאשם הורשע בשתי עבירות של נשיאה בנשק ועסקה בנשק והוטלו עליו 7 חודשים של מאסר בפועל. אין חולק כי חלקו של השותף חמור מזה של הנאשם בפני.,גזר - דין
תפ (י-ם) 257∕98,"בהביאי  בחשבון את חומרת העבירה, חלקו של הנאשם בביצועה ונוכח נסיבותיו האישיות של הנאשם, עברו הנקי והודאתו המיידית בעובדות כתב האישום ביקשתי את חוות דעתו של הממונה על עבודות השירות במטרה לבחון אפשרות להטיל על הנאשם מאסר שירוצה בעבודות שירות.",גזר - דין
תפ (י-ם) 257∕98,"ביום 12.1.99 התקבלה חוות דעתו של הממונה ממנה עולה כי הנאשם אינו מתאים לשיבוץ בעבודות שירות, נוכח העובדה שהוא אינו אזרח ישראלי, אלא תושב רמאללה והרשות הפלסטינית, ולפיכך שהייתו בארץ אסורה, ללא אישור. עוד נאמר בחוות הדעת כי שירותי הביטחון מתנגדים לשהייתו של הנאשם בארץ ולכן אין כוונה לתת לו אישור שהייה.",גזר - דין
תפ (י-ם) 257∕98,"נוכח האמור בחוות הדעת נבצר ממני להטיל על הנאשם מאסר שירוצה בעבודות שירות שהוא בנסיבות המקרה נראה לי מתאים ביותר, בשים לב, בין השאר, לתקופת המאסר בפועל (7 חודשים), שהוטלה על שותפו של הנאשם, שחלקו בפרשה היה החמור והעיקרי.",גזר - דין
תפ (י-ם) 257∕98,"בנסיבות אלה, נראה לי ראוי להטיל על הנאשם מאסר על תנאי וכן קנס כספי שיבטא את המניע הכלכלי העומד ביסוד ביצוע עבירה מסוג זה.",גזר - דין
תפ (י-ם) 257∕98,לאור כל האמור לעיל החלטתי לדון את הנאשם כדלקמן:ו,גזר - דין
תפ (י-ם) 257∕98,"למאסר על תנאי לתקופה של 12 חודשים והנאשם לא ירצה עונש זה אלא אם יעבור תוך תקופה של שלוש שנים מהיום עבירה לפי סעיף 144 לחוק העונשין, תשל""ז1977-.",גזר - דין
תפ (י-ם) 257∕98,"לקנס בסכום של  3,000.-  ש""ח או 3 חודשים מאסר תמורתו.",גזר - דין
תפ (י-ם) 257∕98,"ניתן בפומבי היום, כ""ה בטבת תשנ""ט, (13 בינואר 1999), בנוכחות ב""כ התביעה, ב""כ הנאשם והנאשם.",גזר - דין
תפ (י-ם) 257∕98,הודע על זכות ערעור לבית המשפט העליון תוך 45 יום מהיום.,גזר - דין
תפ (י-ם) 257∕98,"בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
