verdict,text,part
"ת""פ 72283-01-23","ת""פ 72283-01-23 מדינת ישראל נ' עמאש (עציר)",בית המשפט המחוזי בחיפה
"ת""פ 72283-01-23",                                             נגד,מדינת ישראל 
"ת""פ 72283-01-23",                                             נגד,מדינת ישראל 
"ת""פ 72283-01-23","בשם המאשימה: עו""ד מור בן אבו מפרקליטות מחוז חיפה (פלילי)",מועיד עמאש (עציר)
"ת""פ 72283-01-23","בשם הנאשם: עו""ד מוראד עמאש",מועיד עמאש (עציר)
"ת""פ 72283-01-23","חוק העונשין, תשל""ז-1977: סע'  144(ב)",חקיקה שאוזכרה: 
"ת""פ 72283-01-23","הנאשם הורשע על פי הודאתו בכתב אישום מתוקן במסגרת הסדר שלא כלל הסדר אודות העונש בעבירות נשק (נשיאה והובלה) לפי סעיף 144(ב) רישא לחוק העונשין, התשל""ז-1977 (להלן: ""חוק העונשין"").",גזר דין
"ת""פ 72283-01-23","על פי האמור בכתב האישום המתוקן, בשעות הערב ביום 8.1.23 שהה הנאשם יחד עם אחרים בבית חברו בג'סר אלזרקא. בסמוך לאחר חצות יצא הנאשם מחצר הבית כשהוא נושא ומוביל תיק ובו תת מקלע מאולתר, הוא יצא לרחוב הסמוך לבית בעודו נושא את התיק והנשק והסליק את התיק במקום מוסתר מתחת למשאית שחנתה במקום.",גזר דין
"ת""פ 72283-01-23","הוזכר שעבירות הנשק הפכו למכת מדינה של ממש מזו תקופה ארוכה (ע""פ 2251/11 מדינת ישראל נ' ג'מאל נפאע (2011); וע""פ 4439/19 מדינת ישראל נ' סובח (2019)). ",טיעוני המדינה
"ת""פ 72283-01-23",מבחינת מדיניות הענישה צוינו המקרים הבאים:,טיעוני המדינה
"ת""פ 72283-01-23","ע""פ 3851/23 בוהדנה נ' מדינת ישראל (13.6.23); שם המערער החזיק, נשא והוביל אקדח חצי אוטומטי טעון במחסנית עם 15 כדורים בעת שנסע ברכב בעיר. נקבע מתחם ענישה הנע בין 30-48 חודשי מאסר בפועל ונגזרו על המערער 42 חודשי מאסר לריצוי בפועל. המערער חזר בו מערעור שהגיש.",טיעוני המדינה
"ת""פ 72283-01-23","ע""פ 5750/20 עמאד חוסין נ' מדינת ישראל (22.2.21); שם המערער הורשע במסגרת הסדר טיעון בהובלת נשק מאולתר מסוג קרלו ובתוכו מחסנית ותחמושת בזמן שנהג ברכבו ליד בית חברו. בדרך הבחין באדם שעמו היה מסוכסך, חסם אותו עם הרכב ואיים עליו בזמן שנשא את הנשק. בהמשך אחד הנוכחים נטל את הנשק וירה באמצעותו סמוך לבית שבו שהו. לאחר מכן המערער ניסה להעלים את הנשק עת הגיעו כוחות משטרה. דובר במערער צעיר נעדר עבר פלילי שהודה בהזדמנות הראשונה ונערכה סולחה בין הצדדים. נקבע מתחם ענישה הנע בין 2-5 שנות מאסר בפועל והוטלו על המערער 34 חודשי מאסר בפועל. בהמלצת ביהמ""ש העליון הוא חזר בו מן הערעור.",טיעוני המדינה
"ת""פ 72283-01-23","ת""פ 15627-03-19 מדינת ישראל נ' אל כמלאת ואח' (31.12.19); נאשם 1 הורשע בנשיאת נשק ותחמושת ונהיגה ללא רישיון נהיגה. הנאשמים נסעו ברכב לכיוון טולכרם לעבר המחסום כאשר נאשם 1 נהג ונאשם 2 ישב לצדו. במהלך הנסיעה נשא והוביל נאשם 1 נשק ותחמושת מסוג תת מקלע מאולתר ו-9 שקיות שהכילו 750 כדורי 5.55 מ""מ, שני כדורי 7.62 מ""מ. במהלך חיפוש במחסום הם נתפסו. נקבע מתחם ענישה שנע בין 2-4 שנות מאסר בפועל. נוכח עברו הפלילי המכביד, כולל בעבירות נשק, הושתו 38 חודשי מאסר בפועל. ",טיעוני המדינה
"ת""פ 72283-01-23","צוינה עוד הנחיית פרקליט המדינה מס' 9.16, לפיה המתחם המוצע לעבירות נשק לנשיאה והובלה של נשק מסוג תת מקלע הינו 30-60 חודשי מאסר. כמו כן, צוין עונש מזערי של רבע מהעונש המרבי. ",טיעוני המדינה
"ת""פ 72283-01-23",מבחינת נסיבות שאינן קשורות לביצוע העבירה צוין שהנאשם אינו קטין והבין את מעשיו ואינו קרוב לסייג כלשהו לאחריות פלילית. צוין שהתסקיר היה שלילי.,טיעוני המדינה
"ת""פ 72283-01-23","בסופו של דבר המדינה ביקשה שייקבע מתחם ענישה הולם שינוע בין 30-60 חודשי מאסר בפועל ונטען כי יש למקם את עונשו של הנאשם בחלק התחתון של המתחם. בנוסף, המאשימה ביקשה שיוטלו עונש מאסר על תנאי וקנס כספי.",טיעוני המדינה
"ת""פ 72283-01-23",הסנגור טען שהנאשם חסך זמן שיפוטי יקר והפנה לנסיבותיו האישיות כפי שפורטו בתסקיר המבחן. הודגש שמדובר בבגיר-צעיר שעבד למחייתו ולפרנסת משפחתו טרם הגשת כתב האישום ונטען למצב כלכלי קשה במשפחה.,טיעוני הסנגור
"ת""פ 72283-01-23","כמו כן, הוגש מטעם ההגנה דוח חינוכי מתקופה בית הספר המעיד שדובר בנאשם שתפקד באופן נורמטיבי במהלך שנותיו בבית הספר ונטען שהמעשים הפליליים הם חריג בנוף חייו, כשטרם העבירה הוא התכוון לפתוח מספרה ולהתחתן.",טיעוני הסנגור
"ת""פ 72283-01-23","נטען שהנאשם נטל אחריות על מעשיו, בין היתר, בכך שהודה בביצוע העבירה. הסנגור ייחס חלק מהרקע לביצוע העבירה לסביבת מגוריו הבעייתית רוויית פשיעה. כמו כן, נטען כי דובר בנשיאה והובלה למשך זמן קצר.",טיעוני הסנגור
"ת""פ 72283-01-23","הסנגור הוסיף טיעונים לעניין שיקומו של הנאשם. כמו כן, הסנגור ייחס את ההמלצה השלילית של שירות המבחן לריבוי התיקים והעומס שיש על קציני המבחן.",טיעוני הסנגור
"ת""פ 72283-01-23",הוגשה פסיקה כדלקמן לעניין מדיניות הענישה:,טיעוני הסנגור
"ת""פ 72283-01-23","ת""פ 55190-06-21 מדינת ישראל נ' סמאח ג'רבאן (21.2.22); באותו מקרה הורשע הנאשם על פי הודאתו בעבירות נשק (נשיאה והובלה). על רקע אירוע ירי הנאשם נשא והוביל אקדח חצי אוטומטי מסוג FN עם מחסנית ותחמושת בשטח הנמצא קרוב לאולם אירועים, כאשר האקדח דרוך עם כדור בקנה ועוד כדורים בתוך גרב בכיס מכנסיו. הוטלו עליו 21 חודשי מאסר בפועל. ",טיעוני הסנגור
"ת""פ 72283-01-23","ת""פ 43009-08-20 מדינת ישראל נ' השאם אבו ג'מל (21.11.21); הנאשם שם נסע ברכבו בעת שהחזיק אקדח עם מחסנית ריקה ו-7 כדורים. הוא הורשע בביצוע עבירות של נשיאה והובלת נשק, והוטלו עליו 24 חודשי מאסר בפועל. ",טיעוני הסנגור
"ת""פ 72283-01-23","ת""פ 34178-06-23 מדינת ישראל נ' מוחמד ג'בארין (21.9.23); בגין עבירות של נשיאה והחזקת אקדח עם מחסנית ותחמושת בכמות משמעותית נגזרו על הנאשם 20 חודשי מאסר.",טיעוני הסנגור
"ת""פ 72283-01-23","ע""פ 6806/23 שחר סעדיאיב נ' מדינת ישראל (27.9.23); נדחה ערעור שהוגש על גזר דין בו הורשע המערער בהחזקה, נשיאה והובלת נשק. תואר שהמערער נעצר עת שהחזיק אקדח עם 5 כדורים ומחסנית ונמצאו בדירה עוד 34 כדורים. נגזרו עליו 20 חודשי מאסר בפועל. ",טיעוני הסנגור
"ת""פ 72283-01-23","ע""פ 930/22 פלוני נ' מדינת ישראל (31.7.22); באותו מקרה המערער הורשע בגין ביצוע עבירת נשיאה והובלת נשק והסתייעות ברכב לביצוע פשע (המערער זוכה מעבירת סחר בנשק). הוטלו עליו 23 חודשי מאסר בפועל. הערעור נדחה.",טיעוני הסנגור
"ת""פ 72283-01-23","הסנגור סבר שמתחם העונש ההולם נע בין 12- 24 חודשי מאסר בפועל ונטען שמשום  שהנאשם נמצא 12 חודשים במעצר, ובשל מצבה הכלכלי הקשה של המשפחה, יש לגזור עונש ברף התחתון.",טיעוני הסנגור
"ת""פ 72283-01-23","אחיו של הנאשם העיד ואמר כי יש להתחשב בו, וכי ביכולתו להעתיק את מקום מגורי הנאשם לבית שלו בפורדיס. בנוסף, הסנגור הגיש דוח חינוכי בעניינו של הנאשם ודוח מטעם המחלקה לשירותים חברתיים לגבי משפחתו.",ראיות לעניין העונש
"ת""פ 72283-01-23",הנאשם הביע צער על מעשיו וביקש להתחשב בו ולאפשר לו לבנות עתיד.,עמדת הנאשם
"ת""פ 72283-01-23","בתסקיר המבחן תוארו קורותיו של הנאשם, שהוא בן 20, ופורט שטרם מעצרו התגורר בבית הוריו בג'סר אלזרקא. צוין שהוא מתכוון להתארס בעתיד הקרוב. משפחת מוצאו מונה 9 נפשות שהוא הצעיר בין אחיו. אין לחובתו הרשעות פליליות. תואר שהוא מסר מספר גרסאות באשר לנשק והוערך כי קיים סיכון ממשי להישנות התנהגות דומה בעתיד. בסוף לא הובאה המלצה שיקומית בקהילה והומלץ על אופציה שיקומית שתישקל ע""י גורמי שב""ס.",תסקיר שירות המבחן
"ת""פ 72283-01-23",הנאשם עצור מיום 15.1.23. ,דיון
"ת""פ 72283-01-23","הערכים המוגנים שנפגעו כתוצאה ממעשי הנאשם היו שמירה על שלום הציבור ושמירה על שלמות הגוף. כיוון שמדובר בעבירות עם נשק התקפי, נגרמה פגיעה יחסית משמעותית לערכים המוגנים.",דיון
"ת""פ 72283-01-23","מבחינת נסיבות שקשורות בביצוע העבירה, ברור שהתקיים תכנון מסוים ביחס למהלכיו של הנאשם. על אף גילו הוא נושא באחריות בלעדית לביצוע העבירה ולא נמצא שהוא קרוב לסייג לאחריות פלילית.",דיון
"ת""פ 72283-01-23","אשר על כן, הנני קובע מתחם ענישה שבין 24-55 חודשי מאסר בפועל. ",דיון
"ת""פ 72283-01-23","באשר לנסיבות שאינן קשורות לביצוע העבירה, לטובת הנאשם עומדת הודאתו המוקדמת וקבלת האחריות הגלומה בה. אומנם לא ניתנה המלצה חיובית בתסקיר לאפיק שיקומי, אך בתסקיר צוינו רכיבים חיוביים בנוגע לנאשם והתנהלותו בחייו עד לביצוע העבירה. לצד זאת, הוערך כי קיים סיכון משמעותי להישנות עבירות דומות בעתיד, על רקע העדר מודעות מספקת מצד הנאשם לפסול במעשיו. כמו כן, יש להתחשב ברקע המשפחתי המורכב של הנאשם, כפי שתואר בתסקיר.",דיון
"ת""פ 72283-01-23",מכל האמור הגעתי למסקנה שיש להטיל ענישה כדלקמן:,דיון
"ת""פ 72283-01-23","30 חודשי מאסר בפועל, שמהם תנוכה תקופת מעצרו מיום 15.1.23;",דיון
"ת""פ 72283-01-23","12 חודשי מאסר על תנאי, למשך 3 שנים מיום שחרורו, כאשר התנאי יופעל במידה והנאשם יבצע עבירות אלימות או רכוש מסוג פשע;",דיון
"ת""פ 72283-01-23","קנס בסך 5,000 ₪ לתשלום עד ליום 31.12.24. ",דיון
"ת""פ 72283-01-23","ניתן היום,  י""ג אדר א' תשפ""ד, 22 פברואר 2024, בהעדר הצדדים.",54678313
"ת""פ 72283-01-23",נוסח מסמך זה כפוף לשינויי ניסוח ועריכה,דניאל פיש 54678313
"ת""פ 72283-01-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",דניאל פיש 54678313
