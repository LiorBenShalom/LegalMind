verdict,text,part
ת.פ 001022∕04,"הנאשם- בעצמו             ובא כוחו עו""ד  רחמים אייל ","ב""כ המבקשת: עו""ד   יריב יקותיאלי "
ת.פ 001022∕04,"הנאשם הורשע על פי הודאתו בכתב אישום מתוקן, בשתי עבירות של איום לפי סעיף 192 לחוק העונשין, תשל""ז-1977, בכך שביום 9.10.04 בהיותו בגילופין, אמר לאשתו שיהרוג אותה היום, פתח את המגירה, לקח סכין מטבח, על מנת להפחידה, והמתלוננת (להלן:""המתלוננת"")  הסתגרה בחדר השירותים.",גזר דין
ת.פ 001022∕04,"בהמשך זעקה המתלוננת לעזרת השכנים, וכשהגיע השכן ברחה המתלוננת מן הדירה והזעיקה את המשטרה. כאשר הגיעו השוטרים איים הנאשם בפניהם על המתלוננת ואמר לה שיהרוג אותה, ובגלל מה שעשתה יהרוג אותה והיא תשלם על זה, וזה הסוף שלה.",גזר דין
ת.פ 001022∕04,לנאשם אין הרשעות קודמות. ,גזר דין
ת.פ 001022∕04,"הצדדים הגיעו להסדר טיעון במסגרתו תוקן כתב האישום, וסוכם כי הנאשם יופנה לשירות המבחן, ואם יתקבל תסקיר חיובי, תגביל עצמה התביעה לעונש של מאסר שירוצה בעבודות שירות.",גזר דין
ת.פ 001022∕04,"שירות המבחן לא הגיש תסקיר בעניינו של הנאשם, בשל קשיי תקשורת בין הצדדים.",גזר דין
ת.פ 001022∕04,"הנאשם הופנה לממונה על עבודות שירות, אולם נקבע כי נוכח מצבו הרפואי אין הוא כשיר לבצע עבודות שירות.",גזר דין
ת.פ 001022∕04,"ב""כ המאשימה עותר להשית על הנאשם עונש של מאסר בפועל, ולו לתקופה קצרה, וזאת נוכח חומרת העבירה, ונסיבותיה והצורך בהרתעת הנאשם והציבור.",גזר דין
ת.פ 001022∕04,"ב""כ הנאשם עותר להסתתפק בעונש מותנה, ומפנה לעברו הנקי של הנאשם, לגילו המתקדם (70 שנה), למעצר הבית הארוך בו שהה, ולהרחקה הארוכה מביתו, וכן למצבו הבריאותי, בגינו אין הוא כשיר לבצע עבודות שירות.",גזר דין
ת.פ 001022∕04,"המתלוננת עתרה אף היא שלא להחמיר עם הנאשם ולא להשית עליו עונש של מאסר בפועל. לדבריה הנאשם הפסיק לשתות לשכרה, והתנהגותו עתה תקינה.",גזר דין
ת.פ 001022∕04,"אודה כי התלבטתי רבות, שכן אני סבורה כי העבירה בה הורשע הנאשם חמורה ביותר בנסיבותיה, שכן הנאשם ביצע את האיום באמצעות סכין, והמתלוננת נאלצה לברוח מפניו ולהסתגר בשירותים.",גזר דין
ת.פ 001022∕04,העונש הראוי לכך היה מאסר בפועל. ,גזר דין
ת.פ 001022∕04,"יחד עם זאת, הנאשם אינו מסוגל לרצות מאסר בעבודות שירות בגין מצבו הבריאותי, משמע, שבשל נסיבה שאינה תלויה בו, יאלץ לרצות עונש של מאסר בפועל. הבאתי בחשבון שיקולי גם את עמדת המתלוננת, ובמיוחד את עובדת היות זה אירוע האלימות הראשון בו מורשע הנאשם, ותקוותי היא כי המעצר הקצר, ומעצר הבית הארוך, וההרחקה הארוכה מביתו, לימדו את הנאשם לקח,  והוא לא יחזור על מעשיו הרעים.",גזר דין
ת.פ 001022∕04,"אשר על כן אני גוזרת על הנאשם עונש של שלושה חודשי מאסר על תנאי שלא יעבור תוך 3 שנים מהיום עבירה בה הורשע בתיק זה, או כל עבירת אלימות.",גזר דין
ת.פ 001022∕04,"54678313המוצג סכין יושמד בכפוף לחלוף תקופת הערעור,  ואם יוגש ערעור כפוף להחלטה בו.",5129371
ת.פ 001022∕04,"ניתן היום כ""א בשבט, תשס""ו (19 בפברואר 2006) במעמד הצדדים.",5129371
ת.פ 001022∕04,נוסח מסמך זה כפוף לשינויי ניסוח ועריכה,001022/04פ  140 
