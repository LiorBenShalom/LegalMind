verdict,text,part
"ת""פ 63000-01-18","ת""פ 63000-01-18 מדינת ישראל נ' זאיד(עציר)",בית משפט השלום בירושלים
"ת""פ 63000-01-18","מדינת ישראל
ע""י עו""ד עמרי כהן",בעניין:
"ת""פ 63000-01-18","סולטאן זאיד
ע""י עו""ד וסים דכוואר",נגד
"ת""פ 63000-01-18","הצדדים הגיעו להסכמה דיונית, במסגרתה הודה הנאשם, כי במשך תקופה של מספר ימים החזיק בתת המקלע, אשר היתה בו תקלה ומסר אותו לתיקון, אך לא קיבל אותו בחזרה. המאשימה הסתפקה בתשובת הנאשם ולא הביאה ראיות מעבר לכך.",רקע
"ת""פ 63000-01-18","ב""כ המאשימה הפנה לחומרתן של עבירות נשק ולפגיעתן בערכים מוגנים. עוד טען, כי מעשי הנאשם מתאפיינים בתכנון וקרובים לעבירה של נשיאת נשק, משום שהעביר את הנשק לאחר ולא ידע מה עלול אותו אדם לעשות בנשק. לאור אלה ביקש לקבוע כי מתחם העונש ההולם את המעשים הוא מאסר, לתקופה שבין שנתיים וחצי ועד חמש. לאור נסיבותיו האישיות של הנאשם ביקש למקמו בתחתית המתחם.",עמדות הצדדים
"ת""פ 63000-01-18","ב""כ הנאשם טען, כי מדובר במקרה חריג, משום שהנאשם החזיק נשק לא תקין לפרק זמן קצר והעובדה שאין כל אינדיקציה למטרת החזקת הנשק, ועל כן לא ניתן ללמוד ממקרים אחרים על עניינו. עוד הפנה לנסיבותיו האישיות של הנאשם ובהן גילו, העדר עבר פלילי ומצבה הכלכלי הקשה של משפחתו. לאור אלה ביקש להסתפק בתקופת מעצרו של הנאשם, על מנת שישתחרר לפני חודש הרמדאן ועיד אלפיטר.",עמדות הצדדים
"ת""פ 63000-01-18","ב""כ שני הצדדים הגישו פסיקה לתמיכה בעמדותיהם.",עמדות הצדדים
"ת""פ 63000-01-18","העובדות המוסכמות על הצדדים הן, כי הנאשם החזיק למשך מספר ימים תת מקלע מאולתר מסוג ""קרלו"" אשר לא היה תקין והעבירו לאחרים על מנת שיתקנו אותו. מדובר בעובדות ""רזות"", אשר אין בהן התייחסות למקור הנשק או למטרת החזקתו.",מתחם העונש ההולם
"ת""פ 63000-01-18","פסיקה ענפה קבעה, כי עבירות החזקת נשק מהוות ""מכת מדינה"" ופוגעות בשלום הציבור ובטחונו, גם אם לא הוכח שנעשה שימוש בכלי הנשק, ועל כן מצדיקה ענישה משמעותית (ר' עפ""ג 27417-11-15 (מח' מרכז-לוד) מדינת ישראל נ' עבד אל רחים, 49160-11-15 (מח' מרכז-לוד) מדינת ישראל נ' נאסר, עפ""ג (מח' מרכז לוד) 15337-10-14 ג'אבר נ' מדינת ישראל).",מתחם העונש ההולם
"ת""פ 63000-01-18","גם בית-המשפט העליון עמד פעמים רבות על חומרתן של עבירות בנשק. ר' למשל ע""פ 4945/13 מדינת ישראל נ' סלימאן: ",מתחם העונש ההולם
"ת""פ 63000-01-18","ר' גם ע""פ 1323/13 רך חסן נ' מדינת ישראל, שם התייחסה כב' השופטת ארבל למגמת ההחמרה בענישה בעבירות נשק: ",מתחם העונש ההולם
"ת""פ 63000-01-18","לצד אלה, יש לתת את הדעת על סוג הנשק המוחזק, התכלית שלשמה הוא מוחזק, משך הזמן והסכנה שנשקפה ממנו. ולעניין זה ר' ע""פ 1332/04 פס נ' מדינת ישראל:",מתחם העונש ההולם
"ת""פ 63000-01-18","""בבוא בית-המשפט לגזור את הדין בעבירה של החזקה ונשיאה של נשק עליו להתחשב בנסיבות שבהן באה לידי ביטוי החומרה המיוחדת שבעבירה. בין היתר, ייתן בית-המשפט דעתו על סוג הנשק המוחזק שלא כדין, על כמותו, על התכלית שלשמה הוא מוחזק ועל הסכנה המוחשית שיעשה בו שימוש (השוו ב""ש 625/82 מחמוד נ' מדינת ישראל)"".",מתחם העונש ההולם
"ת""פ 63000-01-18","ולעניין מדיניות הענישה הנוהגת במקרים דומים לענייננו, של החזקת תת מקלע מאולתר מסוג ""קרלו"", ר' ת""פ (מח' ת""א) 1647-05-15 מדינת ישראל נ' אבו רמדאן, שם נדון נאשם ל-12 חודשי מאסר בפועל, ת""פ (מח' מרכז-לוד) 34414-07-14 מדינת ישראל נ' אבן, שם נדון נאשם ל-9 חודשי מאסר בפועל, ת""פ (מח' חי') 32521-05-13 מדינת ישראל נ' עמאש, שם נדון נאשם ל-12 חודשי מאסר ות""פ (י-ם) 28659-02-14 מדינת ישראל נ' מעאיטה, שם נדון נאשם ל-10 חודשי מאסר. במקרה שלפני, מדובר בנסיבות קלות יותר מאשר הפסיקה אותה סקרתי למעלה, שכן הנאשם החזיק נשק מאולתר ולא תקין למשך ימים בודדים ולתכלית לא ברורה, עד אשר מסר אותו לתיקון. אסייג מעט אמירה זו, שכן לצד אי תקינותו של הנשק עולה, כי הנאשם העביר אותו לאחרים לצורך תיקונו – והדבר מלמד הן על כך שהיה זקוק לנשק תקין והן על כך שידע למי לפנות לצורך תיקונו.",מתחם העונש ההולם
"ת""פ 63000-01-18","לאור אלה, מתחם העונש ההולם הוא מאסר בפועל, לתקופה שבין שמונה חודשים ועד עשרים חודשים, לצד עונשים נלווים.",מתחם העונש ההולם
"ת""פ 63000-01-18","אציין בהקשר זה, כי התקשיתי לקבל את טעונה של המאשימה, אשר בקשה לקבוע מתחם עונש המנותק מרמת הענישה הנוהגת, ולא תמכה את עמדתה ולוּ בפסק דין רלוונטי אחד, בו הוטל עונש קרוב לזה שביקשה להטיל בגין עבירה דומה.",מתחם העונש ההולם
"ת""פ 63000-01-18","הנאשם יליד 1995, אין לחובתו הרשעות קודמות.",נסיבות שאינן קשורות לביצוע העבירה 
"ת""פ 63000-01-18","מטיעוני ב""כ הנאשם עלה, כי הנאשם בן למשפחה ברוכת ילדים ויתום מאב. כמו כן הציג מסמך ביחס למצבה הרפואי של אמו של הנאשם (במ/1) ומסמך ממנו עולה כי בית המשפחה נהרס לפני שנים רבות על ידי המדינה (במ/2).",נסיבות שאינן קשורות לביצוע העבירה 
"ת""פ 63000-01-18","כל שיקולי הענישה פועלים לזכות הנאשם: הנאשם צעיר, ללא עבר פלילי, הודה במיוחס לו וקבל אחריות למעשיו. כמו כן מדובר באדם התומך במשפחתו וסובל מבעיות בריאותיות ומנסיבות חיים מורכבות. לאור אלה ראיתי להשית על הנאשם עונש ברף התחתון של מתחם העונש ההולם.",דיון והכרעה
"ת""פ 63000-01-18","שמונה חודשי מאסר בפועל. העונש ימנה מיום מעצר הנאשם, 4.1.18.",לפיכך גוזר על הנאשם את העונשים הבאים:
"ת""פ 63000-01-18","ששה חודשי מאסר, אותו לא ירצה אלא אם יעבור כל עבירה הקשורה בנשק, תוך שלוש שנים מיום שחרורו מהמאסר.",לפיכך גוזר על הנאשם את העונשים הבאים:
"ת""פ 63000-01-18","לתשומת לב שב""ס, כי ככל שהנאשם יהיה זכאי לקיצור ענשו, ימי מעצרו קרובים לתקופת המאסר (לאחר הקיצור) ועל כן יש להביא את עניינו לבחינה בהקדם.",לפיכך גוזר על הנאשם את העונשים הבאים:
"ת""פ 63000-01-18","54678313ניתן היום,  ג' סיוון תשע""ח, 17 מאי 2018, במעמד הצדדים.",5129371
"ת""פ 63000-01-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
