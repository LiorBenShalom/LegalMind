verdict,text,part
"ת""פ 461∕02",                               21 פברואר 2007,בית המשפט המחוזי בחיפה
"ת""פ 461∕02","חוק העונשין, תשל""ז-1977: סע'  144(א), (ב), 300(א)(2), 300א(א), 380, 382(א), 382א",חקיקה שאוזכרה: 
"ת""פ 461∕02","חוק טיפול בחולי נפש, תשנ""א-1991: סע'  15(א)",חקיקה שאוזכרה: 
"ת""פ 461∕02","הנאשם הועמד לדין בעבירת רצח לפי סעיף 300(א)(2) לחוק העונשין, התשל""ז-1977. הוא גם הואשם בעבירות נשק (סעיף 144(א) ו-(ב) לחוק העונשין).	

משפטו התנהל בפני השופטים: סגן הנשיא, השופט ח' פיזם והשופטים א' רזי ו-א' שיף.	

בהכרעת הדין מיום 19/12/05 הוחלט להרשיע את הנאשם בעבירות שיוחסו לו.	

בשלב שלפני מתן גזר הדין, ולאור חוות דעת פסיכיאטרית, החליט ביום 29/1/06 המותב הקודם להפסיק את ההליכים נגד הנאשם מחמת שנקבע שהוא אינו מסוגל לעמוד לדין בשל מחלת נפש. המותב הקודם גם הורה על אשפוז של הנאשם לפי סעיף 15(א) לחוק טיפול בחולי נפש, תשנ""א-1991.	

ביום 7/11/06, לאחר שוועדה פסיכיאטרית החליטה שהנאשם שוב מסוגל לעמוד לדין, חידשנו את ההליך לצורך גזר דין. החל משלב זה מתנהל הדיון בפני המותב הנוכחי, וזאת בשל פרישתו לגימלאות של סגן הנשיא, השופט ח' פיזם.	

ב""כ הצדדים הסכימו, כי יש להחיל בענייננו את סעיף 300א(א) לחוק העונשין ולהטיל על הנאשם עונש מופחת. ההסכמה מבוססת, בעיקרו של דבר, על חוות דעת פסיכיאטרית מיום 25/1/06 לפיה, מדובר במקרה שבו מחמת מחלת הנפש ממנה סובל הנאשם, הוגבלה במידה ניכרת יכולתו להימנע מעשיית מעשים בגינם הורשע.	

עובדות המקרה נסקרו בהרבה בהכרעת הדין.	

בגוזרנו את הדין תעמוד לנגד עינינו מחלת הנאשם (סכיזופרניה פרנואידאלית כרונית) והפרעת האישיות האנטיסוציאלית ממנה הוא סובל. גם ביום האירוע סבל הנאשם מבעיה נפשית חמורה ואין חולק, כאמור, כי הוגבלה במידה ניכרת יכולתו לשלוט על מעשיו.	

שקלנו גם את נסיבותיו האישיות הקשות של הנאשם, לרבות מחלתו הנפשית החל מגיל 12.	

מנגד תעמוד לנגד עינינו חומרתה היתרה של עבירת הרצח שגרמה לקטילת חייו של אדם צעיר ולאמלול משפחתו. כמו כן, שקלנו לחומרה את עברו הפלילי המכביד של הנאשם, לרבות בגין עבירות אלימות.	

באת כוח המאשימה ביקשה מאיתנו להפעיל במצטבר עונש מאסר מותנה, בן 10 חודשים, שנגזר על הנאשם בתיק פלילי 5666/96 בבית משפט השלום בחיפה, בגין הרשעתו בעבירה של תקיפה הגורמת חבלה של ממש (סעיף 380 + סעיף 382א לחוק העונשין). לא נוכל להיעתר לבקשה זו של התביעה, שכן התנאי הוחל על תקיפה בנסיבות מחמירות המנויות בסעיף 382(א) לחוק העונשין ונסיבות אלו לא התקיימו במקרה הנדון בפנינו. לפיכך אין חלה בענייננו ""הלכת נכט"" המאפשרת להפעיל עונש מותנה כאשר כל יסודות העבירה שבגינה הוטל העונש המותנה כלולות בעבירה שבגינה מתבקשת הפעלת אותו עונש מותנה.	

מנגד נתחשב בתקופה בה הנאשם שהה באשפוז פסיכיאטרי, עת הופסקו ההליכים כנגדו. נראה לנו, כי הפסקת ההליכים היתה זמנית ולא הובא לידיעתנו כי ההחלטה לעצרו עד לתום ההליכים בוטלה בעת אשפוזו. משכך הם פני הדברים, יש לקבוע כי גם בעת אשפוזו היה בסטטוס של עצור ולהפחית תקופה זו מתקופת המאסר שנגזור עליו.	

אשר לתקופה שבה הנאשם ריצה עונש מאסר בגין הרשעתו בתיק אחר, לא נוכל לאמץ את בקשת הסניגוריה להפחית תקופה זו מתקופת מאסרו. תקופה בה שוהה נאשם במאסר אינה צריכה להיזקף לזכותו בבואנו להפחית תקופות מעצר מהעונש המוטל. קביעה אחרת פירושה כי הנאשם ""יהנה"" פעמיים מאותה תקופה בה שהה מאחורי סורג ובריח בגין עבירות שונות. נציין, כי לא מצאנו בהחלטת בית המשפט העליון שהורה שיישללו מהנאשם זכויות לחופשה, נימוק המצדיק לסטות מהכלל האמור. נהפוך הוא, בהחלטה זו - בש""פ 6594/03 נקבע מפורשות כי תקופת המעצר של הנאשם לא תוארך וחלף זאת ישהה במאסר. עינינו הרואות כי אותה עת לא שהה הנאשם במעצר.		
",גזר דין
"ת""פ 461∕02","5129371בהתחשב בכל הנסיבות לקולא ולחומרה ובשוותנו לנגד עינינו את טיעוני ב""כ הצדדים, אנו גוזרים על הנאשם 20 שנות מאסר, מתוכן 18 שנים לריצוי בפועל והיתר על תנאי, למשך 3 שנים, לבל יעבור כל עבירה של אלימות שהינה פשע ויורשע בגינה.	

מתקופת המאסר בפועל יש לנכות את תקופות מעצרו כדלקמן:	

מיום 24/9/02 עד 24/6/03 ומיום 1/6/04 עד היום.	

תשומת לב שב""ס למצבו הנפשי של הנאשם, למען יקבל את הטיפול הנדרש לפי שיקול דעת של הגורמים הרפואיים המוסמכים בשב""ס.	

יש לקבל את הנאשם למתקן הכליאה ""קישון"" גם אם לא ניתן יהיה היום להוציא פקודת מאסר.",גזר דין
"ת""פ 461∕02","54678313
זכות ערעור לבית המשפט העליון תוך 45 יום. ניתן היום, ג' באדר, תשס""ז (21 בפברואר 2007) במעמד ב""כ המאשימה, הנאשם ובאת כוחו. __________________	___________________  	___________________",גזר דין
"ת""פ 461∕02",רזי 54678313-461/02,"	שופט-אב""ד			שופט				  שופט"
"ת""פ 461∕02","בעניין עריכה ושינויים במסמכי פסיקה, חקיקה ועוד באתר נבו – הקש כאן",נוסח מסמך זה כפוף לשינויי ניסוח ועריכה
