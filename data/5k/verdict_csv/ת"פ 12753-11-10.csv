verdict,text,part
"ת""פ 12753-11-10","ת""פ 12753-11-10 מדינת ישראל נ' עודה",בית משפט השלום בכפר סבא
"ת""פ 12753-11-10","מדינת ישראל ע""י עו""ד קופנהגן ועוד"" ינוביץ'",בעניין:
"ת""פ 12753-11-10","חסן עודה – בעצמו וע""י עו""ד יאסין ממשרד עו""ד תילאווי",נגד
"ת""פ 12753-11-10","הנאשם הורשע על יסוד הודאתו, במסגרת הסדר חלקי, בביצוע עבירה של החזקת אביזר של נשק ותחמושת לפי סעיף 144(א) סיפא לחוק העונשין, התשל""ז – 1977 [להלן: חוק העונשין], בכך שביום 7/9/09, החזיק הנאשם בידו, בעודו יושב ברכב בטייבה, במחסנית ובעשרה כדורים מסוג 5.56 מ""מ.",גזר דין
"ת""פ 12753-11-10","במסגרת ההסדר, נשלח הנאשם לקבלת תסקיר בעניינו, כשלבקשת ההגנה נבחנה שאלת ביטול ההרשעה והוסכם, כי בכפוף לתסקיר חיובי יבצע הנאשם 200 שעות של""צ, כאשר הטיעון לגבי שאר רכיבי הענישה יהיה פתוח. בסופו של יום, אין המלצה לביטול הרשעה ו/או המלצה לביצוע של""צ בשל התנגדות הנאשם לכך.",גזר דין
"ת""פ 12753-11-10","ב""כ המאשימה ציינה את הנסיבות לחומרה בעניינו, הכוללות החזקת התחמושת בידו בתוך רכב – להבדיל ממצב בו, למשל, פרטי תחמושת נשכחים או מוחזקים במקום סגור ופרטי. עוד הדגישה, כי מהתסקיר עולה, כי הנאשם לא הציע כל הסבר להימצאות הכדורים בחזקתו בנסיבות המתוארות, המעידות על כך כי המדובר בכדורים אשר היו מוכנים לפעולה. עוד עולה, כי הנאשם התקשה לקחת אחריות למעשיו ואף הביע סירוב לבצע עבודות של""צ. לאור האמור, עותרת התובעת להשית על הנאשם עונש של מאסר שירוצה בדרך של עבודות שירות – גם אם לא ברף הגבוה, מאסר על תנאי וקנס.",גזר דין
"ת""פ 12753-11-10","הסניגור הדגיש, כי המדובר בנאשם ללא עבר פלילי, שזוהי התסבכותו היחידה בפלילים. לטעמו, החזקת התחמושת בצורה כה גלויה מעידה על כך כי הנאשם אינו בעל דפוסים עברייניים, והוא חזר על גירסתו לפיה בעת שישב ברכבו, הכדורים נזרקו לעברו. ציין, כי הנאשם הודה ולקח אחריות על מעשיו וכן מבין הוא את חומרת והשלכות העבירה שביצע. לטענת הסניגור, המדובר באדם נורמטיבי, שהיה על סף קטינות בעת ביצוע העבירה, אשר כיום עובד באופן יציב ומסודר כמכונאי רכב. על כן, עותר הוא להימנע מהרשעת הנאשם ולחילופין, לאמץ את המלצת שירות המבחן למאסר על תנאי ולשקול בשנית להפנותו לשירות המבחן לצורך בניית תוכנית של""צ ו/או תרומה אחרת לחברה.",גזר דין
"ת""פ 12753-11-10","בדברו לבית-המשפט הביע הנאשם את רצונו לבצע של""צ.",גזר דין
"ת""פ 12753-11-10","מהתסקיר שהוגש לעיוני למדתי אודות נסיבותיו האישיות והמשפחתיות של הנאשם, שהינו אדם צעיר יליד 1990, רווק – אך מאורס מזה כשנה, עובד באופן יציב במוסך. בהתייחסותו לעבירה התרשמה קצינת המבחן ממודעות חלקית לחומרתה ומהתחברות לחברים שוליים בני גילו. הנאשם אמנם לקח אחריות על עצם מעורבותו בעבירה אך התקשה לקחת אחריות על מניעיו ולבחון דפוסי התנהגותו. למרות עמדות אלו, הוצע לנאשם לגבש עימו תוכנית של""צ בהיקף שהוסכם עליו, אך לדבריו אינו פנוי בשלב זה בחייו להתחייב לביצוע עבודות מהסוג האמור. על כן, אין באפשרות קצינת הנבחן להמליץ על ביטול הרשעתו. עם זאת, לאור גילו הצעיר, העדר הרשעות קודמות ולאור חרטתו, ממליצה היא להטיל מאסר על תנאי לצורך הרתעה.",גזר דין
"ת""פ 12753-11-10","צודקת ב""כ המאשימה, כי נסיבות החזקת התחמושת של מחסנית יחד עם כדורים, בתוך רכב, באופן המעיד על מוכנות לפעולה, מבססות מסוכנות המחייבת השתת ענישה ממשית. לכך יש להוסיף את גירסתו התמוהה של הנאשם המביאה לכך, כי באופן מעשי לא הציע הסבר הגיוני להחזקת התחמושת. בהקשר זה, יש לציין את עמדותיו של הנאשם בפני קצינת המבחן - לפיהן קיימת מודעות חלקית לחומרת העבירה, והרקע לאירוע הוא התחברות לחברת שוליים בני-גילו – כשהוא התקשה לקחת אחריות על מניעיו ולבחון דפוסי התנהגותו. אחד הביטויים לכך הוא סירובו לבצע ענישה חינוכית, כפי שהוסכם בין ב""כ הצדדים. על כן, נסיבות ביצוע העבירה, הצורך להרתיע את הנאשם ואחרים שכמותו במקום מגוריו ועמדותיו שלו, מביאים לכך שלא ניתן להסתפק בהעברת מסר סלחני של מאסר על תנאי בלבד, ויש להשית עליו עונש מוחשי כפי שעתרה ב""כ המאשימה.",גזר דין
"ת""פ 12753-11-10","עם זאת, יש להתחשב בגילו הצעיר של הנאשם בעת ביצוע העבירה, העובדה שאינו בעל עבר פלילי, וחלוף הזמן מאז ביצוע העבירה, כשכיום מנהל הוא אורח חיים יציב. עוד יש ליתן משקל להודאתו במיוחס לו – כך שמכלול השיקולים לקולא מוביל לכך שתושת עליו הענישה המבוקשת על-ידי התביעה לתקופה קצרה לצד עונש מאסר על תנאי וקנס מתון.",גזר דין
"ת""פ 12753-11-10","לאור האמור לעיל, אני גוזרת על הנאשם את העונשים הבאים:",גזר דין
"ת""פ 12753-11-10",מאסר בפועל של 30 ימים אשר ירוצו בדרך של עבודות שירות.,גזר דין
"ת""פ 12753-11-10","עבודות השירות יבוצעו בצ'יימס כפר-סבא בימים ובשעות המפורטים בחוות-הדעת מיום 17.4.12, והחל מיום 22.5.12. במועד זה, על הנאשם להתייצב עד השעה 8:00 במפקדת מחוז מרכז, יחידת עבודות השירות.",גזר דין
"ת""פ 12753-11-10","מובהר לנאשם, כי עליו לעדכן את משרד הממונה בכל שינוי, אם יחול, בכתובת מגוריו. כמו-כן, עליו לעמוד בתנאי הפיקוח ובביקורות הפתע. מובהר, כי כל הפרה בעבודות השירות תביא להפסקה מנהלית וריצוי העונש במאסר ממש.",גזר דין
"ת""פ 12753-11-10","מאסר על תנאי של 8 חודשים למשך 3 שנים מהיום, שלא יעבור עבירות בנשק לפי סעיף 144 לחוק העונשין.",גזר דין
"ת""פ 12753-11-10","קנס בסך 2000₪, או 20 ימי מאסר תמורתו. הקנס ישולם ב- 4 תשלומים חודשיים, שווים ורצופים של 500 ₪ כל אחד, החל מיום 1.6.12 ובכל ראשון לחודש שלאחריו. לא שולם תשלום אחד במועדו – תעמוד כל היתרה לפרעון מיידי.",גזר דין
"ת""פ 12753-11-10","משום עיכוב ביצוע המאסר (בעבודות שירות) ועל מנת להבטיח את התייצבות הנאשם לריצוין והשלמתן – תיאסר יציאת הנאשם מהארץ עד לתום ביצוע העבודות ותיחתם ערבות עצמית על סך  5,000 ₪.",גזר דין
"ת""פ 12753-11-10",	ניתן צו להשמדת המוצגים.,גזר דין
"ת""פ 12753-11-10",דנה מרשק מרום 54678313-/,5129371
"ת""פ 12753-11-10","ניתן היום, ז' אייר תשע""ב, 29 אפריל 2012 , במעמד הנוכחים. תימה",5129371
"ת""פ 12753-11-10",נוסח מסמך זה כפוף לשינויי ניסוח ועריכה,5129371
"ת""פ 12753-11-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
