verdict,text,part
תפ (חי') 5006∕06,"הנאשם הורשע בעבירה של נשיאת והובלת נשק – לפי סעיף 144(ב) לחוק העונשין, התשל""ז- 1977. על פי עובדות כתב האישום, שהוכחו בפני, בתאריך 1.1.06 נשא הנאשם בלא רשות על פי דין מטען צינור מתכת, שבתוכו אבק שריפה  - מטען שבכוחו היה לגרום למוות בעת התפוצצותו.",גזר דין
תפ (חי') 5006∕06,"לנאשם הרשעות קודמות בעבירות על פי פקודת הסמים המסוכנים וכן בעבירות של גרימת פיצוץ חומר נפץ, היזק מכוון בחומר נפיץ והחזקת נשק שלא כדין. בתאריך 13.9.02 הושתו על הנאשם (ת.פ. 441/01 בבית המשפט המחוזי בחיפה), עונש מאסר לתקופה של 4 שנים ו- 18 חודשי מאסר על תנאי למשך 3 שנים, שלא יעבור על כל עבירה בנשק או כל עבירת אלימות מסוג פשע.  המאסר המותנה הינו בר הפעלה בענייננו.",גזר דין
תפ (חי') 5006∕06,"המאשימה ביקשה להחמיר בעונשו של הנאשם, בשים לב למהות העבירה והעובדה שהנאשם ביקש לפתור סכסוך בכוח הזרוע ותוך שימוש בנשק חם – דבר  המעיד על מסוכנותו הרבה.",גזר דין
תפ (חי') 5006∕06,"הסניגור ביקש שבית המשפט לא ימצה את הדין עם הנאשם ויתן לו תקוה. לטענתו, הנאשם לא סיכן אף אחד ועל פי הודאותיו התכוון לגרום נזק לרכוש בלבד. לטענתו הנאשם מבקש לפתוח דף חדש . גם הנאשם אמר כי הוא רוצה להמשיך בחייו בתקווה שישנה אותם – הוא רוצה להתחתן ולחיות חיים נורמליים.",גזר דין
תפ (חי') 5006∕06,"העבירה בה הורשע הנאשם חמורה ביותר ולא ניתן לראותה ברף הנמוך של המוסכנות, כטענת הסניגור , באשר יישוב סכסוכים בכוח הנשק פשה בחברתינו וגורם נזקים חמורים – הן לגוף והן לרכוש.",גזר דין
תפ (חי') 5006∕06,"חמורה עוד יותר העובדה כי לנאשם אין כלל מורא מהדין וזמן קצר לאחר שחרורו ממאסר, כשעל ראשו תלוי ועומד עונש מאסר על תנאי בגין עבירות דומות – הוא שב לבצע עבירה בנשק, תוך סיכון הציבור , וכאשר הוא אינו לוקח אחריות למעשיו.",גזר דין
תפ (חי') 5006∕06,"יפה בענייננו פסק דינו של כבוד השופט לוי בע""פ 7955/06 (פסק הדין מיום 1.1.06) בקובעו כי:",גזר דין
תפ (חי') 5006∕06,"בנסיבות שכאלה - אין זאת כי רק ענישה מחמירה עשויה להרתיע את הנאשם וכפי שקבע גם כבוד השופט רובינשטיין  בע""פ 6861/06 (פסק דין מיום 17.1.07) ""המעט שיכולים בתי המשפט לעשות במאבק באלימות הגואה הוא בענישה"".",גזר דין
תפ (חי') 5006∕06,"אשר על כן אני גוזרת על הנאשם 24 חודשי מאסר בפועל, שמניינם יחל ביום מעצרו – 1.1.06 ו- 18 חודשי מאסר על תנאי , והתנאי הוא כי בתקופה של 3 שנים מיום שחרורו מהמאסר, לא יעבור הנאשם על כל עבירה בנשק או כל עבירת אלימות מסוג פשע, ויורשע עליה.",גזר דין
תפ (חי') 5006∕06,	כן אני מורה על הפעלת עונש המאסר המותנה שהושת על הנאשם בת.פ. 441/01 בבית המשפט המחוזי בחיפה – כאשר 9 חודשים ירוצו בחופף לעונש המאסר שהושת על הנאשם לעיל ו- 9 חודשים במצטבר לו.,גזר דין
תפ (חי') 5006∕06,"	סה""כ ירצה הנאשם תקופת מאסר בפועל בת 33 חודשים.",גזר דין
תפ (חי') 5006∕06,"ניתן היום ט' בשבט, תשס""ז (28 בינואר 2007) במעמד הצדדים.",54678313
תפ (חי') 5006∕06,ברכה בר-זיו 54678313-5006/06,54678313
תפ (חי') 5006∕06,קלדנית - עדי שיטרית,"בר-זיו, שופטת"
תפ (חי') 5006∕06,נוסח מסמך זה כפוף לשינויי ניסוח ועריכה,"בר-זיו, שופטת"
