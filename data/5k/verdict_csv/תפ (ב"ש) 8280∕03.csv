verdict,text,part
"תפ (ב""ש) 8280∕03","חוק העונשין, תשל""ז-1977: סע'  144 (א), (ב2), 384, 406 (ב)",חקיקה שאוזכרה: 
"תפ (ב""ש) 8280∕03","הנאשם הורשע על פי הודאתו בעבירה של פריצה לבית מגורים, לפי סעיף 406 (ב) לחוק העונשין התשל""ז – 1977 (להלן: ""חוק העונשין""), בעבירה של גניבה לפי סעיף 384 לחוק העונשין ובעבירות בנשק לפי סעיף 144 (א) רישא + (ב2) לחוק העונשין.",גזר דין
"תפ (ב""ש) 8280∕03","כתב האישום מלמד כי ביום 5.9.03 בין השעות 19:30 ל-22:30 או בסמוך לכך, התפרץ הנאשם לדירת מגורים ברח' המלך חזקיה באשדוד, השייכת למתלונן, בכך שפתח את חלון השירותים ונכנס פנימה לדירה בכוונה לבצע גניבה. במקום ובמועד הנ""ל גנב הנאשם מהדירה רובה M-16 צה""לי מספר 3352598, 9 טבעות זהב, תליון, עגילים, 4 שרשראות, מעיל עור ותיק שהכיל ארנק, כרטיס אשראי וכרטיס כספומט, מפתחות של הדירה, מפתחות של בית עסק של אשת המתלונן, מפתחות של דירה נוספת, 840 ₪ במזומן ותעודת זהות, כשזאת הוא עושה בכוונה לשוללם שלילת קבע מבעליהם. בהמשך, במועד אשר אינו ידוע למאשימה מכר הנאשם את הרובה הנ""ל לאדם אחר בתמורה לסך של 6,000 ₪.",גזר דין
"תפ (ב""ש) 8280∕03","התביעה ביקשה להחמיר עם הנאשם ולהטיל עליו עונש לתקופה ממושכת המתחייבת מחומרת העבירות בהן הודה, מעברו הפלילי ומעיקרון ההרתעה והגמול שיש להשית עליו בנסיבות העניין. טוענת ב""כ המאשימה כי טענתו כי ביצע את העבירות על רקע התמכרות לסמים, איננה יכולה להוות נסיבה לקולא שכן חדירה לפרטיות, כפי שנעשתה בנסיבות העניין, הינו אינטרס ציבורי שיש להגן עליו ושיש בו כדי לדחות כל נסיבה אישית של הנאשם המבצע עבירה זו. בנוסף ביקשה לייחס נסיבות חמורות לביצוע העבירה מקום שלא בחל מליטול כלי נשק שהיה במקום ולמכור אותו לאדם אחר מבלי לדעת לאן יתגלגל כלי הנשק, בין אם לגורמים פליליים ובין אם לגורמים לאומניים. אשר על כן ביקשה התביעה כי בית המשפט ישית על הנאשם עונש אשר לא יפחת מתקופה של 5.5 שנות מאסר בפועל וכן עונש מאסר מותנה.",5129371
"תפ (ב""ש) 8280∕03","מאידך ביקשה הסניגורית שלא למצות את הדין עם הנאשם, כשהיא מדגישה כי  המעשים החמורים אותם ביצע הנאשם, נעשו על רקע התמכרותו לסמים מסוכנים והצורך המיידי במזומנים כדי לממן את הסמים. הסניגורית הדגישה את  התהליך השיקומי הארוך אותו עבר הנאשם, במהלך שהותו במעצר בכלא, מאז מעצרו בחודש דצמבר 2003 ועד היום, וכי כיום בהיותו נקי מסמים יש להעדיף את חזרתו לדרך נורמטיבית תחת החזקתו מאחורי סורג ובריח. נ",5129371
"תפ (ב""ש) 8280∕03","שירות המבחן הניח בפני תסקיר מפורט אודות נסיבותיו האישיות של הנאשם ויש לציין, כי גזר הדין בעניינו של הנאשם נדחה פעם אחר פעם, על פי בקשת שירות המבחן אשר ביקש שלא לגדוע את טיפול הגמילה הממושך אותו עבר הנאשם . בתסקיר האחרון מיום 21.4.05 מציינת קצינת המבחן כי הנאשם סיים בהצלחה את תוכנית הגמילה בכלא וכי כיום הוא בעל יכולת טובה יותר לקבלת סמכות וגבולות ועל כן המליצה, כי בית המשפט יתחשב בתהליך הטיפולי אותו עבר הנאשם  כמרכיב בשיקולי הענישה. ב",5129371
"תפ (ב""ש) 8280∕03","הנאשם אף הוא  ביקש לומר מספר מילים לעונש. ניכר היה ממילותיו כי אכן הפיק את המירב מן התהליך השיקומי אותו עבר. הנאשם  בדבריו גילה מודעות רבה לחשכת ימיו, עת היה מכור לסמים מסוכנים, את הסבל אשר גרם לבני משפחתו וסביבתו ואת יכולתו כיום להבין את הדברים ולרצות לחיות חיים אחרים, חיים נורמטיביים. הנאשם הציג בפני תיק עב כרס ובו תעודות רבות, המתעדות את השתתפותו בקורסים השונים שהינם חלק מהתוכנית הטיפולית השיקומית אותה עבר. השתתפותו זכתה להוקרה והערכה רבה. ו",5129371
"תפ (ב""ש) 8280∕03","על רקע דברים אלו נדרשת אנוכי למלאכת גזירת הדין.  הנאשם בחור צעיר יליד 1981  ואין ספק, כי התמכרותו לסמים מסוכנים הביאה אותו לבצע את מעשה  ההתפרצות לדירת מגורים,  מתוך מטרה להשיג רכוש ו/או מזומנים אשר ישמשו אותו לצריכת הסם. לנאשם הרשעות קודמות בעבירות רכוש ועבירות סמים המלמדות על אורחות חייו. נסיבותיו אלו של הנאשם, המהוות את המניע לביצוע מעשה ההתפרצות,  אין בהן כדי  לדחות את אינטרס הציבור העומד מנגד על כפות המאזניים, אינטרס המקדם את השיקול החברתי והוא הגנה על רכוש הפרט ושלום הפרט. חומרת יתר יש לייחס לנסיבות הענין בהן לא בחל הנאשם מלקחת את הרובה, אשר נמצא בדירת המתלונן ולמוכרו לאדם אחר תוך גילוי אדישות מוחלטת למשמעות המעשה ותוצאותיו.  מדיניות הענישה בעבירות של סחר בנשק ידועה היא ולהלן תמציתה: בע""פ 89/91,  מוחמד אבו ראשיד נ' מדינת ישראל, תק-על 92 (2), 163 אישר בית המשפט העליון עונש מאסר של 6 שנים לריצוי בפועל על אדם אשר גנב רובה ושתי מחסניות ומכרו לאדם אחר. עונשו של קונה הרובה, באותו עניין, אשר נגזר ל – 4 שנות מאסר, אושר אף הוא. ",5129371
"תפ (ב""ש) 8280∕03","בת""פ (באר – שבע) 8042/98, מדינת ישראל נ' חסן אלפיניש, דינים מחוזי כרך  לב (4) 400, 1017 גזר בית המשפט עונש מאסר של 39 חודשים בגין עבירה של החזקת נשק שלא כדין וקבלת רכוש בידיעה שהוא גנוב, מבלי שיוחסה לנאשם עבירה של סחר בנשק. ",5129371
"תפ (ב""ש) 8280∕03","בת""פ 8090/02 (באר – שבע), מדינת ישראל נ' דוד בנון  דינים מחוזי כרך לגב (7) 936, (מפי כב' השופט אלון, ניתן ביום 5.5.03) גזר בית המשפט עונש מאסר של 60 חודשים על נאשם אשר הורשע בעבירות של נסיון לסחור בנשק ובעבירה של גניבת אותו הנשק.נ",5129371
"תפ (ב""ש) 8280∕03","בע""פ 5318/03 סלע עמר נ' מדינת ישראל  דינים עליון, כרך 10, 627 אישר בית המשפט העליון עונש מאסר של 5 שנים בפועל, לאדם אשר מכר במספר הזדמנויות כדורי תחמושת בכמויות גדולות.  ",5129371
"תפ (ב""ש) 8280∕03","	בת.פ. 8023/04 +8043/04 (מחוזי ב""ש) מדינת ישראל נ' שמעון לסרי  דינים מחוזי כרך לד (6) 426 נדרשתי אנוכי לנסיבות בהן הורשע הנאשם בעבירות נשק ושידול לסחר בסמים. הנאשם שם הודה  כי  קשר  קשר יחד עם אחרים, כדי לפרוץ לבסיס צבאי סמוך לבאר-שבע ולגנוב משם רובה מסוג M-16 ולמוכרו לאחרים. במסגרת אותו קשר ולצורך קידומו הגיע הנאשם ביחד עם אדם אחר לאותו בסיס צבאי משם נגנב הנשק שהיה ברשותו של חייל אחר בבסיס. הנשק נמסר לידיו של הנאשם והנאשם לקח את הנשק ועזב את המקום עם כלי רכב שברשותו. באותו ענין לא נטען כי מכר את כלי הנשק לאחר ועל כן הוטל על הנאשם עונש מאסר של 4 שנים ומאסר מותנה.ב",5129371
"תפ (ב""ש) 8280∕03","מדיניות הענישה זו של בתי המשפט, משקפת את סלידתו של בית המשפט מעבירות נשק המבוצעות על ידי עבריינים צמאי כסף, על חשבון בטחונם של תושבי מדינת ישראל ופגיעה ביציבות הבטחונית לה צמאים אזרחי מדינת ישראל בפרט בימים אלו. בשוקלי את הדברים על כפות המאזניים, מחד גיסא אינטרס הציבור והוא הטלת ענישה כבדה אשר תשקף גמול ועונש לצד הרתעה ומאידך גיסא נסיבותיו האישיות של הנאשם לרבות תהליך שיקומו, נדחות נסיבותיו האישיות אל מול חומרת המעשים אותם עשה. יחד עם זאת, סבורתני כי לאור התהליך ההכרתי השיקומי אותו עבר הנאשם בתקופת מעצרו והסימנים המלמדים על שינוי באורחות חייו, אין למצות עימו את הדין כפי שהייתי מוצאת לנכון לעשות בנסיבות אחרות. ו",5129371
"תפ (ב""ש) 8280∕03",לאור כל האמור לעיל הנני מטילה על הנאשם את העונשים הבאים:,5129371
"תפ (ב""ש) 8280∕03",מאסר בפועל ל- 50 חודשים החל מיום מעצרו 16.12.03.נ,5129371
"תפ (ב""ש) 8280∕03",מאסר על תנאי ל- 24 חודשים והתנאי שהנאשם לא יעבור כל עבירה שהיא פשע תוך 3 שנים מיום שיחרורו. ב,5129371
"תפ (ב""ש) 8280∕03","ניתן היום י""ד באייר, תשס""ה (23 במאי 2005) במעמד הצדדים", זכות ערעור לבית המשפט העליון תוך 45 יום.ו
"תפ (ב""ש) 8280∕03",008280/03פ  055 בת-שבע,"רחל ברקאי, שופטת"
"תפ (ב""ש) 8280∕03",נוסח מסמך זה כפוף לשינויי ניסוח ועריכה,"רחל ברקאי, שופטת"
