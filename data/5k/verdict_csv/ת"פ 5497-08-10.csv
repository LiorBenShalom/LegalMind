verdict,text,part
"ת""פ 5497-08-10","ת""פ 5497-08-10 מדינת ישראל נ' אבו שנדי(עציר)",בית המשפט המחוזי בחיפה
"ת""פ 5497-08-10","בהמשך להודיית הנאשם ולכתב האישום המתוקן הרשעתיו בעבירות הבאות: עבירות בנשק (נשיאה והובלה), לפי סעיף 144(ב) לחוק העונשין, התשל""ז-1977 (להלן: חוק העונשין); עבירות בנשק (החזקת נשק), לפי סעיף 144(א) לחוק העונשין; הפרעה לשוטר בשעת מילוי תפקידו, לפי סעיף 275 לחוק העונשין.",תמצית הכרעת הדין
"ת""פ 5497-08-10","ביום 30.07.2010, סמוך לשעה 21:30 בכפר קרע, הלך הנאשם כשבידיו קופסא אשר הכילה שני אקדחים, יחד עם שלוש מחסניות תואמות שבתוכן כדורי 9 מ""מ.",מהודיית הנאשם ומכתב האישום המתוקן עלה כדלקמן:
"ת""פ 5497-08-10","באותו זמן עברה במקום ניידת משטרה ובתוכה מספר שוטרים ובין היתר השוטר אלון בן שטרית (להלן: ""השוטר"") אשר הבחין בנאשם.",מהודיית הנאשם ומכתב האישום המתוקן עלה כדלקמן:
"ת""פ 5497-08-10",השוטר יצא מהניידת וניגש לכיוון הנאשם כאשר הוא צועק לעברו לעצור ושמדובר במשטרה וכאשר הוא חבוש כובע זיהוי משטרתי.,מהודיית הנאשם ומכתב האישום המתוקן עלה כדלקמן:
"ת""פ 5497-08-10","כשהנאשם עצר ונשאל מה הוא מחזיק בתוך הקופסא, הוא טען כי יש בתוכה נעליים והחל לדחוף את השוטר ולהדוף אותו כדי למנוע ממנו לבדוק את תכולת הקופסא.",מהודיית הנאשם ומכתב האישום המתוקן עלה כדלקמן:
"ת""פ 5497-08-10","רק כאשר הגיעו למקום שוטרים נוספים, הסתייע בידם להשתלט על הנאשם, לעצור אותו ולפתוח את הקופסא. או אז הבחינו שבתוכה שני אקדחים, שלושת המחסניות והתחמושת כאמור לעיל.",מהודיית הנאשם ומכתב האישום המתוקן עלה כדלקמן:
"ת""פ 5497-08-10","הנאשם, בן 34 שנים, נשוי ואב לחמישה ילדים בגילאים 8 חוד' – 9 שנים. אשתו עקרת בית. הנאשם סיים 12 שנות לימוד והוא בעל תעודת בגרות חלקית. בשנים קודמות עבד כשכיר ומזה כשלוש שנים עובד כעצמאי, כנהג משאית עם מנוף שבבעלותו.",תסקיר שירות המבחן
"ת""פ 5497-08-10","החל מחודש ספטמבר 2010, הנאשם שוהה ב""מעצר בית"" בבית חמו בבאקה אל גרביה. ההגבלות בהן הוא נתון, הפסקת עבודתו והמרחק מאשתו ומילדיו בכפר קרע מתוארים על ידו כקשייו המרכזיים עימם הוא מתמודד באופן יום יומי.",תסקיר שירות המבחן
"ת""פ 5497-08-10","העובד הסוציאלי, המלווה את הנאשם, ב""מעצר הבית"" מסר כי מתקיימים מפגשים קבועים עם הנאשם. ההתרשמות היא שהנאשם מגלה רצינות ואחריות בשמירה על תנאי מעצרו. כמו כן, קיים אצל הנאשם, מערך תמיכה משפחתי חיובי.",תסקיר שירות המבחן
"ת""פ 5497-08-10","שירות המבחן התרשם מאדם המפגין ביטחון עצמי, המעיד על ניהול אורח חיים עצמאי ונושא באחריות לו ולמשפחתו. לאור האמור מציינת קצינת המבחן, כי בולט הפער בין תפקודו של הנאשם לבין חומרת העבירות בהן הוא מעורב.",תסקיר שירות המבחן
"ת""פ 5497-08-10","להערכת שירות המבחן, ההליכים המשפטיים שננקטו אפשרו חיבור מסוים למשמעות מעשיו ולהשלכותיהם. הנאשם עסוק בכך ומבטא חשש מהשלכות העונש, אם יוטל עליו מאסר לריצוי בפועל. ההערכה היא שהנאשם אינו ער דיו לסיכונים שבסביבתו ונוטה להתנהגות מקלת ראש, מה שמהווה עבורו גורם סיכון.",תסקיר שירות המבחן
"ת""פ 5497-08-10","הנאשם לא ביטא בפני שירות המבחן צרכים טיפוליים. עקב זאת, וההערכה של היעדר נזקקות טיפולית, לא בא שירות המבחן בהמלצה טיפולית בעניינו. נוכח חומרת העבירות ממליץ שירות המבחן על ענישה מרתיעה שתהווה גבול חיצוני ברור לאי-הישנות התנהגות דומה.",תסקיר שירות המבחן
"ת""פ 5497-08-10","בשל שביתת הפרקליטים לא נשמעו טיעוני התביעה לעונש, שכן קיבלתי בקשת הסנגור לקיים הישיבה ולהביא משפט זה לידי סיום.","טיעוני ב""כ הצדדים"
"ת""פ 5497-08-10","ב""כ הנאשם ביקש שלא למצות את הדין עם הנאשם. הוא ביקש להסתפק במאסר בן 6 חודשים שיבוצע בדרך של עבודות שירות. הוא ציין שהנאשם שהה במעצר מ-30/7/10 ועד 7/9/10. מאז שחרורו מצוי הנאשם ב""מעצר בית"" מלא מחוץ לביתו ולכפרו. ","טיעוני ב""כ הצדדים"
"ת""פ 5497-08-10","הסנגור עמד על נסיבותיו האישיות של הנאשם, כמפורט בתסקיר, וציין כי אין לו עבר פלילי וזו לו הסתבכותו הראשונה עם החוק. הוא ביקש ליתן עדיפות לשיקול השיקומי.","טיעוני ב""כ הצדדים"
"ת""פ 5497-08-10",עוד הפנה הסנגור לאמור בתסקיר ממנו משתמע כי הנאשם הפנים את משמעות מעשיו.,"טיעוני ב""כ הצדדים"
"ת""פ 5497-08-10","ב""כ הנאשם ביקש לזקוף לזכותו של הנאשם את הודייתו הן במשטרה והן בביהמ""ש, המעידה על חרטתו.","טיעוני ב""כ הצדדים"
"ת""פ 5497-08-10","ב""כ הנאשם הציג לעיוני אסופת פס""ד התומכת לדעתו בעמדתו. ","טיעוני ב""כ הצדדים"
"ת""פ 5497-08-10","הנאשם ב""דברו האחרון"" ציין כי הוא מודע לחומרת מעשיו וביקש רחמים עליו ועל משפחתו. הוא עמד על כך שבעקבות הסתבכותו הנדונה ""התרסק"" עסקו והוא נקלע למשבר כספי ונפשי.","טיעוני ב""כ הצדדים"
"ת""פ 5497-08-10","העבירות של נשיאת נשק והובלתו שלא כדין הן חמורות והן טומנות בחובן סכנות לשלום הציבור. נשק המוחזק ונישא שלא כדין סופו שמאן דהוא בלתי מוסמך, עלול לעשות בו שימוש פלילי, חבלני או בלתי זהיר ואת המחיר עלול לשלם, כאמור, הציבור.",דיון
"ת""פ 5497-08-10","נשק הוא כלי מסוכן שרק אנשים שהוסמכו לכך רשאים לשאתו. ההגבלה על החזקת נשק ונשיאתו ידועה לכל ואף הסיבות לכך ברורות וידועות. כל המפר הוראות הדין, בהקשר זה, חייב לדעת כי ככלל, ייגזר עליו עונש מאסר בפועל, אף אם זו לו הרשעתו הראשונה (ראו ע""פ 4329/10 אסמאעיל נ' מדינת ישראל (טרם פורסם, 25.10.10); רע""פ 2718/04 אבו-דאחל נ' מדינת ישראל, תק-על 2004(1) 3401; רע""פ 1281/04  מחאג'נה נ' מדינת ישראל, תק-על 2005(1) 2319). ודוק, במקרה הנדון, החזיק הנאשם שני כלי יריה ומחסניות בכדורים טעונים. ",דיון
"ת""פ 5497-08-10","לא זאת אף זאת, במקרה שבפניי ""הגדיל"" הנאשם עשות כשדחף שוטר שניסה לבדוק את תכולת הקופסא שבה הוחזקו כלי הנשק.",דיון
"ת""פ 5497-08-10",לא בכדי המליץ אפוא שירות המבחן להטיל על הנאשם עונש מרתיע מפני השנות התנהגות דומה.,דיון
"ת""פ 5497-08-10","מנגד, אתן משקל לקולא להודיית הנאשם הן במשטרה והן בביהמ""ש. עוד אתחשב באמור בתסקיר שירות המבחן כמפורט לעיל ובעובדה שאין לו הרשעות פליליות.",דיון
"ת""פ 5497-08-10","כמו כן, אתן משקל לקולא לעובדה שהנאשם שהה במעצר בגין העבירות הנדונות, שוחרר מהמעצר ומאז 7/9/10 הוא שוהה ב""מעצר בית"" מלא מחוץ לכפרו. ",דיון
"ת""פ 5497-08-10","בהתחשב בכל הנסיבות, אני גוזר על הנאשם 25 חודשי מאסר מתוכם 13 חודשים לריצוי בפועל והיתרה מותנית, למשך 3 שנים, לבל יעבור עבירה שבגינה הורשע.",דיון
"ת""פ 5497-08-10","עוד אני מטיל על הנאשם לשלם קנס בסך 10,000 ₪. היה ולא ישלם הקנס, ייאסר למשך 60 יום. הקנס ישולם ב-5 תשלומים שווים ורצופים, החל מחודש לאחר שחרורו של הנאשם ממאסר. היה ולא יעמוד באחד התשלומים תעמוד מלוא היתרה לפרעון מיידי.",דיון
"ת""פ 5497-08-10",מתקופת המאסר תנוכה תקופת מעצרו של הנאשם החל מ-30/7/10 ועד 7/9/10. ,דיון
"ת""פ 5497-08-10","זכות ערעור לביהמ""ש עליון תוך 45  יום מהיום. ",דיון
"ת""פ 5497-08-10","ניתנה היום,  ז' טבת תשע""א, 14 דצמבר 2010, במעמד בא כוחו של הנאשם גב' בויראת מייס והנאשם בעצמו.",54678313
"ת""פ 5497-08-10",נוסח מסמך זה כפוף לשינויי ניסוח ועריכה, 54678313-/
"ת""פ 5497-08-10","בעניין עריכה ושינויים במסמכי פסיקה, חקיקה ועוד באתר נבו – הקש כאן", 54678313-/
