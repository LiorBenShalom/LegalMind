verdict,text,part
"ת""פ (כפר- סבא) 2081∕02","הנאשם הורשע, על פי הודאתו, ובמסגרת הסדר טיעון חלקי, בעבירה של החזקת נשק שלא כדין – עבירה לפי סעיף 144(א) לחוק העונשין.",גזר- דין
"ת""פ (כפר- סבא) 2081∕02","בנסיבותיו המיוחדות והמקילות של תיק זה, אשר יפורטו להלן, עתרה התביעה ל- 6 חודשי מאסר בפועל, שירוצו, לפי האפשר, בעבודות שירות, מע""ת וקנס קספי.",גזר- דין
"ת""פ (כפר- סבא) 2081∕02","לעומתה, עתר הסניגור לענישת מאסר, שתרוצה בעבודות שירות הגם שבהיקף מינימלי.",גזר- דין
"ת""פ (כפר- סבא) 2081∕02","הנאשם, על פי הודאתו, אכן חטא בכך שהחזיק בנשק – שאילו נפל לידי גורם פלילי או עוין, היה ניתן להיעשות בו שימוש מקפח חיי אדם.",גזר- דין
"ת""פ (כפר- סבא) 2081∕02","על כן, וברגיל, היה מקום להשית על נאשם זה ענישה מחמירה.",גזר- דין
"ת""פ (כפר- סבא) 2081∕02","אלא, שבמקרה דנן מצאתי – כאמור – נסיבות של ממש לקולא:",גזר- דין
"ת""פ (כפר- סבא) 2081∕02",המדובר בנאשם ללא כל עבר פלילי.,גזר- דין
"ת""פ (כפר- סבא) 2081∕02","זו אף זו, שהמדובר בעבירה ממאי 2001, אשר כתב האישום בעטיה הוגש למעלה משנה לאחר ביצועה.",גזר- דין
"ת""פ (כפר- סבא) 2081∕02","עוד לציין, כי הנאשם שיתף פעולה עם חוקרי המשטרה, ומסר גירסה מלאה, אשר על פיה נוסח כתב האישום – כך התובעת.",גזר- דין
"ת""פ (כפר- סבא) 2081∕02","עם זאת, יודגש: לולא גירסתו זו, של הנאשם במשטרה, ספק אם ניתן היה להגיש כתב אישום כנגדו, שכן הנשק לא אותר.",גזר- דין
"ת""פ (כפר- סבא) 2081∕02","כמו כן: המדובר בנאשם צעיר ונורמטיבי בדרך כלל – אשר מכתבה של מנהלת המרפ""ד, הוא המרכז לפיתוח סגלי הוראה, כמו גם מכתבו של ראש עירית טייבה, נ/1 – מעידים, כי הינו אזרח חיובי, התורם לחברה.",גזר- דין
"ת""פ (כפר- סבא) 2081∕02","למותר לציין, כי הענישה במקומותינו הינה אינדיבידואלית, וככל שבדרך כלל על הקול היוצא מלפני ביהמ""ש, בעבירות בנשק, צריך צלול ומרתיע, יש לראות את התיק דנן על רקע נסיבותיו המיוחדות, והנאשם העומד בפני.",גזר- דין
"ת""פ (כפר- סבא) 2081∕02","אשר על כן, ובהשוואה בין עבירות אחרות בנשק לבין המקרה דנן, יש להתחשב בנסיבות המיוחדות לקולא:",גזר- דין
"ת""פ (כפר- סבא) 2081∕02","יתר על כן, הנאשם הודה מיד, הביע חרטה, נטל אחריות, ובכך חסך גם מזמנם של ביהמ""ש, התביעה ועדיה – וזאת יש לזקוף לזכותו.",גזר- דין
"ת""פ (כפר- סבא) 2081∕02","לאור האמור, ומבלי להפחית בחומרתה של העבירה, אך תוך העמדתה בפרופורציה הראויה, ולפי התרשמותי, בנסיבות דנן, כי המדובר במעידה חד פעמית, בגינה מביע הנאשם צער וחרטת אמת – שהרי הוא עצמו, בהודאתו, היה המקור להעמדתו לדין, ולא איתור הנשק – לא אחמיר עימו – בזו הפעם – מעבר למידה הראויה.",גזר- דין
"ת""פ (כפר- סבא) 2081∕02","בהתחשב בנסיבות, ולאחר ששקלתי את כלל הנסיבות לקולא ולחומרא, אני דן את הנאשם לעונשים הבאים:",גזר- דין
"ת""פ (כפר- סבא) 2081∕02","אני גוזר על הנאשם 15 חודשי מאסר, מהם ירצה הנאשם 3 חודשים בפועל, ואילו 12 חודשי מאסר יהיו על תנאי למשך 3 שנים, והתנאי הוא שבמשך 3 שנים לא יעבור עבירה בנשק – עבירה לפי סע' 144 (א) לחוק העונשין.",גזר- דין
"ת""פ (כפר- סבא) 2081∕02","אני דוחה את ביצוע המאסר לריצוי בפועל עד ליום 2.4.03 שעה 8:30, לשם קבלת חוות דעת הממונה על עבודות שירות, בדבר אפשרות ביצוע עונש המאסר בתנאים של עבודות שירות.",גזר- דין
"ת""פ (כפר- סבא) 2081∕02","התנאים לעיכוב ביצוע עונש המאסר, ולשחרורו של הנאשם הם:",גזר- דין
"ת""פ (כפר- סבא) 2081∕02","הנאשם יחתום על התחייבות עצמית, ויתן ערבות צד ג' בסך 10,000 ש""ח כל אחת. ערבות צד ג' יכול שתנתן בתוך 48 שעות.",גזר- דין
"ת""פ (כפר- סבא) 2081∕02","אני מעכב את יציאתו מן הארץ של הנאשם, ודרכונו – אם יש ברשותו דרכון בר תוקף – יופקד בתחנת המשטרה.",גזר- דין
"ת""פ (כפר- סבא) 2081∕02","מובהר בזה לנאשם, כי הצו לא יבוטל מעצמו בתום ריצוי העונש, ועל הנאשם לדאוג לביטולו.",גזר- דין
"ת""פ (כפר- סבא) 2081∕02",לא ינתנו ערבויות אלה – תוצא פקודת מאסר כנגד הנאשם.,גזר- דין
"ת""פ (כפר- סבא) 2081∕02","בנוסף, שהנאשם ישלם קנס כספי בסך 2,000 ש""ח או 60 ימי מאסר תמורתו, אם הקנס לא ישולם.",גזר- דין
"ת""פ (כפר- סבא) 2081∕02",הקנס ישולם ב- 4 תשלומים חודשיים שווים ורצופים החל מיום 8.4.03.,גזר- דין
"ת""פ (כפר- סבא) 2081∕02","בנוסף, הנאשם יחתום על התחייבות בסך של 5,000 ש""ח להימנע מלעבור על החיקוק לפיו הורשע, במשך שלוש שנים.",גזר- דין
"ת""פ (כפר- סבא) 2081∕02","לא יחתום הנאשם על ההתחייבות, יאסר למשך 90 ימים, שיתווספו לתקופת מאסרו.",גזר- דין
"ת""פ (כפר- סבא) 2081∕02",המזכירות תעביר עותק גזר הדין לממונה על עבודות השירות.,54678313
"ת""פ (כפר- סבא) 2081∕02",חנוך פדר – 54678313-2081/02,54678313
"ת""פ (כפר- סבא) 2081∕02",זכות ערעור תוך 45 יום מיום קביעת אופן ריצוי המאסר בפועל.,54678313
"ת""פ (כפר- סבא) 2081∕02","ניתן היום, 4 במרץ 2003, בפומבי במעמד הצדדים. ",54678313
"ת""פ (כפר- סבא) 2081∕02",נוסח מסמך זה כפוף לשינויי ניסוח ועריכה,54678313
"ת""פ (כפר- סבא) 2081∕02","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
