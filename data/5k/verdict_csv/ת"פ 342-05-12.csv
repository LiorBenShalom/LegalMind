verdict,text,part
"ת""פ 342-05-12","ת""פ 342-05-12 מדינת ישראל נ' בדיר(עציר) ואח'",בית המשפט המחוזי מרכז
"ת""פ 342-05-12",כב' השופטת ורדה מרוז,בפני 
"ת""פ 342-05-12",כב' השופטת ורדה מרוז,בפני 
"ת""פ 342-05-12",אמיר בדיר (עציר),נגד
"ת""פ 342-05-12",אחמד בדיר (עציר),נגד
"ת""פ 342-05-12","הנאשם 1 (להלן: ""הנאשם"" או ""הנאשם 1"") הורשע על פי הודאתו, במסגרת הסדר טיעון, בעבירה של הובלת נשק לפי סעיף 144(ב)רישא לחוק העונשין תשל""ז – 1977.",					גזר דין  בקשר לנאשם 1
"ת""פ 342-05-12","על פי עובדות כתב האישום, בתאריך 27.4.12 בשעה 23:30 לערך, נהג הנאשם 1 ברכב מסוג מזדה בכפר קאסם כאשר ברשותו אקדח 9 מ""מ מסוג CZ (להלן: ""האקדח""). הנאשם 1 התקשר לנאשם 2 ובקשו להמתין לו מחוץ לבית קפה בו שהה הנאשם 2. משהגיע לבית הקפה, פגש בנאשם 2 שהמתין לו ומסר לידיו את האקדח, אגב שהורה לו לשמור עליו. הנאשם 2 קיבל את האקדח והכניסו למכנסיו. אז, עזב הנאשם 1 את המקום ברכב. דקות ספורות לאחר מכן, נתפס הנאשם 2 בידי המשטרה.",					גזר דין  בקשר לנאשם 1
"ת""פ 342-05-12","הנאשם, צעיר כבן 21, רווק. הוא סיים 12 שנות לימוד  ובמקביל, עבד בעבודות ניקיון לשם תמיכה במשפחתו. טרם מעצרו, קיים הנאשם אורח חיים תקין, נורמטיבי.",					גזר דין  בקשר לנאשם 1
"ת""פ 342-05-12","שרות המבחן עמד על נסיבותיו חייו של הנאשם שאינן פשוטות. לאורך שנים, היה אביו מכור לסמים והתייחס לבני משפחתו באלימות. כיום, משנגמל האב, הוא סובל מבעיות בריאות ועל כן אין הוא עובד. האם עובדת בעבודות ניקיון בבית ספר וטרודה בבעיותיו של בעלה, אבי הנאשם.",					גזר דין  בקשר לנאשם 1
"ת""פ 342-05-12","על רקע נסיבות אלו, גדל הנאשם ללא תמיכה הורית. במהלך השנים הוא פיתח יחסי כעס ותיסכול כלפי אביו, אשר הביא את המשפחה לעברי פי פחת. בהיותו הבכור  במשפחתו, נטל הנאשם על כתפיו וחרף גילו הצעיר את האחריות למשפחתו .",					גזר דין  בקשר לנאשם 1
"ת""פ 342-05-12","שירות המבחן התרשם כי מדובר בצעיר מבולבל, שמתקשה לגלות מודעות או תובנה למצבו והינו ממוקד בעצמו ובתחושה קורבנית עקב מעצרו. הגם שהתרשמותו של שרות המבחן מהנאשם איננה שלילית, נמנע שרות המבחן ממתן המלצה, בעיקר בשל חוסר בשלות ונכונות להשתלב הליך טיפולי. יצוין, כי התסקיר צובע את הנאשם בצבעים בהירים למדי חרף העדר המלצה טיפולית.",					גזר דין  בקשר לנאשם 1
"ת""פ 342-05-12","זמן קצר לאחר ששוחרר הנאשם למעצר בית, הוא עתר לבית המשפט לשוב ולהורות על מעצרו ועשה כן, בשל האווירה העכורה ששררה בביתו, על רקע יחסים מתוחים בינו לבין אביו.",					גזר דין  בקשר לנאשם 1
"ת""פ 342-05-12","במהלך הדיון, הביע הנאשם צער וחרטה על העבירה שביצע, כמו גם נטל אחריות לביצועה.",					גזר דין  בקשר לנאשם 1
"ת""פ 342-05-12","ב""כ המאשימה טענה בהגינותה, כי בשל הנסיבות המיוחדות של האירוע, כמו גם נסיבותיו האישיות החריגות של הנאשם ובהתחשב בגילו הצעיר, בעברו הנקי, ובהודאתו – תסתפק המאשימה בעונש מאסר מתון של 12 חודשים בלבד.",					גזר דין  בקשר לנאשם 1
"ת""פ 342-05-12","בא כוח המאשימה ציינה, כי עתירתה לתקופת מאסר קצרה חורגת לקולא ממדיניות הענישה. חרף זאת ובהתחשב בנסיבות שתוארו, עמדה ב""כ המשימה על עמדתה העונשית דלעיל.",					גזר דין  בקשר לנאשם 1
"ת""פ 342-05-12","הסנגור, עו""ד רן שטרצר טען, כי הנאשם מצא את האקדח וביקש ""להיפטר"" ממנו. עם זאת ביקש לדווח על כך לאביו טרם שיעשה כן ובנסיבות אלו, ביקש להעביר את האקדח לידי הנאשם 2.",					גזר דין  בקשר לנאשם 1
"ת""פ 342-05-12",הסנגור הדגיש את עברו הנקי של הנאשם ואורח החיים הנורמטיבי שניהל וביקש להסתפק בתקופת מאסר שתפחת מהעונש המבוקש.,					גזר דין  בקשר לנאשם 1
"ת""פ 342-05-12","עבירות נשק לעולם חמורות הן. פוטנציאל הסיכון רב שטמון בהן מקים את חומרתן. מדיניות הענישה נגזרת מטיבן ואופיין של העבירות. נקבע לגבי עבירות נשק, כי למען בטחון הציבור ושלומו, יש להחמיר בענישתם של עברייני נשק. בע""פ 7955/06 מיסור נ' מדינת ישראל נקבע: ",					גזר דין  בקשר לנאשם 1
"ת""פ 342-05-12","עם זאת, הענישה לעולם אינדיווידואלית וכל מקרה נשקל לגופו, על פי נסיבותיו והנסיבות האישיות של הנאשם. דרך המלך בענישת עברייני נשק היא באמצעות ענישה מוחשית ומרתיעה, מאחורי סורג ובריח. עם זאת, קיימים מקרים חריגים ונדירים, בהם ניתן להסתפק בענישה מתונה.",					גזר דין  בקשר לנאשם 1
"ת""פ 342-05-12","מקרה זה מיוחד בנסיבותיו ולא בכדי חרגה המאשימה ממנהגה ועתרה לעונש מתון עד מאוד. עמדת המאשימה נגזרת בין היתר, מעמדתה העונשית ביחס לנאשם 2, אשר לגביו עתרה המאשימה לעונש מאסר בן 6 חודשים.",					גזר דין  בקשר לנאשם 1
"ת""פ 342-05-12","אכן, הנסיבות המתוארות מטות את הכף לזכות הנאשם ומצדיקות סטייה ממתחם הענישה. כן  ייזקפו לזכותו עברו הנקי, הודאתו המיידית, הבעת החרטה ונטילת האחריות.",					גזר דין  בקשר לנאשם 1
"ת""פ 342-05-12","בהתחשב בעמדת המאשימה, בעקרון אחידות הענישה ובנסיבות שתוארו, אני גוזרת על הנאשם את העונשים הבאים:",					גזר דין  בקשר לנאשם 1
"ת""פ 342-05-12",8 חודשי מאסר בניכוי ימי מעצרו מיום 28.4.12 עד ה-16.5.12 ומה-24.9.12 עד היום.,					גזר דין  בקשר לנאשם 1
"ת""פ 342-05-12",12 חודשי מאסר על תנאי למשך 3 שנים והתנאי הוא שהנאשם לא יעבור עבירות נשק מכל סוג שהוא.,					גזר דין  בקשר לנאשם 1
"ת""פ 342-05-12","5129371ניתן היום,  ט""ו כסלו תשע""ג, 29 נובמבר 2012, במעמד ב""כ הצדדים והנאשמים.",ורדה מרוז 54678313
"ת""פ 342-05-12",נוסח מסמך זה כפוף לשינויי ניסוח ועריכה,"ורדה מרוז, שופטת"
"ת""פ 342-05-12","בעניין עריכה ושינויים במסמכי פסיקה, חקיקה ועוד באתר נבו – הקש כאן","ורדה מרוז, שופטת"
