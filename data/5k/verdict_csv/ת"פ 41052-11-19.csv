verdict,text,part
"ת""פ 41052-11-19","חוק העונשין, תשל""ז-1977: סע'  144(א), 144(ב2), 40 יא",חקיקה שאוזכרה: 
"ת""פ 41052-11-19","הנאשם הורשע על יסוד הודאתו, במסגרת הסדר טיעון פתוח, בביצוע מספר עבירות של ייבוא נשק – עבירה לפי סעיף 144(ב2) לחוק העונשין, תשל""ז-1977 (להלן: ""החוק""), וכן בביצוע עבירה של מכירת נשק – עבירה לפי סעיף 144(ב2) לחוק.",הכרעת הדין
"ת""פ 41052-11-19","לפי עובדות כתב האישום המתוקן, עובר למועד הגשת כתב האישום, במועדים שאינם ידועים במדויק למאשימה, הזמין הנאשם דרך אתרי אינטרנט שמקורם מחוץ לגבולות מדינת ישראל, אביזרים וחלקי נשק, זאת במטרה לספקם לאחרים בתמורה לצורך ייצור נשק.",הכרעת הדין
"ת""פ 41052-11-19","במסגרת הייבוא האמור, נהג הנאשם לבצע חלק מההזמנות על שמו של אחר ולכתובת שונה שאינה שלו. הנאשם היה עוקב אחר המשלוחים ודואג לקבלם לידיו מנציג הדואר הרלוונטי. לאחר שקיבל הנאשם את חלקי הנשק שהזמין הוא מכר את מקצתם לאחרים.",הכרעת הדין
"ת""פ 41052-11-19","במסגרת הזמנותיו האמורות הזמין הנאשם גוף תחתון של רובה סער, 10 מעבירי גזים, כוונות וידיות דריכה המתאימות לרובה סער M-16 וכן 10 מוליכי בריח המתאימים לרובה סער M-16, ו-2 ידיות דריכה נוספות המתאימות לרובה סער. את האביזרים הללו החזיק הנאשם בחנותו ברחוב הנוצרים בעיר העתיקה בירושלים. הנאשם גם הזמין בדרך האמורה 10 נוקרים לרובה, אולם משלוח זה לא הגיע לידיו.",הכרעת הדין
"ת""פ 41052-11-19","בגין מעשיו אלו הורשע הנאשם בביצוע העבירות הנ""ל.  ",הכרעת הדין
"ת""פ 41052-11-19","להשלמת התמונה יצוין, כי באותה פרשה הוגש כתב אישום גם נגד בן דודו של הנאשם. בן הדוד הורשע בעבירה של החזקת אביזרי נשק לאחר שהודה כי הוא אסף מסניף חנות מנטה חבילה ביודעו כי זו הכילה בתוכה עשרה נוקרים המתאימים לרובה M-16. בן הדוד הודה במיוחס לו במסגרת הסדר טיעון פתוח, ונגזר עליו עונש של 85 ימי מאסר החופף את תקופת מעצרו (ראו - ת""פ 40898-11-19 מדינת ישראל נ' מג'אהד (10.11.20) לפני כב' השופטת מ' לומפ). ",הכרעת הדין
"ת""פ 41052-11-19","ביום 11.10.20 הוגש תסקיר בעניינו של הנאשם, ולהלן יובאו עיקריו.",תסקיר שירות המבחן 
"ת""פ 41052-11-19",עד לביצוע העבירות בהן הורשע הנאשם הוא ניהל חיים נורמטיביים לגמרי. הנאשם סיים 12 שנות לימוד וקיבל תעודת תוג'הי. לאחר מכן הנאשם עבד בכנסייה ובמנזר וכן בחנות של אביו שכיום מנוהלת על ידו יחד עם אחיו. לנאשם אין עבר פלילי קודם.,תסקיר שירות המבחן 
"ת""פ 41052-11-19","בתסקיר נכתב כי הנאשם שולל חלק מעובדות כתב האישום המתוקן, ברם בדיון לפניי הובהר כי הנאשם לא מבקש לחזור בו מהודאתו וכי הוא מודה בכל סעיפי כתב האישום המתוקן. ליתר ביטחון עבר בית המשפט עם הנאשם על כל סעיפי כתב האישום, אחד לאחד, והנאשם אישר כי האמור בהם נכון. הנאשם אישר כי הזמין אביזרים המתאימים לרובה M-16, אם כי לדבריו הם נועדו במקור לרובה אוויר. יתכן כי בגין כך כתב שירות המבחן כי הנאשם שולל חלק מעובדות כתב האישום.",תסקיר שירות המבחן 
"ת""פ 41052-11-19","שירות המבחן התרשם כי התייחסותו של הנאשם לעבירה מצמצמת, וכי הוא איננו נוטל אחריות מלאה למעשיו.",תסקיר שירות המבחן 
"ת""פ 41052-11-19",לנוכח האמור הודיע שירות המבחן כי אין בידו לבוא בהמלצה טיפולית לגבי הנאשם. שירות המבחן המליץ כי ככל שיוטל על הנאשם עונש של מאסר בפועל אזי תילקח בחשבון העובדה שזו מעורבותו הראשונה בפלילים.,תסקיר שירות המבחן 
"ת""פ 41052-11-19","בטיעוניה לעונש הדגישה ב""כ המאשימה את הפוטנציאל ההרסני שיש לעבירות נשק על שלום הציבור ובטחונו. ב""כ המאשימה הפנתה לפסיקה הקובעת כי יש להחמיר את הענישה בגין עבירות נשק.",טיעוני המאשימה לעונש 
"ת""פ 41052-11-19","ב""כ המאשימה עמדה על כך שהנאשם הזמין כמות גדולה של אביזרים אשר יכלו לשמש מספר כלי נשק. לטענת ב""כ המאשימה מדובר בנאשם מתוחכם שהזמין את האביזרים באמצעות האינטרנט תוך שימוש בשמות בדויים, וזאת במטרה למכור אותם. על רקע הנסיבות הקשורות בביצוע העבירה עתרה ב""כ המאשימה לקביעת מתחם שינוע בין 15 ל- 30 חודשי מאסר בפועל. לנוכח עברו הנקי של הנאשם ולנוכח הודאתו הסכימה ב""כ המאשימה כי יש למקם את עונשו בתחתית המתחם.",טיעוני המאשימה לעונש 
"ת""פ 41052-11-19","ב""כ הנאשם  טען כי יש להביא בחשבון שמדובר באביזרים שנועדו במקור לרובי אוויר שמעוצבים כרובי M-16, אם כי אין חולק על כך שניתן להרכיב אותם גם ברובה M-16 רגיל. ב""כ הנאשם טען כי בפועל הנאשם לא מכר את האביזרים לאיש. יוער כבר עתה, כי טענה זו מנוגדת לאמור בסעיף 3 לכתב האישום.",טיעוני הנאשם לעונש 
"ת""פ 41052-11-19","ב""כ הנאשם עמד על עברו הנקי של הנאשם ועל כך שעד לביצוע העבירות הוא ניהל חיים נורמטיביים.",טיעוני הנאשם לעונש 
"ת""פ 41052-11-19","ב""כ הנאשם טען כי אין לייחס חשיבות רבה מדי לכך ששירות המבחן לא המליץ לשלב את הנאשם בהליך טיפולי כלשהו. לדברי ב""כ הנאשם, הנאשם לא סובל מהתמכרות כלשהי ועל כן הליך טיפולי איננו נדרש כלל בעניינו.",טיעוני הנאשם לעונש 
"ת""פ 41052-11-19","לסיכום טען ב""כ הנאשם, כי מדובר בטעות חד פעמית של הנאשם, וכי בהתחשב בעונש שנגזר על שותפו לעבירה – בן דודו – הרי שיש לגזור על הנאשם עונש של 3.5 חודשי מאסר אשר יחפפו את התקופה בה שהה הנאשם במעצר.",טיעוני הנאשם לעונש 
"ת""פ 41052-11-19","בתום הדיון מסר הנאשם את דבריו. הנאשם הביע צער על הטעות שעה, וציין כי הוא אמור להתארס בעוד מספר חודשים, וכי שאיפתו היא להתחיל חיים חדשים.",טיעוני הנאשם לעונש 
"ת""פ 41052-11-19","נפסק לא פעם, כי עבירות הנשק הן עבירות חמורות, אשר פוגעות בערכים המוגנים שעניינם חיי אדם ושלמות גופו של אדם, וכן בערך המוגן של שמירת הסדר הציבורי. עמד על כך בית המשפט בעניין בראנסי:",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","	""פעילות של סחר בלתי חוקי בנשק אוצרת בחובה פגיעה בערכים חברתיים בעלי חשיבות רבה, בהם שלמות הגוף, חיי אדם ושלום הציבור וביטחונו..... חומרת הנזק הנגרם בעקבות ביצוע עבירות כגון אלו מתעצמת במקרים כבענייננו, שבהם נמכרים כלי נשק בעלי פוטנציאל פגיעה ממשי, שהרי דין סחר ברובה סער, בתת-מקלע או באקדח אמין ואיכותי, אינו כדין סחר באקדח מאולתר (ראו למשל: ע""פ 1397/19  מדינת ישראל נ' חמאיל, פסקה 13 (12.9.2016) (להלן: ""עניין חמאיל""); עניין חסן, פסקה 10).",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","החומרה היתרה הכרוכה בעבירות נשק והסיכון הנשקף מביצוען לציבור, מקבלים משנה תוקף בשים לב להיקפיה של התופעה ואופן התפשטותה. כמענה לכך, מסתמנת בפסיקה מגמה עקבית להחמיר את הענישה בגין עבירות אלו, באופן שיהלום את מידת פגיעתן בערכים המוגנים ויקדם את מיגור התופעה. ... משכך, חרף עיקרון הענישה האינדיבידואלית והמשקל שיש ליתן לנסיבותיו האישיות של כל נאשם לגופו, בבואו לגזור את דינו של מי שהורשע בביצוע עבירות חמורות אלו, על בית המשפט לתת בכורה לשיקולי ההרתעה והאינטרס הציבורי...",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","(ע""פ 8045/17 בראנסי נ' מדינת ישראל (16.8.18)).",מתחם העונש ההולם – הערכים המוגנים ומידת הפגיעה בהם
"ת""פ 41052-11-19", וכן נפסק בעניין הייבי כי: ,מתחם העונש ההולם – הערכים המוגנים ומידת הפגיעה בהם
"ת""פ 41052-11-19","	(ע""פ 6371/11 מדינת ישראל נ' אנס הייבי (18.12.11)). ",מתחם העונש ההולם – הערכים המוגנים ומידת הפגיעה בהם
"ת""פ 41052-11-19",בעניין סלימאן עמדה כב' השופטת ארבל על מדרג עבירות הנשק לפי חומרתן:,מתחם העונש ההולם – הערכים המוגנים ומידת הפגיעה בהם
"ת""פ 41052-11-19","(ע""פ 4945/13 מדינת ישראל נ' סלימאן (19.1.14).",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","בהמשך לכל האמור לעיל נפסק, כי בכפוף לנסיבות כל מקרה ומקרה הענישה בעבירות נשק צריכה לכלול בדרך כלל רכיב של מאסר בפועל (ראו - ע""פ 1332/04  מדינת ישראל נ' פס (19.4.04); ע""פ 5220/09 עוואודה נ' מדינת ישראל (30.12.09); ע""פ 9702/16 אילוליאיה נ' מדינת ישראל (13.9.17)).",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","בענייננו מידת הפגיעה בערכים המוגנים בינונית. מדובר אמנם בעבירות חמורות של יבוא וסחר בנשק, אך מדובר בייבוא של אביזרי נשק ולא בייבוא כלי נשק שלמים.",מתחם העונש ההולם – הערכים המוגנים ומידת הפגיעה בהם
"ת""פ 41052-11-19","בגזר דינו של שותפו של הנאשם סקרה כב' השופטת לומפ את הפסיקה הנוהגת בעבירות של החזקת נשק ותחמושת. ואולם, יש להזכיר כי השותף הורשע בעבירה של החזקת אביזרי נשק,  עבירה לפי סעיף 144(א) לחוק העונשין שעונשה 3 שנות מאסר, בעוד שהנאשם שלפניי הורשע במספר עבירות של ייבוא נשק ובעבירה של מכירת נשק, עבירות לפי סעיף 144(ב2) לחוק העונשין שעונשן עומד על 15 שנות מאסר.",מתחם העונש ההולם – מדיניות הענישה הנהוגה
"ת""פ 41052-11-19","המאשימה הפנתה בטיעוניה למספר גזרי דין שעסקו בעניינם של מי שהורשעו בעבירות של סחר בנשק, ונקבעו בעניינם מתחמי ענישה של 2 עד 5 שנות מאסר.",מתחם העונש ההולם – מדיניות הענישה הנהוגה
"ת""פ 41052-11-19","בע""פ 8045/17 בראנסי נ' מדינת ישראל (16.8.18), נדון עניינם של מספר נאשמים שהורשעו בעבירות של סחר בנשק ונגזרו עליהם עונשים של עד 8 שנות מאסר. מבין נאשמים אלו ניתן ללמוד לענייננו מהעונש של 24 חודשי מאסר אשר נגזר על נאשם 9, שהורשע בעבירה של סחר באקדח ובתחמושת, ומהעונש של 20 חודשי מאסר בפועל שנגזר על נאשם 15 שהורשע בעבירה של סיוע לסחר בנשק  בגין מעורבותו בעסקה למכירת שלושה תתי מקלעים מסוג קרלו לסוכן משטרתי. יצוין כי לנאשם 15 היה עבר פלילי רלוונטי. עם זאת יש לתת את הדעת לכך שבענייננו הנאשם מכר הנאשם אביזרי נשק ולא כלי נשק שלמים.",מתחם העונש ההולם – מדיניות הענישה הנהוגה
"ת""פ 41052-11-19","בע""פ 4154/16 דהוד נ' מדינת ישראל (19.1.17), נדון עניינו של מערער אשר הורשע בשתי עבירות של סחר בנשק – אקדח ורובה ציד מאולתר – ובעבירות של החזקת נשק, ונגזר עליו עונש של 45 חודשי מאסר בפועל. ערעורו של המערער על חומרת העונש נדחה.",מתחם העונש ההולם – מדיניות הענישה הנהוגה
"ת""פ 41052-11-19","בת""פ (מחוזי י-ם) 34003-04-18 מדינת ישראל נ' עג'אג' (24.1.19), הורשע הנאשם בעבירה אחת של סחר בנשק – אקדח עם מחסנית ותחמושת – ונגזר עליו עונש של 22 חודשי מאסר.",מתחם העונש ההולם – מדיניות הענישה הנהוגה
"ת""פ 41052-11-19","בת""פ (מחוזי י-ם) 35186-03-18 מדינת ישראל נ' קאסם (24.1.19), הורשע הנאשם 1 בעבירה של עסקה בנשק – תיווך בעסקת מכירת אקדח – ואילו הנאשם 2 הורשע בעבירה של סחר בנשק – מכירת האקדח. בהתחשב בכך שלנאשם 1 היה עבר פלילי ובכך שלנאשם 2 לא היה עבר פלילי ושהוא ניהל אורח חיים נורמטיבי עד להרשעתו, נגזר על שני הנאשמים עונש זהה של 24 חודשי מאסר בפועל. ",מתחם העונש ההולם – מדיניות הענישה הנהוגה
"ת""פ 41052-11-19","ולבסוף, בת""פ (מחוזי י-ם) 11104-07-19 מדינת ישראל נ' עווידה (26.8.20), הורשע הנאשם בעבירה של ניסיון לביצוע עסקה אחרת בנשק – ניסיון לייבא לישראל אקדח שנרכש באמצעות אתר אינטרנט הפועל ברשת האפלה – ונגזר עליו עונש של תשעה חודשי מאסר לריצוי בעבודות שירות.",מתחם העונש ההולם – מדיניות הענישה הנהוגה
"ת""פ 41052-11-19","יצוין כי רוב גזרי הדין הנ""ל, אליהם הפנתה המאשימה, חמורים בנסיבותיהם מהמקרה שלפניי שכן הם עסקו במי שסחרו בכלי נשק מושלמים, ולא באביזרי נשק.",מתחם העונש ההולם – מדיניות הענישה הנהוגה
"ת""פ 41052-11-19","ב""כ הנאשם הפנה לגזר דינו של בית המשפט המחוזי מרכז בת""פ 59812-02-16 מדינת ישראל נ' בוזגלו (15.3.18), שם הורשעה הנאשמת בביצוע עבירות של סחר בנשק – מכירת אקדח ותחמושת תמורת 8,000 ₪ וארבע מנות סם מסוג הרואין – וכן בעבירות של שיבוש מהלכי משפט ומסירת ידיעה כוזבת, ונגזר עליה עונש של 6 חודשי מאסר לריצוי בעבודות שירות. עונש מקל זה נומק בכך שהיה מדובר בנאשמת בת 50, נעדרת עבר פלילי, אשר במהלך ההליך עברה תהליך שיקומי ארוך ומשמעותי במסגרתו היא נגמלה מסמים ומהימורים והחלה לנהל חיים נורמטיביים. ",מתחם העונש ההולם – מדיניות הענישה הנהוגה
"ת""פ 41052-11-19","העולה מהמקובץ הוא שהענישה שנגזרה בעניינם של מי שסחרו בכלי נשק מושלמים, להבדיל מסחר באביזרי נשק, נעה סביב שתי שנות מאסר עם חריגים לחומרה ולקולה בהתאם לנסיבות של כל מקרה ומקרה.",מתחם העונש ההולם – מדיניות הענישה הנהוגה
"ת""פ 41052-11-19","העבירות בהן הורשע הנאשם היו פרי של תכנון מוקדם. הנאשם טרח לייבא את אביזרי הנשק מחו""ל באמצעות האינטרנט והדואר, תוך שימוש בשמות ובכתובות שנועדו להסוות את זהותו כמזמין האביזרים.",מתחם העונש ההולם – הנסיבות הקשורות בביצוע העבירה
"ת""פ 41052-11-19","יש להביא בחשבון כי הנאשם לא רק ייבא את האביזרים (סעיפים 2-1 לכתב האישום המתוקן), אלא הוא גם מכר את מקצתם (סעיף 3 לכתב האישום המתוקן). מבחינת פוטנציאל הנזק של העבירות שביצע הנאשם יש להביא בחשבון כי הנאשם לא ייבא ולא סחר בכלי נשק מושלמים אלא באביזרים בלבד, אשר מטבע הדברים סכנתם פחותה יחסית בהשוואה לסכנה הגלומה בכלי נשק שלמים. אשר לנזק שנגרם בפועל כתוצאה מהעבירות שביצע הנאשם, קשה להעריך את שיעורו של נזק זה כיוון שאין בידי המאשימה מידע לגבי זהות רוכשי חלק מהאביזרים ולגבי השימוש שהם עשו בהם. על כן אין להניח כי הנזק שנגרם בפועל עולה על הנזק שהיה צפוי באופן טבעי כתוצאה מביצוע העבירות.",מתחם העונש ההולם – הנסיבות הקשורות בביצוע העבירה
"ת""פ 41052-11-19","בטיעוניו לעונש טען ב""כ הנאשם כי הנאשם ביצע את העבירות ""עבור"" בן דודו, אשר כאמור לעיל גם הוא הועמד לדין והורשע (עמ' 8 ש' 16-15, עמ' 10 ש' 17). לטענה זו אין תימוכין בעובדות כתב האישום, ומכל מקום אין בה כדי להפחית מחלקו של הנאשם בביצוע העבירות בהן הוא הורשע, עבירות שלפי כתב האישום הוא ביצע לבדו.",מתחם העונש ההולם – הנסיבות הקשורות בביצוע העבירה
"ת""פ 41052-11-19","אין בכתב האישום טענה לפיה הנאשם ביצע את העבירות ממניע בטחוני או לצורך קידום מיזם פלילי כזה או אחר. על פי כתב האישום הנאשם החזיק את אביזרי הנשק בחנותו ומכר את חלקם. מכאן, שהמניע לביצוע העבירות היה מניע כספי גרידא. פשיטא שמניע כספי איננו מצדיק ביצוע עבירות נשק, אולם  יש במניע זה מימד מעט קל יותר של חומרה בהשוואה לייבוא ומכירת נשק ממניעים ביטחוניים או פליליים.",מתחם העונש ההולם – הנסיבות הקשורות בביצוע העבירה
"ת""פ 41052-11-19","הנאשם בן 37, ולאור טיב העבירות אין ספק שהוא היה מודע באופן מלא לפסול שבמעשיו.",מתחם העונש ההולם – הנסיבות הקשורות בביצוע העבירה
"ת""פ 41052-11-19","לעת קביעת מתחם העונש ההולם יש להביא בחשבון גם את העונש שנגזר על בן דודו של הנאשם, אם כי נדגיש כי בן הדוד הורשע בביצוע עבירה אחת בלבד, שהעונש הקבוע בצידה עומד על 3 שנות מאסר. מדובר אם כן, בעבירה הרבה פחות חמורה מהעבירות שבהן הורשע הנאשם שלפניי, שהעונש בצידן הוא 15 שנות מאסר. גם נסיבות ביצוע העבירה על ידי בן הדוד הרבה פחות חמורות, שכן הוא  החזיק רק בסוג אחד של אביזרי נשק ולא במספר סוגים כפי שעשה הנאשם שלפניי.",מתחם העונש ההולם – הנסיבות הקשורות בביצוע העבירה
"ת""פ 41052-11-19",לנוכח כל האמור אני קובע כי מתחם העונש ההולם בעניינו של הנאשם שלפניי נע בין 12 חודשי מאסר בפועל לבין 30 חודשי מאסר בפועל בצירוף ענישה נלווית.,מתחם העונש ההולם – הנסיבות הקשורות בביצוע העבירה
"ת""פ 41052-11-19",הנסיבות שאינן קשורות בביצוע העבירה מצדיקות למקם את עונשו של הנאשם בתחתית המתחם.,העונש המתאים
"ת""פ 41052-11-19","כאמור לעיל, מדובר בנאשם בן 37, ללא עבר פלילי, אשר עד לביצוע העבירות ניהל אורח חיים נורמטיבי לחלוטין. יש לזקוף לזכות הנאשם את העובדה שהוא הודה במיוחס לו ובכך חסך מזמנה של המאשימה ומזמנו של בית המשפט. שקלתי אם יש באלו כדי להצדיק הסתפקות בעונש של שניים וחצי חודשי מאסר, אשר יחפוף את תקופת מעצרו של הנאשם, כפי שביקש ב""כ הנאשם, ברם אני סבור כי עונש כזה לא יביא לידי ביטוי הולם את חומרת העבירות שביצע הנאשם בכלל, ואת חומרתן בהשוואה לעבירה בה הורשע בן הדוד בפרט.",העונש המתאים
"ת""פ 41052-11-19","יחסו של הנאשם לעבירה מעט מצמצם, כאמור בתסקיר שירות המבחן, אולם הודאתו של הנאשם מלמדת על קבלת אחריות מסוימת מצדו של הנאשם על מעשיו.",העונש המתאים
"ת""פ 41052-11-19","בקביעת העונש יש להביא בחשבון כי הנאשם היה עצור במשך חודשיים וחצי, וכי לאחר מכן הוא שוחרר בתנאים שהוקלו עם הזמן.",העונש המתאים
"ת""פ 41052-11-19",יתר הנסיבות המפורטות בסעיף 40 יא לחוק העונשין אינן רלוונטיות לענייננו.,העונש המתאים
"ת""פ 41052-11-19","אשר על כן, ולאחר שהבאתי בחשבון את מלוא תקופת מעצרו של הנאשם, אני גוזר על הנאשם את העונשים שלהלן:",העונש המתאים
"ת""פ 41052-11-19",9 חודשי מאסר בפועל.,העונש המתאים
"ת""פ 41052-11-19",5 חודשי מאסר על תנאי אותם ירצה הנאשם בפועל אם בתוך שלוש שנים מיום שחרורו מהכלא הוא יעבור עבירת נשק.,העונש המתאים
"ת""פ 41052-11-19","הנאשם יתייצב לריצוי עונשו בימ""ר ניצן ביום 26.4.21 עד לשעה 10:00, כשברשותו תעודת זהות ועותק מגזר הדין. על הנאשם לתאם את הכניסה למאסר כולל האפשרות למיון מוקדם, עם ענף אבחון ומיון של שב""ס, טלפונים 08-9787377, 08-9787336.",העונש המתאים
"ת""פ 41052-11-19",הודע לנאשם על זכותו לערער לבית המשפט העליון בתוך 45 יום מהיום.,העונש המתאים
"ת""פ 41052-11-19","54678313ניתן היום,  ג' אדר תשפ""א, 15 פברואר 2021, בנוכחות הצדדים.",5129371
"ת""פ 41052-11-19",נוסח מסמך זה כפוף לשינויי ניסוח ועריכה,אברהם רובין 54678313
"ת""פ 41052-11-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",אברהם רובין 54678313
