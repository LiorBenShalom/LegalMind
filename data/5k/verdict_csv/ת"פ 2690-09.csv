verdict,text,part
"ת""פ 2690-09","חוק העונשין, תשל""ז-1977",חקיקה שאוזכרה: 
"ת""פ 2690-09","הנאשם הורשע עפ""י הודאתו, במסגרת הסדר טיעון, בעובדות כתב אישום מתוקן בביצוע  עבירות בנשק {ס' 144 (א) רישא ו- 144 (א) סייפא לחוק העונשין} בכך שבתאריך 27/07/09 בביתו, החזיק הנאשם אקדח F.N ומאה עשרים ושבע כדורי אקדח 9 מ""מ, כשהאקדח והכדורים היו מוסתרים מתחת לארון בחדר השינה.",גזר דין
"ת""פ 2690-09","הסדר הטיעון כלל תיקון כתב האישום, חזרת הנאשם מכפירתו, הודאתו, הרשעתו ושליחתו לקבלת תסקיר שירות מבחן. לעניין העונש תגביל המאשימה את טיעוניה למאסר למשך 6 חודשים שירוצו בעבודות שירות והסנגור יטען באופן חופשי  וכן מאסר על תנאי לשיקול דעת בית המשפט.",גזר דין
"ת""פ 2690-09","שירות המבחן המליץ על ענישה משמעותית ומרתיעה בדמות מאסר בדרך של עבודות שירות ומאסר על תנאי. כפי העולה מהתסקיר הנאשם רווק, בן 22, מתגורר עם הוריו ואחיו, נעדר עבר פלילי. שירות המבחן התרשם כי הנאשם חווה באופן קשה את חווית המעצר לראשונה בחייו ואת עצם היותו מעורב בהליך פלילי. כן התרשם שירות המבחן ממשפחה נורמטיבית, תומכת וזמינה לפיקוח וכן מקשייו הרגשיים של הנאשם להיפתח מול שירות המבחן. ביחס לעבירה הודה הנאשם וציין כי המדובר בירושה שקיבל מסבו עליה שמר כמזכרת וכי המדובר בנשק ישן שלא ניתן להשתמש בו.",גזר דין
"ת""פ 2690-09","חוות דעת הממונה על עבודות השירות בשב""ס מצאה את הנאשם כשיר לביצוע מאסר במסגרת עבודות השירות. מועד אפשרי לתחילת ריצוי העונש- 27/04/11.",גזר דין
"ת""פ 2690-09","במסגרת הטיעונים לעונש, עתר ב""כ המאשימה להשית על הנאשם את הרף העליון של ההסדר- 6 חודשי מאסר בדרך של עבודות שירות, וכן מאסר על תנאי בגין עבירות נשק וזאת לנוכח אופיין של העבירות, מדיניות הענישה. בטיעוניו הפנה לעובדות כתב האישום המתוקן, חומרת העבירות, נסיבות ביצוען, הפוטנציאל שבהחזקת הנשק והכדורים, כמות הכדורים שנתפסה ולנטילת האחריות החלקית בפני שירות המבחן. בתמיכה לעמדתו העונשית הגיש והפנה לפסיקה.",גזר דין
"ת""פ 2690-09","מנגד, ב""כ הנאשם עתר שלא למצות עם הנאשם את הדין וביקש להתחשב בנטילת האחריות, בהודאתו, בחלוף הזמן, בגילו הצעיר, בהעדר הסתבכויות נוספות ובהעדר עבר פלילי לחובתו. בתמיכה לעמדתו העונשית הגיש והפנה לפסיקה וכן ביקש לאבחן את הפסיקה שהגישה המאשימה.",גזר דין
"ת""פ 2690-09",הנאשם הורשע בעבירה חמורה בעלת פוטנציאל לפגיעה בגוף ובנפש ופוטנציאל להגברת והסלמת סכסוכים על רקע פלילי.,דיון:
"ת""פ 2690-09","בית המשפט העליון, כב' השופט סלים ג'ובראן, בהחלטתו מיום 2/02/2011 במסגרת רע""פ 898/11 עטאללה אקרע נ' מדינת ישראל , שב וציטט החלטות קודמות ועמד על החומרה שבעבירה ומדיניות הענישה הראויה:"" בית משפט זה עמד פעמים רבות על חומרתן של העבירות בכלי נשק ועל החובה להשית בעבירות אלו עונש חמור המשקף את חומרתן ואשר יש בו כדי להרתיע עבריינים בכוח מלבצע עבירות דומות... החזקה של כלי נשק על ידי מי שאינו מורשה בכך יש בה פוטנציאל להוביל להסלמה חמורה ולתוצאות קשות של כל אירוע בו יהיה מעורב אותו נושא נשק... (רע""פ 5921/09 רג'בי נ' מדינת ישראל)... במקרה אחר עמדתי על כך שעבירה של החזקת נשק מצדיקה הטלת עונש של ריצוי מאסר בפועל, גם על מי שעברו הפלילי נקי וכי במסגרת השיקולים שיש לשקול בטרם גזירת דינו של נאשם מסוג זה, יש לתת משקל גדול יותר לאינטרס הציבורי על פני נסיבותיו האישיות (רע""פ 10376/05 ברהום נ' מדינת ישראל)""",דיון:
"ת""פ 2690-09","כך ובדומה ניתן לצטט מהחלטת כב' השופט רובינשטיין בע""פ 5220/09 הייתם עוואודה נ' מדינת ישראל: ""נשק הוא נשק הוא נשק, ובנסיבות הישראליות נשק בידיים לא מורשות עלול להתגלגל למקום לא טוב, וכדברי האומר ""מחזה שבמערכתו הראשונה נראה אקדח, עשוי האקדח לירות במערכה האחרונה"".",דיון:
"ת""פ 2690-09","בענייננו, במסגרת שיקולי הענישה ולחומרה יש ליתן המשקל לסוג הנשק, כמות הכדורים מקום ואופן החזקתם. המדובר באקדח וכן בכמות של מאה עשרים ושבע כדורי אקדח 9 מ""מ , מוסתרים מתחת לארון בחדר השינה. גרסת הנאשם לפיה האקדח ישן ולא ניתן להשתמש בו, לא הוכחה ואינה מתיישבת עם העובדה כי האקדח הוסתר.",דיון:
"ת""פ 2690-09","הדגש, כפי האמור בפסיקה הינו על פוטנציאל המסוכנות ואלמנט הרתעת היחיד והרבים, הגם כשעסקינן בנאשמים נעדרי עבר פלילי.",דיון:
"ת""פ 2690-09",לצד החומרה שבמעשה ובמסגרת תורת הענישה האינדיווידואלית יש ליתן המשקל לנסיבותיו לקולא של הנאשם.,דיון:
"ת""פ 2690-09","הנאשם צעיר בגיל 22, רווק, נעדר עבר פלילי ולא נרשמו לחובתו הסתבכויות נוספות. מעורבות משפחתו של הנאשם, כמו גם השפעת ההליך והמעצר מהווים בעבורו אלמנט מרתיע ומפחיתים במידה מסוימת את החשש להישנות מעורבות פלילית. כן ולקולא יש ליתן הדעת למשך תקופת מעצרו, בפעם הראשונה בחייו ולשאיפותיו הנורמטיביות, כמפורט בתסקיר שירות המבחן.",דיון:
"ת""פ 2690-09","לאור כל האמור לעיל, ובהתחשב בשיקולי הענישה, הנסיבות לקולא ולחומרא, ונסיבות העושה והמעשה, הנני דן את הנאשם כדלקמן:",דיון:
"ת""פ 2690-09","5 חודשים מאסר בפועל אשר ירוצו בעבודות שירות בהתאם לחוות דעת הממונה על  עבודות השירות בשב""ס. הנאשם יתייצב לתחילת ריצוי העונש, ביום 25/05/11 שעה 8:00 במפקדת מחוז דרום שליד כלא באר שבע.",דיון:
"ת""פ 2690-09","9 חודשים מאסר על תנאי למשך שלוש שנים מהיום, שהנאשם לא יעבור כל עבירה בנשק.",דיון:
"ת""פ 2690-09",מורה על חילוט המוצגים.,דיון:
"ת""פ 2690-09",ההפקדה בתיק המעצר תוחזר לנאשם.  ,דיון:
"ת""פ 2690-09",ג'ורג אמוראי 54678313-2690/09,5129371
"ת""פ 2690-09","54678313ניתנה והודעה היום ו' ניסן תשע""א, 10/04/2011 במעמד הנוכחים.   ",5129371
"ת""פ 2690-09",הוקלד על ידי: איריס אוחיון,54678313
"ת""פ 2690-09",נוסח מסמך זה כפוף לשינויי ניסוח ועריכה,54678313
"ת""פ 2690-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
