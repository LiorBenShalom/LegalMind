verdict,text,part
"ת""פ 54202-12-21","ת""פ 54202-12-21 מדינת ישראל נ' אבו שהאב(עציר)",בית המשפט המחוזי בחיפה
"ת""פ 54202-12-21","חוק העונשין, תשל""ז-1977: סע'  29, 144(א), (ב), 192, 275",חקיקה שאוזכרה: 
"ת""פ 54202-12-21","הנאשם הורשע לאחר שהודה בעובדות כתב אישום מתוקן בעבירות של החזקת נשיאת והובלת נשק לפי סעיפים 144(א) + (ב) רישא + סיפא + 29 לחוק העונשין, התשל""ז-1977, איומים לפי סעיף 192 + 29 לחוק והפרעה לשוטר במילוי תפקידו לפי סעיף 275 + 29 לחוק.",גזר דין
"ת""פ 54202-12-21","על פי האמור בכתב האישום המתוקן, בין הנאשם לא.א, קטין יליד 2005, ומוחמד שהאב קיימת היכרות מוקדמות, והנאשם הינו בן דודו של א.א.",גזר דין
"ת""פ 54202-12-21","ביום 7.12.21 בסמוך לשעה 19:15, הגיעו הנאשם, א.א, ומוחמד לאזור מתחם האירועים ""אלמווארס"" שבג'סר א-זרקא כשהם רעולי פנים.",גזר דין
"ת""פ 54202-12-21","באותה העת הסליק מוחמד על גופו קנה זיקוקין בקוטר 40 מ""מ, שבכוחו להזיק לאדם בעת פעולתו ואחז בחפץ דמוי תת מקלע מאולתר, כשהוא טעון במחסנית תואמת המהווה אביזר לנשק ובתוכה לכל הפחות 12 כדורים בקוטר 9 מ""מ המהווים תחמושת (להלן:"" הנשק"").",גזר דין
"ת""פ 54202-12-21","באותה העת, בסמוך לכביש במקום, עמדו שלושה אנשים שזהותם אינה ידועה למאשימה במדויק (להלן: ""האחרים""). בשלב זה התקדמו הנאשם, א.א, ומוחמד אל המקום בו עמדו האחרים ובעודם במרחק של כ- 40 מטר מהם, דרך מוחמד את הנשק וכיוון אותו לעברם שלא כדין. כל זאת עשו הנאשם, א.א, ומוחמד בצוותא חדא על מנת לאיים עליהם בפגיעה שלא כדין בגופם ובחירותם.",גזר דין
"ת""פ 54202-12-21","בעקבות מעשיהם של הנאשם, א.א, ומוחמד נסו האחרים על נפשם והסתתרו מאחורי רכב שחנה בסמוך למקום.",גזר דין
"ת""פ 54202-12-21","במקביל, נכחו השוטרים אדהם אבו סעדה ויזיד עיאדה במסגרת פעילות משטרתית. כשהוא חובש כובע זיהוי משטרתי וירה מספר יריות באוויר על מנת להפסיק את האירוע.",גזר דין
"ת""פ 54202-12-21","בעקבות זאת, החלו הנאשם, א.א, ומוחמד להימלט מהמקום בריצה לכיוון כללי דרום ונכנסו לסמטה צדדית באזור מגורים סמוך למקום, כאשר מוחמד אוחז בידו כל העת את הנשק כשכדור בקנה והזיקוק. כל זאת עשו נאשם, א.א, ומוחמד בכוונה להפריע לשוטרים כשהם ממלאים את תפקידם כחוק או להכשיל אותם.",גזר דין
"ת""פ 54202-12-21","בשלב זה בוצע מרדף אחרי הנאשם, א.א, ומוחמד שבמסגרתו השתתפו שוטרים נוספים וביניהם השוטר אדיר אדרי, אשר חבש כובע משטרתי. חרף זאת, המשיך מוחמד בבריחה בתוך אזור המגורים, עד שנעצר, כשהוא אוחז בנשק ומסרב להרפות מאחיזתו. בהמשך, ובסמוך למקום נעצרו הנאשם וא.א.",גזר דין
"ת""פ 54202-12-21",המאשימה עתרה למתחם ענישה שנע בין 30 – 60 חודשי מאסר בפועל.,טיעוני המאשימה
"ת""פ 54202-12-21","נטען כי הנאשם בן 21, נעדר עבר פלילי, שוהה במעצר מיום 7.12.21.",טיעוני המאשימה
"ת""פ 54202-12-21","נטען שהערכים החברתיים המוגנים שנפגעו במקרה דנן הינם שלום ובטחון הציבור וההגנה על חיי אדם. כמו כן, נטען כי קיימת פגיעה בשלטון החוק ובנציגיו.",טיעוני המאשימה
"ת""פ 54202-12-21","באשר לנסיבות הקשורות בביצוע העבירה נטען כי מקום בו הנאשם נמצא בצוותא מחזיק עם שותפיו בתת מקלע מאולתר ובו מחסנית הטעונה לפחות ב 12 כדורים, ללא רישיון, ומסליק קנה זיקוקין בקוטר 40 מ""מ, בסמוך למתחם אירועים הומה אדם, יש להניח לחובתו כי עושה זאת למטרות לא כשרות. בנוסף, כשיקול לחומרה הוזכר שמדובר בכלי נשק התקפי אשר היה טעון בכדורים ומוכן להפעלה.",טיעוני המאשימה
"ת""פ 54202-12-21",נטען כי יש לייחס חומרה יתרה להתנהגותו של הנאשם עת התקדמו לעברו שלושה אנשים ואיימו עליהם עם הנשק. עוד נטען כי הנאשם נמלט יחד עם שותפיו מהשוטרים הקוראים לעברו לעצור וזאת בניסיון להיחלץ ממעשה עבירה מבלי לשאת בתוצאותיו. נטען כי מהתנהגותו של הנאשם נשקפת מסוכנות וזלזול בחוק.,טיעוני המאשימה
"ת""פ 54202-12-21",המאשימה הפנתה לפסיקה כדלקמן:,טיעוני המאשימה
"ת""פ 54202-12-21","ע""פ 5522/20 נזאר חלייחל נ' מדינת ישראל (24.2.21), שם הורשע המערער בבית המשפט המחוזי בביצוע עבירות נשק והושתו עליו בין היתר 36 חודשי מאסר בפועל והפעלת עונש מאסר על תנאי בן 5 חודשים שהושת בעבר במצטבר. בית המשפט העליון דחה את הערעור וקבע כי בשים לב למגמת ההחמרה בענישה, אין מקום להתערבותו. ",טיעוני המאשימה
"ת""פ 54202-12-21","ע""פ 5750/20 עימאד חוסיין נ' מדינת ישראל (22.2.21), שם בהמלצת בית המשפט העליון חזר בו המערער מערעורו על פסק דינו שניתן בבית המשפט המחוזי בחיפה ועונשו נשאר על כנו. המערער הורשע בבית המשפט המחוזי בעבירות נשק ושיבוש מהלכי משפט כאשר בית המשפט המחוזי קבע מתחם שנע בין 2-5 שנות מאסר בפועל וגזר על הנאשם 34 חודשי מאסר בפועל לצד עונשים נלווים. ",טיעוני המאשימה
"ת""פ 54202-12-21","ת""פ 15627-03-19 מדינת ישראל נ' מוחייה אל כמלאת ואח' (31.12.19), הנאשם (מס'1) הורשע במסגרת הסדר טיעון בעובדות כתב האישום המתוקן והורשע בעבירות נשיאה והובלת תחמושת, נשיאה והובלת נשק, ונהיגה ללא רישיון. בית המשפט המחוזי קבע מתחם שנע בין 2-4 שנות מאסר בפועל והשית עליו 38 חודשי מאסר בפועל. ",טיעוני המאשימה
"ת""פ 54202-12-21","עפ""ג 50840-03-22 מדינת ישראל נ' עלאא סלאמה (4.4.22), שם הורשע הנאשם על פי הודאתו בעבירות של החזקת נשק ותקיפת שוטר. בית המשפט השלום גזר על הנאשם 15 חודשי מאסר בפועל. בית המשפט המחוזי קיבל את ערעור המדינה וקבע מתחם שנע בין 24-50 חודשי מאסר בפועל והאריך את עונשו של הנאשם ל 28 חודשי מאסר בפועל. ",טיעוני המאשימה
"ת""פ 54202-12-21","המאשימה טענה כי אמנם תיקון 140 לחוק לא חל במקרה דנן, אך יש להתחשב בו בעת גזירת העונש על הנאשם.",טיעוני המאשימה
"ת""פ 54202-12-21","באשר לנסיבותיו האישיות של הנאשם, נטען כי יש לזקוף לזכותו את העובדה שהודה בהזדמנות הראשונה בכתב האישום המתוקן וחסך זמן שיפוטי.",טיעוני המאשימה
"ת""פ 54202-12-21",בנוגע לסטייה ממתחם העונש משיקולי שיקום נטען כי כפי שעולה מהתרשמות שירות המבחן לא מתקיימת במקרה דנן נסיבות המצדיקות סטייה לקולא ממתחם הענישה שהוצג. נטען כי המלצת שירות המבחן היא להשתת ענישה הרתעתית משמעותית מאחורי סורג ובריח.,טיעוני המאשימה
"ת""פ 54202-12-21","לבסוף ביקשה המאשימה להשית על הנאשם עונש מאסר מאחורי סורג ובריח באמצע של המתחם שהוצע, עונש מאסר על תנאי משמעותי וקנס.",טיעוני המאשימה
"ת""פ 54202-12-21","ב""כ הנאשם ביקש להסתפק בתקופת מעצרו של הנאשם מיום 7.12.21.",טיעוני ההגנה
"ת""פ 54202-12-21","נטען כי הנאשם יליד שנת 2001, ללא עבר פלילי. אביו סובל ממחלת כליות ואמו סובלת מאפילפסיה והיא מוכרת במוסד לביטוח לאומי עם נכות של 100%. כמו כן, אחותו גם סובלת מסכיזופרניה ומטופלת.",טיעוני ההגנה
"ת""פ 54202-12-21",נטען כי הנאשם לקח אחריות בהזדמנות הראשונה וחסך זמן שיפוטי.,טיעוני ההגנה
"ת""פ 54202-12-21",נטען כי חלקו של הנאשם באירועים המתוארים  בכתב האישום היה מינורי כאשר מדובר בנוכחות פסיבית בלבד. עוד נטען כי הנאשם לא עשה שום מעשה פיזי או אקטיבי והרי שבסופו של יום לא נגרם שום נזק לא לרכוש ולא לגוף.,טיעוני ההגנה
"ת""פ 54202-12-21",נטען כי בעת הטלת מאסר על צעירים שזו הסתבכותם הראשונה מתבקש בית המשפט להרהר היטב בקביעת העונש לנוכח ההשלכות הקשות של המאסר.,טיעוני ההגנה
"ת""פ 54202-12-21","ב""כ הנאשם הפנה לפסיקה כדלקמן:",טיעוני ההגנה
"ת""פ 54202-12-21","ת""פ 17413-05-20 מדינת ישראל נ' יזיד דסוקה (22.4.21), שם הורשע נאשם מס' 3 על פי הודאתו, בעבירות נשק (עסקה אחרת), עבירות בנשק (החזקה, הובלה ונשיאה) ובעבירת החזקת תחמושת. בית המשפט המחוזי קבע מתחם ענישה שנע בין 22 – 42 חודשי מאסר בפועל וגזר על הנאשם 23 חודשי מאסר בפועל לצד עונשים נלווים. ",טיעוני ההגנה
"ת""פ 54202-12-21","ת""פ 30327-02-21 מדינת ישראל נ' סוהיל מחאגנה (1.11.21), שם הורשע נאשם 1 על פי הודאתו בעבירות של החזקה, נשיאה והובלת נשק, עבירה של הפרעה לשוטר במילוי ועבירת החזקת אגרופן שלא כדין. בית המשפט קבע שמתחם העונש ההולם במקרה דנן של נאשם 1 נע בין 18-36 חודשי מאסר בפועל ולאור גילו הצעיר ועברו הנקי הושת עליו 18 חודשי מאסר בפועל.",טיעוני ההגנה
"ת""פ 54202-12-21","ע""פ 3271/19 מדינת ישראל נ' מוחמד אבו עאמר (31.10.19), שם הורשע הנאשם על פי הודאתו בעובדות כתב אישום מתוקן בעבירה של נשיאת והובלת נשק. לאור המלצת שירות המבחן כי סיכויי השיקום עולים על הסיכון נגזר על הנאשם 6 חודשי מאסר בדרך של עבודות שירות. בית המשפט העליון קיבל את ערעור המדינה והפך את עונשו של הנאשם לריצוי בפועל בניכוי ימי מעצרו. ",טיעוני ההגנה
"ת""פ 54202-12-21",הנאשם הצטער על מעשיו וביקש סליחה. ,עמדת הנאשם
"ת""פ 54202-12-21",ביום 26.6.22 הוגש תסקיר בעניינו של הנאשם בו תואר כי טרם מעצרו התגורר בג'יסר אל זרקא בבית הוריו ועבד כשכיר במפעל פלסטיק בפרדס חנה.,תסקיר שירת המבחן
"ת""פ 54202-12-21","תואר כי הנאשם גדל בבית מסורתי, המונה זוג הורים ו 6 ילדים כאשר אביו ואמו ואחותו סובלים מבעיות רפואיות.",תסקיר שירת המבחן
"ת""פ 54202-12-21","תואר כי הנאשם שלל בפני שירות המבחן צריכת אלכוהול וסמים אך הדיווח אינו עולה בקנה אחד עם תיקי המב""ד שלו.",תסקיר שירת המבחן
"ת""פ 54202-12-21","דווח כי הנאשם לא הודה בעובדות כתב האישום ולא לקח אחריות על ביצוע העבירות והוא התמקם בעמדה הגנתית וקורבנית, התקשה לזהות את כשליו ההתנהגותיים ואת שיקול דעתו הלקוי ושלל נזקקות טיפולית ולא גילה תובנות לקיום הליך שינוי כלשהו.",תסקיר שירת המבחן
"ת""פ 54202-12-21","התרשמות בשירות המבחן הייתה כי קיים פער בין מהלך התפתחותו, לרבות היעדר הכרתו של הנאשם בדפוסי התנהגות וערכים בעייתיים שזוהו אצלו לבין נסיבות המעצר המיוחסות לו והתייחסותו ההגנתית אליהן ולכן הדבר הקשה על שירות המבחן להעריך את מידת המסוכנות הנשקפת מהנאשם.",תסקיר שירת המבחן
"ת""פ 54202-12-21",לאור האמור לעיל לא בא שירות המבחן בהמלצה טיפולית ושיקומית בעניינו של הנאשם והעריך כי יש לתת ענישה הרתעתית מאחורי סורג ובריח אשר עשויה לחדד לנאשם את הגבולות בין המותר לאסור.,תסקיר שירת המבחן
"ת""פ 54202-12-21","הערכים המוגנים שנפגעו היו ההגנה על שלום הציבור, שלימות גופו של האדם ופגיעה בשלטון החוק. מידת הפגיעה הייתה יחסית משמעותית, כיוון שמדובר בעבירות נשק.",דיון
"ת""פ 54202-12-21","אין זה ברור שהנאשם היה שותף לתכנון מוקדם של העבירה בין היתר כיוון שהנשק לא היה ברשותו, ונראה כי תפקידו היה פחות מזה של מוחמד, כפי שהדברים גם עולים מכתב האישום המתוקן. עם זאת הנאשם היה צריך לדעת מבעוד מועד את הפסול במעשיו ולהימנע מהם.",דיון
"ת""פ 54202-12-21","במקרה דנן, בהתחשב בנסיבות המקרה, מדיניות הענישה, והצורך להחמיר את הענישה בעבירות הנשק יש מקום לקבוע מתחם ענישה שבין 24 חודשים עד 50 חודשי מאסר בפועל. באשר לעונש בתוך המתחם, יצוין לזכותו של הנאשם שהוא הודה בביצוע העבירות לאחר תיקון כתב האישום והוא ללא עבר פלילי קודם. כמו כן, יש לציין לטובתו כי הוא בבחינת בגיר צעיר. אך מאידך יש לזקוף לחובתו את התסקיר השלילי שהתקבל בעניינו אשר מעיד על רמת מסוכנות בינונית ועל העדר מהלכי שיקום.",דיון
"ת""פ 54202-12-21","אשר על כן, אני מטיל ענישה כדלקמן:",דיון
"ת""פ 54202-12-21","36 חודשי מאסר בפועל, כאשר תנוכה תקופת מעצרו מיום 7.12.21.",דיון
"ת""פ 54202-12-21",9 חודשי מאסר על תנאי למשך 3 שנים ממועד שחרורו שיופעלו במידה והנאשם יבצע עבירות אלימות מסוג פשע.,דיון
"ת""פ 54202-12-21","קנס בסך 2,500 ₪ לתשלום עד ליום 1.11.22. ",דיון
"ת""פ 54202-12-21","ניתן היום,  כ' תמוז תשפ""ב, 19 יולי 2022, בהעדר הצדדים.",54678313
"ת""פ 54202-12-21",נוסח מסמך זה כפוף לשינויי ניסוח ועריכה,דניאל פיש 54678313
"ת""פ 54202-12-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",דניאל פיש 54678313
