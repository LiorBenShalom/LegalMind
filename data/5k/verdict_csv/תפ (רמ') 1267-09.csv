verdict,text,part
תפ (רמ') 1267-09,<<                       > <מ.י. פרקליטות מחוז המרכז>>,ה<מאשימה>
תפ (רמ') 1267-09,<<                       > <אלעאסם ריאד >>,ה<נאשם>
תפ (רמ') 1267-09,"הנאשם הורשע ביום 11.3.09, בהתאם להודאתו בעובדות כתב האישום בעבירה של החזקת נשק שלא כדין, לפי סעיף 144(א) ו- 144(ג)(3) לחוק העונשין, תשל""ז – 1977.",רקע
תפ (רמ') 1267-09,"על פי עובדות כתב האישום, ביום 25.2.09 במקום מסתור במטבח שבביתו בלוד, החזיק הנאשם באקדח ובתוכו מחסנית המכילה כדורים. באותו מועד החזיק הנאשם בסלון ביתו עשרה כדורי אקדח.",רקע
תפ (רמ') 1267-09,לא הייתה הסכמה בין הצדדים לעניין העונש. ,רקע
תפ (רמ') 1267-09,תסקיר שירות המבחן בעניינו של הנאשם הינו חיובי. הנאשם ביטא צער וחרטה בפני שירות המבחן על התנהגותו. הנאשם שלל מעורבות עבריינית והדגיש את חריגות התנהגותו. שירות המבחן התרשם כי המחירים האישיים והמשפחתיים להם נחשף בעקבותיה לצד הצעדים החוקיים שננקטו כנגדו מהווים גורם הרתעתי ומציב גבול.,תסקיר מבחן
תפ (רמ') 1267-09,"עוד ציין כי מדובר באדם ללא עבר פלילי המבקש לשמור על תדמית חברתית חיובית ונטולת בעיות, שככל הנראה התנהגותו ביטאה קשיים רגשיים עמם התקשה להתמודד ונטה להדחיק.",תסקיר מבחן
תפ (רמ') 1267-09,בנוסף ציין שירות המבחן כי הבהלה והחשש מהליכים משפטיים שננקטו נגדו מסייעים בהצבת גבולות והפחתת הסיכון במידה משמעותית להישנות התנהגות דומה בעתיד.,תסקיר מבחן
תפ (רמ') 1267-09,שירות המבחן התרשם מכוונותיו ורצינותו של הנאשם בביסוס וקידום מצבו כשהוא מגוייס ונכון למעורבות טיפולית של שירות המבחן. שירות המבחן סבור כי יש מקום להעמידו תחת פיקוחו למשך שנה.,תסקיר מבחן
תפ (רמ') 1267-09,"ב""כ המאשימה הדגישה את חומרת העבירה ואת מדיניות הענישה המחמירה והצורך להרתיע בעבירות מסוג זה, כפי שקבע בית המשפט העליון. כן ציינה כי החזקת נשק שלא כדין עלולה לגרום לכך שהנשק יגיע לידיים עויינות וישמש למטרות לא חוקיות.",טיעוני הצדדים
תפ (רמ') 1267-09,"ב""כ המאשימה התייחסה לעמדת שירות המבחן ומבקשת מבית המשפט שלא להתייחס לאינטרס האישי של הנאשם ולגזור את עונשו באופן המשרת את אינטרס הציבור בגמול והרתעה בגין מעשים אלו.",טיעוני הצדדים
תפ (רמ') 1267-09,"לפיכך, ב""כ המאשימה עתרה להשתת עונש של מאסר בפועל מאחורי סורג ובריח.",טיעוני הצדדים
תפ (רמ') 1267-09,"ב""כ הנאשם הפנה לכך שהסברו של הנאשם לכך שהחזיק את הנשק הוא שמצא אותו. כן ציין כי טענה זו לא נסתרה על ידי התביעה. בנוסף, ציין כי אין שום אינדיקציה לכך שהנאשם החזיק את הנשק למטרה פלילית. לטענתו הנאשם לא ידע מה עליו לעשות עם הנשק שמצא.",טיעוני הצדדים
תפ (רמ') 1267-09,"עוד ציין ב""כ הנאשם, כי הנאשם מצוי במצב בריאותי קשה. הנאשם בן 36 אב לילדים ונעדר כל עבר פלילי וזאת למרות היותו חשוף עוד מילדותו לסביבה עבריינית.",טיעוני הצדדים
תפ (רמ') 1267-09,"כן הפנה ב""כ הנאשם לכך שנמצאו על האקדח טביעות אצבע שאינן שייכות לנאשם. עוד ציין כי הנאשם נתון במעצר בית מלא זמן מושך ולא הפר את תנאי שחרורו.",טיעוני הצדדים
תפ (רמ') 1267-09,"ב""כ הנאשם עתר למאסר על תנאי ופיקוח מלא של שירות המבחן, ולחילופין עתר למאסר בדרך של עבודות שירות.",טיעוני הצדדים
תפ (רמ') 1267-09,הנאשם הביע חרטה וטען כי שגה במעשיו.,טיעוני הצדדים
תפ (רמ') 1267-09,"בתי המשפט עמדו לא אחת על החומרה בעבירת החזקת נשק, בשל פוטנציאל הסיכון הכרוך בה. כאן המקום לציין את דבריו של כבוד השופט ג'ובראן ברע""פ 6583/06 אבו דאחל נ' מדינת ישראל (2006): ",דיון
תפ (רמ') 1267-09,כאמור הפסיקה מחמירה במדיניות הענישה בגין עבירת החזקת נשק. יחד עם זאת אציין כי הענישה הינה ענישה אינדיבידואלית ויש לבחון כל מקרה לגופו ועל פי הנסיבות הקונקרטיות של ביצוע העבירה ושל הנאשם.,דיון
תפ (רמ') 1267-09,"עוד אציין כי קיימת חשיבות של ממש מבחינת חומרת העבירה לרקע ולמטרת החזקת הנשק. בעניין זה נקבעו בב""ש 625/82 אבו מוך נ' מדינת ישראל, פ""ד לז(3) 668 (1928) מספר קטגוריות שונות. קטגוריות אלה אמנם נקבעו בהקשר של העילה למעצר עד תום ההליכים, ואולם הפסיקה עשתה בהן שימוש, בשינויים המחוייבים, אף לעניין גזירת הדין (ר' ת""פ (מח' י-ם) 207/08 מדינת ישראל נ' בלטי (2008), מפי כב' שופט מ' דרורי).",דיון
תפ (רמ') 1267-09,"הנאשם בתיק דנן הסביר כי מצא את הנשק ולא ידע מה לעשות בו ולכן החביא אותו בביתו. התביעה לא סיפקה כל הסבר אחר להימצאות הנשק אצל הנאשם. על כן נראה כי מבחינת מטרת החזקת הנשק, ועל פי הלכת אבו מוך לעיל המעשה נמצא ברף הנמוך של חומרת העבירה.",דיון
תפ (רמ') 1267-09,"במסגרת השיקולים לקולא אני זוקף לזכות את הנאשם את העובדה כי כבר בהזדמנות הראשונה הודה במיוחס לו הן בחקירה במשטרה והן בבית המשפט. הנאשם בן 36, נעדר כל עבר פלילי. בנוסף הנאשם מצוי במצב בריאותי קשה וסובל מפגיעת ראש עקב תאונת דרכים שעבר.",דיון
תפ (רמ') 1267-09,הנאשם הביע צער וחרטה על מעשיו וטען כי נטל והחביא את הנשק עקב חוסר הבנה וידיעה מה לעשות עם הנשק לאחר שמצא אותו.,דיון
תפ (רמ') 1267-09,התסקיר בעניינו של הנאשם הינו חיובי. שירות המבחן התרשם כי יש בניהול הליכים משפטיים כנגד הנאשם כדי לסייע בהצבת גבולות והפחתת הסיכון להישנות התנהגות דומה בעתיד.,דיון
תפ (רמ') 1267-09,"באיזון הכולל בין שיקולי הענישה השונים, סבורני שיש להורות על עונש של מאסר שירוצה על דרך של עבודות שירות, וכן להטיל על הנאשם קנס כספי.",דיון
תפ (רמ') 1267-09,"אשר על כן, אני גוזר על הנאשם את העונשים הבאים:",סוף דבר
תפ (רמ') 1267-09,"שישה חודשי מאסר בפועל אשר ירוצו בדרך של עבודות שירות. עבודות השירות תבוצענה בהתאם להמלצת הממונה על עבודות השירות במתנ""ס גני יער ברחוב אילון 6 בעיר לוד בימים א'-ה' בין השעות 07:30-15:30. תחילת עבודות השירות ביום 6.9.09.",סוף דבר
תפ (רמ') 1267-09,6 חודשים מאסר על תנאי לבל יעבור הנאשם על עבירה בה הורשע במשך שלוש שנים מהיום.,סוף דבר
תפ (רמ') 1267-09,"קנס כספי בסך 3,000 ₪ או חודשיים מאסר תמורתו. הקנס ישולם בחמישה תשלומים שווים ורצופים שהראשון שבהם ביום 1.8.09. לבקשת הנאשם, הקנס יקוזז מתוך סכום הפיקדון שהפקיד בב""ש 2153/09 והיתרה תושב לנאשם. ",סוף דבר
תפ (רמ') 1267-09,אני מורה על צו מבחן לפיו יעמוד הנאשם בפיקוח שירות המבחן למשך שנה מהיום.,סוף דבר
תפ (רמ') 1267-09,המזכירות תשלח העתק גזר הדין לשירות המבחן ולממונה על עבודות השירות.,סוף דבר
תפ (רמ') 1267-09,הנשק והתחמושות שנתפסו יחולטו. ,סוף דבר
תפ (רמ') 1267-09,"זכות ערעור לבית-המשפט המחוזי, תוך 45 ימים מהיום.",סוף דבר
תפ (רמ') 1267-09,"ניתנה והודעה היום כ""א תמוז תשס""ט, 13/07/2009 במעמד הנוכחים.   ",<
תפ (רמ') 1267-09,"ד""ר עמי קובו 54678313",5129371
תפ (רמ') 1267-09,הוקלד על ידי: <ליטל גודלי>,>
תפ (רמ') 1267-09,נוסח מסמך זה כפוף לשינויי ניסוח ועריכה,>
תפ (רמ') 1267-09,"הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",>
