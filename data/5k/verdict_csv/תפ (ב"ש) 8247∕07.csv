verdict,text,part
"תפ (ב""ש) 8247∕07","הנאשם הינו תושב הרשות הפלסטינית המתגורר באיזור חברון. בתאריך 16.8.07 בשעת צהריים, נעצר הנאשם באזור להבים, לאחר שנכנס לישראל ללא היתר כדין. הנאשם החזיק ברשותו שני אקדחים וכן שתי מחסניות שבאחת מהן היו שני כדורים. האקדחים פורקו והוסתרו על ידי הנאשם בדלי שהכיל כלי עבודה, וזאת במטרה להסוות את העברתם לישראל. הנאשם טען בחקירתו כי האקדחים נרכשו על ידו בסכום של 17,000 ₪, והוא התעתד למכור את כלי הנשק בשוק ברהט, לאחר סיכום מראש, בתמורה לסך של 24,000 ₪. הנאשם לא נאות למסור פרטים בחקירתו לגבי זהותם של מוכר כלי הנשק ומי שהיה עתיד לרכשם, וטען כי אינו מכירם. הנאשם טען בחקירתו כי קיבל את הכספים בהם רכש את כלי הנשק, מאנשים שעמד לבצע אצלם עבודות שיפוץ, והעיסקה בנשק נועדה לממן טיפולי פוריות בירדן. בענין זה הציגה ההגנה מסמכים רפואיים התומכים בטענה זו.",גזר דין
"תפ (ב""ש) 8247∕07","הנאשם הודה בעובדות כתב האישום, הורשע בעבירות של ייבוא הנשק, נשיאתו, סחר בנשק, שהייה וכניסה שלא כדין לישראל.",גזר דין
"תפ (ב""ש) 8247∕07","ב""כ המאשימה סבור כי נוכח החדרת כלי הנשק לישראל והסיכון הבטחוני הנלווה, יש להחמיר בענישתו של הנאשם, ולהטיל עליו עונש מאסר ממושך.",גזר דין
"תפ (ב""ש) 8247∕07","מנגד טוענת ההגנה כי הנאשם לא פעל מתוך מניעים  שנועדו לפגוע בבטחון, ואף אינו יודע באמת ובתמים את זהות הגורם שפנה אליו לצורך רכישת כלי הנשק. בהקשר זה, מעלה ב""כ הנאשם השערה שלא היה לה בסיס בחומר בפני, כי הנאשם פותה להגיע לישראל במטרה להביא לתפיסת כלי הנשק, וזאת על רקע החרמתם של כלי נשק רבים אצל בני משפחתו המורחבת, על ידי שירות הבטחון, ולאחר שהנאשם לא ידע למסור דברים על זהות ""מזמין"" כלי הנשק, שאולי פעל להפללתו. בנסיבות אלה, סבור הסניגור, כי אין להטיל על הנאשם עונש חמור יתר על המידה, ואף ביקש להסתפק בתקופת מעצרו של הנאשם. מטעם ההגנה הוצגו מספר פסקי דין שניתנו על ידי בית המשפט הצבאי באיזור יהודה, שבהם הוטלו עונשי מאסר לא ארוכים על תושבי האיזור, בגין החזקת פריטי אמל""ח או כלי נשק בניגוד לצו בדבר הוראות ביטחון (יהודה והשומרון).",גזר דין
"תפ (ב""ש) 8247∕07","אין צורך להכביר מילים על היבטי החומרה הנוגעים למעבר כלי נשק בלי מורשים על ידי תושבי הרשות הפלסטינית לישראל וממנה (בהקשר זה ראו את פס""ד שניתן בבימ""ש זה בתיק פ' 8080/07). יהיו המניעים להעברת נשק אשר יהיו, הרי שברי למעבירו כי נשק חם שפגיעתו קטלנית, אינו נרכש למטרות תמימות, הוא עלול להתגלגל מיד ליד, וסופו של השימוש המיועד לנשק – מי ישורנו. כאשר נשק זה נישא ונסחר על ידי תושבי הרשות הפלסטינית היוצאים מישראל ובאים אליה, תוך ניצול העדר פיקוח ובקרה נאותים במעבר מן הרשות ואליה, נקיטת אמצעים להסתיר את הנשק, והעלמת פרטים הנוגעים לזהות הגורמים המעורבים ברכישה ובקניה של הנשק, הרי שמרכיבי החומרה במעשה ברורים מאליהם. ",גזר דין
"תפ (ב""ש) 8247∕07","ניתן להניח ולקבל, בהעדר ראיה לסתור, כי הנאשם לא ביקש לעשות שימוש נפשע בנשק, ואולם עם זאת, פעל מתוך בצע כסף, ונראה כי לא הוטרד יתר על המידה באשר למניעי רכישתם של שני האקדחים על ידי אדם אותו לא הכיר כלל לטענתו. לא למותר לציין בנוסף, כי נוכח הכספים שהושקעו על ידי הנאשם ברכישת כלי הנשק, על פי גירסתו, ואשר לטענת הנאשם, ניתנו לו בתמורה לעבודה מיועדת, הרי שלא היה נתון במצוקה נואשת, חרף הבעיה הרפואית הנטענת, שחייבה לגבי דידו מעורבות בעיסקת הנשק, ונראה כי הפיתוי הכספי והקלות היחסית שבהעברת הנשק הם שהניעו את הנאשם לביצוע מעשי העבירה.",גזר דין
"תפ (ב""ש) 8247∕07","נוכח הצורך להגן על שלומו של הציבור, במציאות הבטחונית הרגישה בה אנו מצויים, יש ליתן משקל בכורה לשיקולי ההרתעה בסוג עבירות אלה, וזאת גם מששוקל אני טענת ב""כ הנאשם, כי החזקת כלי נשק שלא בהיתר בתחומי יהודה ושומרון, נתפסת אולי במידה של סלחנות, וכי מדובר בתופעה רווחת באיזור זה. עוד אציין כי לטענה כי הנאשם נתפס בכף בשל כניסה שלא מדעת למלכודת מתוכננת, אין כאמור בסיס ראייתי, ואין ליתן לה משקל של ממש נוכח מעורבותו הנמרצת של הנאשם להשלמת עיסקת העבירה.",גזר דין
"תפ (ב""ש) 8247∕07","הנאשם ראוי להתחשבות, נוכח הודאתו באשמה והנסיבות האישיות המצויינות לעיל.",גזר דין
"תפ (ב""ש) 8247∕07","על הנאשם מוטלים 58 חודשי מאסר, מהם 40 חודשים לריצוי בפועל. מניינם מיום מעצרו 16.8.07היתרה תהא מותנית ל – 3 שנים, מתום המאסר, שהנאשם לא יעבור עבירה בנשק לפי סעיף 144 לחוק העונשין התשל""ז 1977.",גזר דין
"תפ (ב""ש) 8247∕07","בנוסף, מוטלים על הנאשם 6 חודשי מאסר מותנים למשך 3 שנים מתום מאסרו, שלא יעבור עבירה בניגוד לסעיף 12 לחוק הכניסה לישראל, תשי""ב – 1952.",גזר דין
"תפ (ב""ש) 8247∕07","ניתנה היום ה באדר ב, תשס""ח (12 במרץ 2008) במעמד הצדדים","54678313זכות ערעור תוך 45 יום לביהמ""ש העליון."
"תפ (ב""ש) 8247∕07",008247/07פ  055 נורית ג'ורנו,							י. צלקובניק - שופט
"תפ (ב""ש) 8247∕07",נוסח מסמך זה כפוף לשינויי ניסוח ועריכה,							י. צלקובניק - שופט
