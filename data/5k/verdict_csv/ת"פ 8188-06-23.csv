verdict,text,part
"ת""פ 8188-06-23",לפני:                               כבוד השופט אינאס סלאמה ,08 אפריל 2025
"ת""פ 8188-06-23",לפני:                               כבוד השופט אינאס סלאמה ,08 אפריל 2025
"ת""פ 8188-06-23","חוק העונשין, תשל""ז-1977: סע'  29, 31, 144(א), 144(ב), 144(ג), 244, 275, 340א(א), 340א(ב)(1), 40יא",חקיקה שאוזכרה: 
"ת""פ 8188-06-23",מיני-רציו:,חקיקה שאוזכרה: 
"ת""פ 8188-06-23","* בית המשפט העליון עמד פעמים רבות על החומרה הגלומה בעבירות הנשק שהפכו למכת מדינה ועל הצורך בהחמרת הענישה כלפי מי אשר מבצע עבירות אלו. בהתחשב בכך ובשיקולים ונסיבות המקרה דנן, נגזר דינו של כל אחד מהנאשמים.",חקיקה שאוזכרה: 
"ת""פ 8188-06-23",* עונשין – ענישה – מדיניות ענישה: עבירות נשק,חקיקה שאוזכרה: 
"ת""פ 8188-06-23",* דיון פלילי – ענישה – מכת מדינה ,חקיקה שאוזכרה: 
"ת""פ 8188-06-23","הנאשמים הורשעו על פי הודאתם במסגרת הסדר טיעון, בעיקר במיני עבירות שעניינן נשק, בעת שהשתתפו בחתונה. הסדר הטיעון אשר הושג תוך כדי ניהול פרשת התביעה, לא כלל הסכמה בדבר העונש.",.
"ת""פ 8188-06-23",בית המשפט המחוזי גזר את הדין כדלהלן:,.
"ת""פ 8188-06-23","העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש אשר יוטל עליו ומידתו. בעת קביעת מתחם עונש הולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה. במיקום העונש בתוככי המתחם, רשאי בית המשפט להתחשב בשיקולים של הרתעת היחיד או הרתעת הרבים ורשאי הוא לחרוג ממתחם העונש, הן לקולא – משיקולי שיקום, והן לחומרה - משיקולי הגנה על שלום הציבור.",.
"ת""פ 8188-06-23","בית המשפט העליון עמד פעמים רבות על החומרה הגלומה בעבירות הנשק שהפכו למכת מדינה, וכן על הצורך בהחמרת הענישה כלפי מי אשר מבצע עבירות אלו. במקרה זה, מתחם העונש ההולם את מעשיו של כל אחד מנאשמים 3-1 מצוי בטווח שבין 28 ל-46 חודשי מאסר בפועל, ובכל הנוגע לנאשם 4 מצוי מתחם העונש ההולם בטווח שבין 14 ל- 28 חודשי מאסר בפועל. הכל לצד עונשים נלווים. לא מתקיימים שיקולים שיצדיקו לסטות ממתחמי העונש. בהתחשב במכלול הנסיבות והשיקולים הוטלו על כל אחד מנאשמים 1-3: 28 חודשי מאסר בפועל, שני מאסרים מותנים וקנס בסך של 3,000 ₪. על נאשם 4 הוטלו 16 חודשי מאסר בפועל, הפעלת מאסר מותנה תלוי ועומד באופן שמחציתו תרוצה במצטבר ומחציתו בחופף (סך הכל 22 חודשי מאסר בפועל), שני מאסרים מותנים וקנס בסך של 2,000 ₪.",.
"ת""פ 8188-06-23","הנאשמים שלפניי הורשעו, על פי הודאתם בעובדות כתב אישום מתוקן, במסגרת הסדר טיעון, בביצוע העבירות הבאות:",גזר דין
"ת""פ 8188-06-23","נאשם מס' 1 (להלן: ""נאשם 1"") - עבירות בנשק (החזקה, נשיאה והובלה), עבירה לפי סעיף 144(א) רישא וסיפא + 144(ב) רישא וסיפא + 144(ג) לחוק העונשין, התשל""ז-1977 (להלן: ""החוק"") (ביחס לנשק אחד); סיוע לעבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 31 לחוק (ביחס לנשק אחד); סיוע לירי מנשק חם באזור מגורים, עבירה לפי סעיף 340א(ב)(1) + סעיף 31 לחוק (ביחס לנשק אחד), וכן הפרעה לשוטר בשעת מילוי תפקידו, עבירה לפי סעיף 275 לחוק.",גזר דין
"ת""פ 8188-06-23","נאשם מס' 2 (להלן: ""נאשם 2"") - עבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 29 לחוק; עבירות בנשק (החזקה), עבירה לפי סעיף 144(א) רישא וסיפא לחוק (ביחס להחזקה ביום 17.5.2023), וכן ירי מנשק חם באזור מגורים, עבירה לפי סעיף 340א(ב)(1) + סעיף 29 לחוק.",גזר דין
"ת""פ 8188-06-23","נאשם מס' 3 (להלן: ""נאשם 3"") - עבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 29 לחוק; וכן ירי מנשק חם באזור מגורים, עבירה לפי סעיף 340א(ב)(1) + סעיף 29 לחוק.",גזר דין
"ת""פ 8188-06-23","נאשם מס' 4 (להלן: ""נאשם 4"") - סיוע לעבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 31 לחוק (ביחס לשני נשקים), וכן סיוע לירי מנשק חם באזור מגורים, עבירה לפי סעיף 340א(ב)(1) + סעיף 31 לחוק (ביחס לנשק אחד).",גזר דין
"ת""פ 8188-06-23","הסדר הטיעון בין הצדדים, אשר הושג תוך כדי ניהול פרשת התביעה, לא כלל הסכמה בדבר העונש הראוי כי ייגזר על כל אחד מן הנאשמים.",גזר דין
"ת""פ 8188-06-23","על פי עובדות כתב האישום המתוקן, שעיקרן יפורט להלן, בין הנאשמים קיימת קרבה משפחתית והם מתגוררים בסמיכות זה לזה, במתחם מגורים בכפר ג'סר א-זרקא (להלן: ""מתחם המגורים"").",כתב האישום המתוקן
"ת""פ 8188-06-23","ביום 11.5.2023, בשעה 18:30 לערך, הנאשמים השתתפו באירוע חתונה שהתקיים במתחם המגורים. באותה עת, נאשמים 2 ו-3 החזיקו שני אקדחים: אקדח גלוק חצי אוטומטי הטעון במחסנית מתאימה ובתוכה כדורים (להלן: ""האקדח הראשון""), וכן אקדח D.D.G חצי אוטומטי הטעון במחסנית מתאימה ובתוכה כדורים (להלן: ""האקדח השני""). נאשמים 1 ו-4 סייעו לנאשמים 2 ו-3 בהחזקת האקדחים ובנשיאתם, בנוכחותם במקום, בהעברת הנשקים מיד ליד ובטיפול בהם.",כתב האישום המתוקן
"ת""פ 8188-06-23","במהלך החתונה, בשעה 19:20 או בסמוך לכך, נאשמים 2 ו-3 העבירו את האקדחים מיד ליד ביניהם וטיפלו בהם, ובהמשך ירו שלא כדין, באזור מגורים ובסמוך מאוד לבתי מגורים, כל אחד באקדח אותו החזיק ונשא. נאשמים 1 ו-4 סייעו לנאשם 3 בביצוע הירי בנוכחותם במקום. כמו כן, נאשם 1 סייע לנאשם 2 בהחזקת אחד האקדחים ובנשיאתו, בנוכחותו במקום, בהעברת האקדח השני מיד ליד ובטיפול בו. נוסף על כך, נאשם 4 סייע לנאשמים 2 ו-3 בהחזקת ובנשיאת האקדחים בנוכחות במקום, בהעברת הנשקים מיד ליד ובטיפול בהם. לאחר הירי נאשם 1 קיבל לידיו את אחד האקדחים.",כתב האישום המתוקן
"ת""פ 8188-06-23","בהמשך, כוחות משטרה הגיעו אל מתחם המגורים. משהבחין נאשם 1 בשוטרים, פתח הוא בריצה בניסיון להימנע ממעצרו. נאשם 1 עשה כן כשהוא מחזיק, נושא ומוביל על גופו את האקדח הראשון טעון במחסנית שבתוכה 2 כדורים בקוטר 9 מ""מ, וכן גרב המכיל 25 כדורים בקוטר 9 מ""מ בכיס מכנסיו. בהמשך, נאשם 1 נעצר כשהאקדח הראשון על גופו, ואילו יתר הנאשמים הצליחו להימלט.",כתב האישום המתוקן
"ת""פ 8188-06-23","ביום 17.5.2023, בשעה 10:00 לערך, נאשם 2 החזיק את האקדח השני כשהוא מוסלק בתוך גרב ועטוף בניילון נצמד, על עץ בחצר הסמוכה לביתו ובתוכו מחסנית מתאימה.",כתב האישום המתוקן
"ת""פ 8188-06-23","בתסקיר שערך שירות המבחן על אודות נאשם 2, בהתאם להחלטתי ובשים לב לחובה שבדין, פורט רקעו האישי והמשפחתי, ובכלל זה כי הוא בן 22, רווק. קודם מעצרו התגורר בבית הוריו, ועבד במפעל משך 9 חודשים. משפחת מוצאו מונה זוג הורים ו-5 אחים. נאשם 2 סיים 11 שנות לימוד, ולדבריו נשר מבית הספר נוכח מצב כלכלי קשה וצורך לסייע בפרנסת המשפחה.",תסקיר שירות המבחן
"ת""פ 8188-06-23","נאשם 2 הודה לפני שירות המבחן בעובדות כתב האישום, אך שירות המבחן התרשם כי הלה נטה למזער מחומרת מעשיו, נקט עמדה השלכתית והתקשה להתחבר למשמעות התנהגותו מבחינה פלילית. נאשם 2 תאר לפני שירות המבחן, כי נהוג בחברה אליה הוא משתייך לירות באוויר בחתונות, וכי הדבר מסמל שמחה. עוד מסר נאשם 2, כי זוהי התנסותו הראשונה בשימוש בנשק, וכי עשה הדבר מתוך סקרנות. הלה שלל כוונה לפגוע במאן דהוא.",תסקיר שירות המבחן
"ת""פ 8188-06-23","שירות המבחן עמד על גורמי הסיכון לעבריינות אל מול הסיכוי לשיקום, והעריך קיומו של סיכון להישנות עבירות דומות בעתיד. בסופו של דבר, נוכח המפורט בתסקיר, ובמיוחד חומרת העבירות, הקושי של נאשם 2 לקחת אחריות פעילה על מעשיו, התייחסותו לנסיבות ולהשלכות, לצד קושי לערוך התבוננות ביקורתית על התנהלותו עוברת החוק, ולאור הערכת הסיכון דלעיל, לא בא שירות המבחן בהמלצה שיקומית שיהא בה כדי להפחית את הסיכון.",תסקיר שירות המבחן
"ת""פ 8188-06-23","במסגרת הדיון שיוחד לשמיעת טיעוני הצדדים לעונש, המאשימה הגישה רישום פלילי של נאשמים 1 ו-4, וכן גזר דין קודם בעניינו של נאשם 4, הכולל מאסר מותנה בר הפעלה. בטיעוניה, המאשימה עמדה על החומרה הגלומה בעבירות הנשק. לטענתה, לכל אחד מהנאשמים חלק אחר בביצוע המעשים, ומשכך, יש לקבוע ארבעה מתחמי ענישה שונים. המאשימה הדגישה, כי עתירתה מבוססת על הנחיית פרקליט המדינה בדבר הענישה בעבירות נשק.",טיעוני הצדדים לעונש
"ת""פ 8188-06-23","בכל הנוגע לנאשם 1, סבורה המאשימה כי מתחם העונש ההולם בעניינו נע בין 3 ל-6 שנות מאסר. המאשימה ציינה, כי נאשם זה לא ירה בנשק, אך הוא סייע לנאשמים 2 ו-3 בביצוע הירי. בנוסף, הוא נמלט עם אחד האקדחים, והורשע בעבירות נשיאה והובלה, ובעבירה של הפרעה לשוטר. נוכח עברו הפלילי והצורך בהרתעת היחיד והרבים, המאשימה עתרה למקם את עונשו ברף האמצעי של המתחם.",טיעוני הצדדים לעונש
"ת""פ 8188-06-23","אשר לנאשם 2, לטענת המאשימה יש לקבוע מתחם עונש הולם הנע בין 3.5 ל-6.5 שנות מאסר. בעניינו של נאשם זה, המאשימה הדגישה כי אף שהלה היה מעורב בשני אירועים שונים, ניתן לקבוע בעניינו מתחם עונש אחד ויחיד, נוכח סמיכות הזמנים בין האירועים והעובדה כי מדובר באותו נשק. הגם שלנאשם זה אין עבר פלילי, המאשימה עתרה למקם את עונשו בשליש התחתון של מתחם העונש, אך לא ברף התחתון מטעמי הרתעה.",טיעוני הצדדים לעונש
"ת""פ 8188-06-23","בעניינו של נאשם 3, המאשימה סבורה כי מתחם העונש ההולם נע בין 3 ל-6 שנות מאסר, בשים לב לעבירות בהן הורשע. גם בעניינו של נאשם זה, אשר נעדר עבר פלילי, המאשימה עתרה למקם את עונשו בשליש התחתון של מתחם העונש, אך לא ברף התחתון מטעמי הרתעה.",טיעוני הצדדים לעונש
"ת""פ 8188-06-23","בכל הנוגע לנאשם 4, המאשימה עמדה על כי הוא הורשע בביצוע סיוע לעבירות בנשק וסיוע לירי, ומשכך עתרה היא לקבוע מתחם עונש הנע בין 18 ל-36 חודשי מאסר. המאשימה הפנתה גם לעברו הפלילי של נאשם 4, ובכלל זה לגזר דין קודם בעבירות נשק, הכולל מאסר על תנאי בר הפעלה. זאת ועוד, נוכח עברו הפלילי והצורך בהרתעה כל אימת שמבוצעות עבירות בנשק, המאשימה עתרה למקם את עונשו של נאשם 4 ברף האמצעי של המתחם.",טיעוני הצדדים לעונש
"ת""פ 8188-06-23","סנגורו של נאשם 1, הפנה תחילה לנסיבותיו האישיות של הנאשם. נאשם 1 אב לשני ילדים. הוא עבד כטבח לאורך חייו, ומהווה המפרנס העיקרי של משפחתו. נטען, כי הנאשם חסך זמן שיפוטי יקר והעדת עשרות עדים. בהמשך טיעוניו, הסנגור הפנה לשורה של פסקי דין על מנת ללמד על מדיניות הענישה הנוהגת.",טיעוני הצדדים לעונש
"ת""פ 8188-06-23","אשר לחלקו של נאשם 1 בביצוע המעשים, הסנגור סבור כי בכל הנוגע לסיוע לביצוע עבירות, החלק של הנאשם ""הוא מזערי"" ונובע מעצם שהותו במקום. גם בנוגע לנשיאת הנשק, כך נטען, ""מדובר בנשיאה קצרה ורגעית"", שכן האקדח הועבר לידי נאשם 1 מידי אחד הנאשמים האחרים. נטען עוד, כי הנאשמים סיכנו אך האחד את השני, שכן הם היו במרחק רב מיתר אורחי החתונה.",טיעוני הצדדים לעונש
"ת""פ 8188-06-23","בשים לב לטיעוניו אלו ועוד, סבור הסנגור כי מתחם העונש ההולם את מעשיו של נאשם 1 נע בין 14 ל-30 חודשי מאסר, ""קנס נמוך ותנאי מתון"", וכי יש למקם את העונש בתחתית המתחם.",טיעוני הצדדים לעונש
"ת""פ 8188-06-23","הסנגורית של נאשם 2 הדגישה בפתח טיעוניה, כי הוסכם בנוגע לנאשמים 2 ו-3 שכל אחד מהם נשא נשק אחד וירה באותו הנשק. בעניין עבירת החזקת הנשק, בה הורשע אך נאשם 2, נטען כי ההחזקה המיוחסת לו נוגעת רק ליום 17.5.2023, ולא לפרק זמן ארוך יותר. עוד נטען, כי מהאקדח בו אחז נאשם 2 נתפס אך קליע אחד, ולשיטת הסנגורית הדבר מעיד על כמות הכדורים שנורו מאקדח זה.",טיעוני הצדדים לעונש
"ת""פ 8188-06-23","בעת ביצוע המעשים, היה נאשם 2 מתחת לגיל 21. הוא נעדר עבר פלילי. נטען גם לחיסכון בזמן שיפוטי, בהעדת עשרות עדים. הסנגורית הפנתה לתסקיר שירות המבחן, ובכלל זה כי לנאשם משפחה נורמטיבית ותומכת. לדבריו, זוהי התנסותו הראשונה בנשק אשר נעשתה מפאת סקרנות, בלא כל כוונה לפגוע באחר. בכל הנוגע לתסקיר, הסנגורית הביעה צער על כי שירות המבחן לא פונה אל שירות בתי הסוהר לקבלת התרשמותו בכל הנוגע למי שמצוי במעצר משך תקופה ארוכה.",טיעוני הצדדים לעונש
"ת""פ 8188-06-23","בהמשך דבריה, טענה הסנגורית לקיומו של מדרג ענישה בשים לב לנסיבות החזקת הנשק וביצוע ירי באמצעותו. היא הפנתה גם לפסיקה שיש בה ללמד לטעמה על מדיניות הענישה הנוהגת. לבסוף, עתרה הסנגורית ""שלא למצות את הדין באופן מלא"" עם נאשם 2, ולהביא בחשבון כי הוא עצור מאחורי סורג ובריח משך כשנה.",טיעוני הצדדים לעונש
"ת""פ 8188-06-23","סנגורו של נאשם 3 טען, כי מתחמי הענישה להם עותרת המאשימה כלל לא מתיישבים עם הענישה הנוהגת. זאת ועוד, במסגרת הדיון בו הודיעו הצדדים על הסדר הטיעון, נרשם מפיהם כי כל אחד מן הנאשמים 2 ו-3 החזיק אקדח אחד, ולא מיוחס להם ביצוע בצוותא של החזקת שני אקדחים. מכאן, שמדובר בנשיאת אקדח ובירי באזור מגורים. עוד טען הסנגור, כי יש לערוך הבחנה בין ירי לעבר בית או לשם איום, לבין ענייננו בו ארע ירי לאוויר כאות שמחה בחתונה. זאת ועוד, הסנגור הפנה לשורה של פסקי דין על מנת ללמד על מדיניות הענישה הנוהגת, תוך שטען כי בחלק מן המקרים אליהם הפנה דובר בנסיבות חמורות יותר מאשר בענייננו.",טיעוני הצדדים לעונש
"ת""פ 8188-06-23","בכל הנוגע לנאשם 3, הסנגור טען כי הוא בן 29, ללא עבר פלילי, עבד משך 10 שנים בניקיון בבית חולים, בצורה קבועה וללא תקלות. עוד נטען, כי נאשם 3 בן למשפחה ברוכת ילדים. יש לו 9 אחים ואחיות. האב עובד בדייג. הסנגור טען גם, כי הנאשם הודה בהזדמנות הראשונה, חסך בזמן שיפוטי, וביקש כי לא ימוצה הדין עם הנאשם.",טיעוני הצדדים לעונש
"ת""פ 8188-06-23","מדובר בסיוע לנשיאת אקדח ולירי, מעצם נוכחותו של נאשם 4 במקום. מעורבותו של נאשם 4 הייתה פסיבית, למשך זמן קצר, וגם בלעדיה העבירות היו מבוצעות. זהו אירוע ספונטאני ואקראי.",טיעוני הצדדים לעונש
"ת""פ 8188-06-23","עוד טען הסנגור, שבכתב האישום המתוקן צוין כי בוצע ירי שלא כדין, ולא כי נורו מספר יריות, וכן כי נתפסו אך שני תרמילים. כמו כן, הנשק נתפס על ידי רשויות החוק. זאת ועוד, נטען כי לא ארע נזק לגוף או לרכוש. הסנגור הפנה לפסיקה בנוגע לעבירה המושלמת, וביקש להקיש משם לענייננו.",טיעוני הצדדים לעונש
"ת""פ 8188-06-23","הסנגור סבור, כי הפגיעה בערכים המוגנים מצויה במדרג הנמוך, במיוחד בראי מעשיו של נאשם 4. הירי לא בוצע כלפי אדם או על מנת לאיים ולפגוע. בשים לב לטיעוניו אלו ועוד, עמדת הסנגור היא כי מתחם העונש ההולם הוא בין 9 ל-15 חודשי מאסר בפועל.",טיעוני הצדדים לעונש
"ת""פ 8188-06-23","בכל הנוגע לנסיבות אשר אינן קשורות בביצוע העבירה, עמד הסנגור על כי הודאת נאשם 4 ניתנה בהזדמנות הראשונה לאחר התיקון המשמעותי בכתב האישום, וחסכה בזמן שיפוטי ובשמיעת עדי התביעה. נאשם 4, כך נטען, בן 30, מאורס, משפחתו נורמטיבית. לנאשם אין רקע התמכרותי. הוא עצור למעלה משנה, וכידוע תנאי מעצר קשים מתנאי מאסר. נאשם 4 מקבל אחריות מלאה על מעשיו ומביע חרטה. בשל אלו ועוד, עתר הסנגור כי לא ימוצה הדין עם נאשם 4, וכי יועמד עונשו ברף הנמוך של המתחם, כך שתקופת המאסר שתושת עליו תחפוף את תקופת המעצר. עוד עתר הסנגור, ש""לא להפעיל את התנאי"", מחמת שההרשעה כאן היא מעצם הימצאות נאשם 4 במקום העבירה, וחלף זאת יוארך התנאי. לחילופין, עתר הסנגור כי המאסר המותנה יופעל בחופף לעונש דכאן.",טיעוני הצדדים לעונש
"ת""פ 8188-06-23","לקראת חתימת הדיון, אמר כל אחד מן הנאשמים את דברו, במסגרתם הביע הוא צער על שעשה. נאשמים 1, 3 ו-4 עמדו גם על משך המעצר ועל תפקודם התקין בתקופה זו.",דבר הנאשמים
"ת""פ 8188-06-23","העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש אשר יוטל עליו ומידתו.",דיון והכרעה
"ת""פ 8188-06-23","בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
"ת""פ 8188-06-23","לאחר קביעת מתחם העונש ההולם, יפנה בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה. ועוד, במיקום העונש בתוככי המתחם, רשאי בית המשפט להתחשב בשיקולים של הרתעת היחיד או הרתעת הרבים. בית המשפט רשאי לחרוג ממתחם העונש, הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
"ת""פ 8188-06-23","קודם אעבור לדון במתחם העונש ההולם בנוגע לכל אחד מן הנאשמים, אציין כי סבורני שיש לקבוע מתחם עונש אחד ויחיד ביחס לכל אחד מהם. זאת, גם בראי מעשיו של נאשם 2. אמנם, בעוד בנוגע לנאשמים 1, 3 ו-4, מלוא מעשיהם מתמצים בנקודת זמן אחת, באירוע החתונה, לנאשם 2 מיוחסת עבירה נוספת של החזקת אקדח במועד אחר (מספר ימים לאחר החתונה). ואולם, נוכח סמיכות הזמנים, ובמיוחד בשים לב לכך שמדובר באותו אקדח, דומני כי העבירות מקיימות ביניהן קשר הדוק ועולות כדי מסכת עבריינית אחת. משכך, יש להתייחס אל האירוע כמכלול ולקבוע גם ביחס לנאשם 2 מתחם עונש אחד, כפי שעתרה לכך גם המאשימה עצמה.",דיון והכרעה
"ת""פ 8188-06-23","כאמור לעיל, הנאשמים הורשעו על פי הודאתם בעיקר במיני עבירות שעניינן נשק, בעת שהשתתפו בחתונה. נאשמים 2 ו-3 הורשעו בעבירות מושלמות של החזקת ונשיאת אקדח, וכן ביצוע ירי הימנו באזור מגורים. נאשם 2 הורשע בעבירה נוספת של החזקת האקדח ביום אחר (מספר ימים לאחר החתונה). נאשם 1 הורשע בעבירה מושלמת של החזקת, הובלת ונשיאת אקדח וקליעים נוספים שהוחזקו בנפרד, וכן בהפרעה לשוטר בשעת מילוי תפקידו. עוד הורשע הוא בסיוע לנאשמים 2 ו-3, או למי מהם, בהחזקת ובנשיאת אחד האקדחים, וכן בירי שבוצע באמצעותו. נאשם 4 הורשע בסיוע לנאשמים 2 ו-3, או למי מהם, בהחזקת ובנשיאת שני האקדחים, וכן בירי שבוצע באמצעות אחד מהאקדחים.",מתחם העונש ההולם
"ת""פ 8188-06-23","בעת קביעת מתחם העונש ההולם ביחס למעשיו של כל אחד מן הנאשמים, יש לעמוד תחילה על הערכים החברתיים אשר נפגעו כתוצאה מביצוע העבירות על ידי הנאשמים, וכן על מידת הפגיעה בערכים אלו.",מתחם העונש ההולם
"ת""פ 8188-06-23","בעבירות נשק יש כדי לפגוע בשורה של ערכים חברתיים מוגנים ראשונים במעלה, בדמות שמירה על החיים, וכן על ביטחון הציבור ושלומו. בהחזקת נשק באופן לא חוקי, וודאי בעת הובלתו או נשיאתו במרחב הציבורי, וביתר שאת כל אימת שמבוצע ירי הימנו באזור מגורים, גלומה סכנה ממשית ומוחשית כי יארע נזק לרכוש או חמור מכך - נזק לגוף, עד כדי קטילת חיים. בהעדר משאלה או תכנית לפגוע במאן דהוא באמצעות כיוון הנשק לעברו, אפשר והסכנה מתמעטת לה קמעה. ואולם, כדור תועה יכול בנקל למצוא את דרכו אל גופם של חפים מפשע. וודאי בנסיבות כבענייננו, בו מבוצע הירי במהלך חתונה ואף כל אימת שהאוחז בנשק אינו מורשה ומיומן בכך. הנזק הפוטנציאלי יכול ויארע על ידי העבריין שמחזיק בנשק או על ידי אדם אחר, בזמן אחר ובמקום אחר, היה והנשק יעבור מיד ליד. התוצאה חד היא - נזק בהיבט הפרט והציבור בכללותו.",מתחם העונש ההולם
"ת""פ 8188-06-23","בעת בחינת מידת הפגיעה בערכים המוגנים, יש להביא בחשבון כי מדובר בשני אקדחים (להבדיל מכלי נשק התקפיים יותר למשל). עוד, ומן האמור בכתב האישום המתוקן עולה, שמרבית עבירות הנשק המיוחסות לנאשמים תחומות בזמן קצר יחסית - בעת ההשתתפות בחתונה. כמו כן,  הנשק נתפס על ידי המשטרה (ראו על כך טיעון סנגורו של נאשם 4, לו לא התנגדה המאשימה), ומשכך הנזק הפוטנציאלי, אף כי רב הוא, לא יתממש עוד כתוצאה משימוש עתידי בנשק זה. בנתונים אלו יש כדי למתן, ולו במעט, את הפגיעה בערכים החברתיים המוגנים; פגיעה אשר אינה מבוטלת בענייננו, ומשתנה היא מנאשם אחד לאחר, על פי חלקו בביצוע המעשים.",מתחם העונש ההולם
"ת""פ 8188-06-23","ענייננו אינו מתמצה רק בעבירות נשק. נאשם 1 הורשע גם בהפרעה לשוטר בשעת מילוי תפקידו, עת ביקש הוא להימלט מידי השוטרים בניסיון להימנע ממעצר, שעה שהחזיק, הוביל ונשא הוא על גופו את האקדח הראשון (כשהאקדח היה טעון במחסנית ובה שני כדורים), וכן גרב ובו 25 כדורים. בכך, פגע הנאשם בערכים המוגנים של הגנה על שלטון החוק והסדר הציבורי.",מתחם העונש ההולם
"ת""פ 8188-06-23","בית המשפט העליון עמד פעמים רבות על החומרה הגלומה בעבירות הנשק, וכן על הצורך בהחמרת הענישה כלפי מי אשר מבצע עבירות אלו. ראו על כך, ע""פ 5681/23 חווא נ' מדינת ישראל, פסקה 11 [נבו] (20.12.2023) (להלן: ""עניין חווא""):",מתחם העונש ההולם
"ת""פ 8188-06-23","	בהמשך פסק הדין בעניין חווא, בפסקה 13, נקבע כך:",מתחם העונש ההולם
"ת""פ 8188-06-23","על חומרת העבירה ומגמת ההחמרה, ראו גם ע""פ 2482/22 מדינת ישראל נ' קדורה, פסקה 6 [נבו] (14.4.2022), כדלקמן:",מתחם העונש ההולם
"ת""פ 8188-06-23","פוטנציאל הסיכון לנזק הרה אסון, קיים גם כל אימת שהירי מבוצע כביטוי לגילויי שמחה. עמד על כך בית המשפט העליון בע""פ 1414/17 עריאן נ' מדינת ישראל, פסקה 10 [נבו] (6.11.2017), בציינו, כי ""בית משפט זה עמד לא פעם על פוטנציאל הסיכון הרב כתוצאה משימוש בנשק חם באזורי מגורים, גם כאשר השימוש נעשה במסגרת יריות בשמחות, אשר עלול להביא לפגיעה גם בעוברי אורח תמימים ..."".",מתחם העונש ההולם
"ת""פ 8188-06-23","כאמור, בעת קביעת מתחם העונש ההולם, על בית המשפט ליתן דעתו למדיניות הענישה הנוהגת. זו, כמצוין לעיל, הדגישה את הצורך בהשתת ענישה מחמירה ומרתיעה על מי אשר מבצע עבירות נשק, תוך שמנעד הענישה רחב. כל אחד מהסנגורים הפנה לפסיקה אשר יש בה לטעמו כדי לתמוך בעמדתו.",מתחם העונש ההולם
"ת""פ 8188-06-23","אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם. בסקירה זו אכלול התייחסות לחלק מפסקי הדין אליהם הפנו הסנגורים;",מתחם העונש ההולם
"ת""פ 8188-06-23","ע""פ 2602/23 אבו ואדי נ' מדינת ישראל [נבו] (7.11.2023) - המערער הורשע בעבירות של החזקת נשק וירי מנשק חם. עבירות הנשק בוצעו על רקע סכסוך בין משפחת הנאשמים למשפחת המתלוננים. על פי המתואר, מחסום אבנים וצמיגים הוצב על שביל עפר, כך שחסם מעבר כלי רכב של משפחת המתלוננים לשטח הסמוך למגורי משפחת הנאשמים. המתלוננים החלו לפרק המחסום. המערער עמד יחד עם אחרים במרחק מה משביל העפר. המערער ואדם נוסף החזיקו בנשק ארוך הדומה ל-M16. המערער כיוון את הנשק כלפי מעלה וירה מספר יריות. האדם הנוסף ירה מספר יריות אל עבר המתלוננים, וכתוצאה מהירי נפגע אחד המתלוננים באוזנו. בית המשפט המחוזי קבע מתחם עונש הנע בין 4 ל-6 שנות מאסר, והשית על המערער מאסר בפועל למשך 54 חודשים, לצד מאסר מותנה. הערעור נדחה.",מתחם העונש ההולם
"ת""פ 8188-06-23","ע""פ 6702/22 מדינת ישראל נ' הייב [נבו] (4.4.2023) - המשיב הורשע בביצוע עבירות של החזקת נשק וירי מנשק חם. על פי המתואר, המשיב החזיק במחסן השייך לסבתו במקלע מסוג מא""ג ובתחמושת מתאימה. בהיותו בגג בית אחר, המשיב ירה באוויר בירי אוטומטי באמצעות המא""ג קליעים רבים מעל בתי הכפר המאוכלסים. בית המשפט המחוזי קבע מתחם הנע בין 30 ל-60 חודשי מאסר, והשית על המשיב 42 חודשי מאסר בפועל, לצד עונשים נלווים. בית המשפט העליון דחה את ערעור המשיב וקיבל את ערעור המדינה, באופן שעונש המאסר בפועל הועמד על 50 חודשים.",מתחם העונש ההולם
"ת""פ 8188-06-23","ע""פ 5602/22 מדינת ישראל נ' פלוני [נבו] (14.9.2022) - המשיב הורשע בביצוע עבירות של נשיאת נשק, הפרעה לשוטר במילוי תפקידו, וכן כניסה ושהייה בישראל בניגוד לחוק. דובר בתושב ג'נין אשר על אף שאינו מורשה כניסה לישראל, שהה ברכב בעיר אום אל פאחם, כשהוא נושא על גופו אקדח חצי אוטומטי עם מחסנית וכדורים תואמים. משנהג הרכב התבקש על ידי שוטרים לעצור לבדיקה, המשיב יצא מהרכב כשהוא נושא את הנשק והחל להימלט. המשיב לא שעה לקריאת השוטר אשר רדף אחריו וצעק לעברו לעצור, ואחרי שנתפס נאבק בשוטר. על המשיב הושתו בבית המשפט המחוזי (ע""י מותב זה) 18 חודשי מאסר בפועל, לצד עונשים נלווים. בית המשפט העליון בקבלו הערעור על גזר הדין, ציין בפסק דינו, כי ""... מתחם הענישה הרגיל שראוי לקבוע לנאשם בגיר בגין נשיאה בלתי חוקית של נשק חם במרחב הציבורי נע בין 30 ל-42 חודשי מאסר בין סורג ובריח (לצד עונשים נלווים בדמותם של מאסר-על-תנאי וקנס) ..."". בסופו של דבר, ומשערכאת הערעור אינה ממצה את הדין עם הנאשם, הועמד עונש מאסרו בפועל של המשיב על 28 חודשים.",מתחם העונש ההולם
"ת""פ 8188-06-23","ע""פ 3728/22 מסאלחה נ' מדינת ישראל [נבו] (9.8.2022) - המערער הורשע בביצוע עבירות של סיוע לנשיאה והובלה של כלי נשק - עבירה לפי סעיף 144(ב) רישא + סעיף 31 לחוק; נשיאה והובלה של כלי נשק - עבירה לפי סעיף 144(ב) סיפא לחוק, וכן סיוע לירי מנשק חם - עבירה לפי סעיף 340א(א) + סעיף 31 לחוק. הצדדים הסכימו שהמשיבה תטען לעונש ראוי של 20 חודשי מאסר בפועל, וההגנה תהא חופשית בטיעוניה. על פי המתואר, המערער נהג ברכב ואדם אחר, אבו סבייה, ישב במושב שלידו. אחריהם נסע צוות בילוש, כשלפתע אבו סבייה הוציא את היד מהחלון וירה ירייה אחת מאקדח מסוג FN. בהמשך, המערער עצר את הרכב בצד הדרך, הבלשים חסמו את הרכב וביצעו חיפוש, במהלכו נתפסו 15 כדורים מסוג 9 מ""מ בכיס מכנסי המערער והאקדח נתפס ברכב. בית המשפט המחוזי קבע מתחם הנע בין 18 ל-36 חודשי מאסר בפועל, והשית על המערער 18 חודשי מאסר בפועל לצד עונשים נלווים. הערעור נדחה. יוער כי על אבו סבייה, נגזרו 35 חודשי מאסר בפועל והפעלה של 8 חודשי מאסר מותנה במצטבר.",מתחם העונש ההולם
"ת""פ 8188-06-23","ע""פ 8322/21 דחלה נ' מדינת ישראל (13.4.2022) - המערער הורשע לאחר ניהול הוכחות בעבירות לפי סעיף 144(ב) רישא וסיפא לחוק; 340א(ב)(1) לחוק, וכן 244 לחוק. על פי המתואר, על רקע סכסוך בין משפחת המערער לבין משפחה אחרת בכפרו, החליט המערער לירות בנשק סמוך לבתים בהם מתגוררים אנשים מבני משפחה זו. לשם כך, הצטייד המערער באקדח ובמחסנית, בה למצער 9 כדורים, כשלידיו כפפות ופניו מכוסים ב""חם צוואר"". המערער ביצע את הירי ונמלט מהמקום. המערער לא שמע בקול השוטרים שהיו בסמוך וקראו לעברו ""עצור משטרה"", והמשיך בריצה תוך שהוא זורק את האקדח והמחסנית שהיו ברשותו. בית המשפט המחוזי קבע מתחם הנע בין 34 ל-54 חודשי מאסר בפועל, והשית על המערער 36 חודשי מאסר בפועל לצד עונשים נלווים. הערעור על הכרעת הדין וגזר הדין, נדחה.",מתחם העונש ההולם
"ת""פ 8188-06-23","ע""פ 6068/21 מדינת ישראל נ' פקיה [נבו] (19.12.2021) - המשיב הורשע בעבירות של נשיאת נשק וירי מנשק חם במקום מגורים לפי סעיף 340א(א) לחוק. על פי המתואר, המשיב הגיע למקום במחנה פליטים שועפאט, הסמוך לאולם אירועים בו התקיימה חתונה אותה העת. לאחר ששוחח עם שניים אחרים שהחזיקו בנשקים, הוא הוציא נשק, טען אותו וירה מספר כדורים באוויר. בית המשפט המחוזי קבע מתחם הנע בין 14 לבין 36 חודשי מאסר בפועל, והשית על המשיב 14 חודשי מאסר בפועל, לצד עונשים נלווים. בית המשפט העליון החמיר בעונשו של המשיב נוכח חומרת העבירות בהן הורשע, ובכך שלא פעל להסגרת הנשק לידי המשטרה, ובהינתן עברו הפלילי המכביד, והעמיד את עונש המאסר בפועל על 25 חודשים.",מתחם העונש ההולם
"ת""פ 8188-06-23","ת""פ (מחוזי מרכז) 60084-07-20 מדינת ישראל נ' אבו חלימה [נבו] (3.6.2024) - הנאשם הורשע לאחר שמיעת הוכחות בעבירות של נשיאת נשק, ירי במקום מגורים והפרעה לשוטר במילוי תפקידו. על פי המתואר, שוטרי בילוש התמקמו בסמוך לתחנת דלק והבחינו שבמרחק מה מתקיימת חתונה. השוטרים שמעו קולות ירי, התקרבו לחממה הסמוכה אל תחנת הדלק, והבחינו בנאשם ובשניים אחרים. הנאשם נשא עמו אקדח הזנקה חצי אוטומטי ZORAKI מוסב, טעון במחסנית, וירה באוויר באמצעות הנשק. השוטרים עצרו את הנאשם ואת האחרים. בהמשך, הנאשם נמלט מהמקום כשהוא אזוק, לעבר החתונה, ורק בהמשך חזר אל החממה. בית המשפט המחוזי קבע מתחם עונש הולם הנע בין 30 ל-55 חודשי מאסר, והשית על הנאשם 30 חודשי מאסר בפועל, לצד ענישה נלווית. יוער כי ערעורו של הנאשם תלוי ועומד לפני בתי המשפט העליון.",מתחם העונש ההולם
"ת""פ 8188-06-23","ת""פ (מחוזי מרכז) 10205-08-21 מדינת ישראל נ' צרצור [נבו] (6.5.2024) - הנאשם הורשע בעבירות של נשיאת נשק ותחמושת, וכן ירי מנשק חם. על פי המתואר, בעת שהנאשם שהה באירוע חתונה במחנה הפליטים ""בלטה"", בקרבת המון אנשים, נשא הוא M16 כשהוא חמוש במחסנית ובתחמושת. הנאשם כיוון את הנשק מעלה וביצע ירי. בית המשפט המחוזי קבע מתחם הנע בין 18 ל-34 חודשי מאסר, ותוך סטייה קלה מהמתחם השית על הנאשם 16 חודשי מאסר בפועל, לצד עונשים נלווים.  יוער כי ערעורו של הנאשם תלוי ועומד לפני בית המשפט העליון. ",מתחם העונש ההולם
"ת""פ 8188-06-23","ת""פ (מחוזי חיפה) 51209-04-23 מדינת ישראל נ' עמאש [נבו] (7.2.2024) - נאשם 1 באותה פרשה הורשע בסיוע לעבירות בנשק (נשיאה והובלה), וכן בסיוע לירי באזור מגורים. הנאשמים ואדם אחר רקמו תכנית לפיה האחר יבצע ירי לעבר בית משפחה בסיוע הנאשמים. הנאשמים והאחר יצאו אל עבר בית המשפחה, כשנאשם 2 מצויד בכלי הנחזה כנשק והאחר מצויד בנשק מאולתר, מחסנית ולפחות 6 קליעים. בהמשך, בסביבת בית המשפחה, נאשם 2 ירה באוויר באמצעות הכלי. אחר כך, האחר ירה לכיוון בית המשפחה לפחות 6 יריות ופגע בכבל חשמל. בית המשפט המחוזי קבע מתחם עונש הולם הנע בין 20 ל-40 חודשי מאסר, והשית על נאשם 1 מאסר בפועל למשך 20 חודשים, לצד עונשים נלווים.",מתחם העונש ההולם
"ת""פ 8188-06-23","ת""פ (מחוזי נצרת) 960-08-22 מדינת ישראל נ' מוחמד [נבו] (7.11.2023) - הנאשם הורשע בנשיאת ובהובלת נשק, וכן בשיבוש מהלכי משפט. על פי המתואר, במהלך חתונה בזרזיר נורו יריות באוויר. הנאשם אשר שהה במקום נתקל ביורים אשר העבירו לידיו נשק צהלי M16 ומחסנית, וביקשו ממנו להעלימם מפני המשטרה. הנאשם נשא והוביל את הנשק לרפת סמוכה, אך נעצר על ידי המשטרה בטרם הספיק לעשות כן. בית המשפט המחוזי קבע מתחם עונש הולם הנע בין 18 ל-42 חודשי מאסר, ומשיקולי שיקום השית על הנאשם 9 חודשי מאסר לריצוי בעבודות שירות, צו מבחן ועונשים נלווים.",מתחם העונש ההולם
"ת""פ 8188-06-23","	ת""פ (מחוזי חיפה) 41754-05-22 מדינת ישראל נ' אגבריה [נבו] (10.5.2023) - הנאשם הורשע במסגרת האישום הראשון בהחזקת נשק ובירי מנשק חם (לפי סעיף 340א(א) לחוק), לאחר שקיבל לידיו מאדם אחר רובה M16 עם מחסנית ותחמושת, ובהמשך ביצע ירי של כ-17 כדורים בשטח פתוח מחוץ לביתו. במסגרת האישום השני, הנאשם הורשע בביצוע התפרעות ובהפרעה לשוטר בשעת מילוי תפקידו בנסיבות מחמירות, בעיצומו של מבצע ""שומר החומות"". בגזר דין של הח""מ, נקבע מתחם עונש הולם בכל הנוגע לאישום הראשון, הנע בין 26 ל-48 חודשי מאסר. בכל הנוגע לאישום השני נקבע מתחם הנע בין 7 ל-20 חודשי מאסר. לבסוף, נגזר על הנאשם עונש אחד כולל של 32 חודשי מאסר בפועל, לצד עונשים נלווים.",מתחם העונש ההולם
"ת""פ 8188-06-23","ת""פ (מחוזי חיפה) 44620-01-22 מדינת ישראל נ' היב [נבו] (14.12.2022) - הנאשם הורשע בביצוע עבירות בנשק לפי סעיף 144(א) (רישא וסיפא) + 144(ב) (רישא וסיפא) (2 מקרים), וכן ירי מנשק חם (2 מקרים). על פי המתואר, הנאשם ובן דודו הגיעו אל שמורת טבע, כשברשות בן הדוד (אז חייל) רובה סער מסוג ""תבור"" ומחסנית טעונה בכדורים. בשמורה, הנאשם החזיק ונשא את הרובה וירה הימנו, שלא כדין. כחודש לאחר מכן, חזר הנאשם על פעולותיו באותה השמורה. בית המשפט קבע מתחם עונש הולם הנע בין 20 ל-48 חודשי מאסר, ולבסוף השית על הנאשם 9 חודשי מאסר לריצוי בעבודות שירות, לצד עונשים נלווים.",מתחם העונש ההולם
"ת""פ 8188-06-23","	ת""פ (מחוזי מרכז) 19759-07-21 מדינת ישראל נ' עודה [נבו] (7.11.2022) - הנאשם הורשע בנשיאת נשק ותחמושת, לאחר שבמהלך חתונה נשא הוא נשק חם שסוגו אינו ידוע, ואשר בתוכו מחסנית טעונה בכדורים. מהנשק נורו במהלך החתונה מספר יריות. בית המשפט המחוזי קבע מתחם עונש הולם הנע בין 16 ל-30 חודשי מאסר, והשית על הנאשם 16 חודשי מאסר בפועל לצד עונשים נלווים.",מתחם העונש ההולם
"ת""פ 8188-06-23","ת""פ (מחוזי חיפה) 19610-08-21 מדינת ישראל נ' כרום [נבו] (30.6.2022) - נאשם 1 באותה פרשה הורשע בעבירות בנשק (נשיאה והובלה של נשק ותחמושת), ירי באזור מגורים, תקיפה בנסיבות מחמירות (בת זוג), וכן איומים. בתמצית יפורט, כי על רקע סכסוך כספי הגיעו הנאשמים יחד עם גרושתו של נאשם 1 אל בית המתלונן (שנאשם 1 הוא בן דודו), כשנאשם 1 נושא בידו אקדח ובתוכו מחסנית טעונה בכדורים. במהלך האירוע, בין היתר, נאשם 1 תקף את גרושתו ואיים עליה באמצעות האקדח. בהמשך, נאשם 1 עמד בכניסה לבית המתלונן וירה לפחות ארבעה כדורים באוויר לכיוון הבתים הסמוכים, שם מתגוררים אחיה של גרושתו. בגזר הדין של הח""מ, ובכל הנוגע לעבירות שביצע נאשם 1, נקבע מתחם הנע בין 24 ל-50 חודשי מאסר בפועל, והושתו עליו 27 חודשי מאסר בפועל, לצד עונשים נלווים.",מתחם העונש ההולם
"ת""פ 8188-06-23","	ת""פ (מחוזי חיפה) 22029-03-21 מדינת ישראל נ' אבו שאח [נבו] (2.6.2022) - עזקי (נאשם 2 באותה פרשה) הורשע יחד עם הנאשם האחר, בביצוע עבירות נשק (הובלה ונשיאה), וכן ירי מנשק חם. על פי המתואר, לעזקי עסק למכירת אלכוהול, הממוקם סמוך לחצר ביתו. נאשם 1 אשר החזיק ברישיון באקדח חצי אוטומטי, הגיע לעסק והעביר את הנשק לעזקי. עזקי יצא מהעסק כשהוא מחזיק ונושא את הנשק טעון במחסנית ובכדורים, דרך את הנשק, כיוון כלפי מעלה וירה מספר יריות באוויר. בהמשך עשה כן שוב. בית המשפט המחוזי קבע מתחם הנע בין 9 ל-36 חודשי מאסר בפועל, והשית על עזקי 14 חודשי מאסר בפועל לצד עונשים נלווים.",מתחם העונש ההולם
"ת""פ 8188-06-23",	עד כאן סקירת הפסיקה.,מתחם העונש ההולם
"ת""פ 8188-06-23","בבחינת הנסיבות הקשורות בביצוע העבירה, יש ליתן את הדעת על כי בנוגע לנאשמים אשר להם יוחסו עבירות הנשק המושלמות, דובר בכלי נשק אחד, והוא אקדח. רוצה לומר, כי אמנם בסיפור המעשה אותו מגולל כתב האישום המתוקן מופיעים שני אקדחים, באמצעותם בוצע הירי בשעת החתונה. ואולם, אין בנמצא נאשם המיוחסת לו עבירה מושלמת של נשיאת נשק או ירי הימנו בנוגע ליותר מאקדח אחד. ראו על כך הדברים המפורשים בכתב האישום המתוקן, כי ""הנאשמים 2 ו-3 החזיקו, ונשאו בצוותא חדא כל אחד כלי נשק אחד ..."", וכן כי ""הנאשמים 2 ו-3 ירו בצוותא חדא מספר יריות כל אחד בכלי נשק אחד ..."" (סעיפים 6ג ו-6א, בהתאמה). גם בדיון שהתקיים לפניי, במסגרתו הודיעו הצדדים על הגעתם להסדר טיעון, נרשם מפיהם כך: ""מוסכם כי הנאשמים 2 ו- 3 החזיקו כל אחד אקדח אחד ולא שמיוחס להם שניים ביחד בצוותא"" (עמ' 21 לפרוטוקול הדיון מיום 21.5.2024. ההדגשה במקור).",מתחם העונש ההולם
"ת""פ 8188-06-23","עוד ניתן להביא בחשבון, כי השימוש בנשק אינו מלווה בתכנון מעמיק או בתחכום מיוחד, וכי חרף פוטנציאל הנזק הרב, למרבה המזל בסופו של דבר לא התממש הנזק ביחס לרכוש או לגוף. זאת ועוד, נזק מכל מין וסוג לא יארע עוד מחמת שהנשק נתפס בידי המשטרה.",מתחם העונש ההולם
"ת""פ 8188-06-23","בצד אלו, יש להביא בחשבון נסיבות אשר מגבירות באחת את חומרת המעשים. זאת ועוד, גם בשעת הגעת השוטרים אל האירוע, נאשם 1 אשר נשא אותה העת על גופו את אחד האקדחים (טעון במחסנית ובה 2 כדורים) וכן גרב ובו 25 כדורים, ביקש להימלט מידי השוטרים, עד שנעצר. האקדח השני הוחזק על ידי נאשם 2 לאחר שהוסלק על עץ סמוך לביתו. לפיכך, אין בנמצא הסגרה של הנשק לידי המשטרה מיד לאחר מעשה אשר תעיד על חרטה.",מתחם העונש ההולם
"ת""פ 8188-06-23","ברי כי לא נעלמו מעיני הנסיבות האופפות את נשיאת האקדחים ואת הירי שבוצע מהם, וכן טיעוני הסנגורים בעניין זה כי השימוש בנשק היה במהלך חתונה, כאות שמחה. ואולם, נשק הוא נשק הוא נשק. יש לגדוע באחת את תופעת החזקתו ונשיאתו בלא רשות על פי דין, וכן את הירי באמצעותו באופן שיש בו לסכן חיי אדם, יהיו נסיבות השימוש בנשק אשר יהיו. הדרך לעשות כן, היא באמצעות ענישה מחמירה ומרתיעה, אשר תעביר מסר חד וברור לעבריין העומד לדין ולעבריינים בפוטנציה, לבל יבצעו עבירות כגון דא.",מתחם העונש ההולם
"ת""פ 8188-06-23","לא נעלמו מעיני גם טענות מי מהסנגורים, לפיהן, בזירת האירוע נתפסו שני תרמילים (אחד מתאים לכל אקדח), והסקת המסקנה האפשרית כי בוצע ירי בודד מכל אחד מהאקדחים. ואולם, למסקנה זו אין אחיזה בכתב האישום המתוקן, אשר בעובדותיו הודו כאמור הנאשמים כולם, ולפיו ""הנאשמים 2 ו-3 ירו בצוותא חדא מספר יריות כל אחד בכלי נשק אחד ..."" (סעיף 6א. ההדגשה שלי - א' ס').",מתחם העונש ההולם
"ת""פ 8188-06-23","יש כמובן להבחין בין פועלו של כל אחד מהנאשמים. חומרת המעשים שונה, וכך גם מטבע הדברים העבירות אשר יוחסו לכל אחד מן הנאשמים. נאשמים 2 ו-3 החזיקו ונשאו בעת היותם בחתונה באקדחים, כל אחד מהם באקדח אחד הטעון במחסנית ובתוכה כדורים. במהלך החתונה, נאשמים אלו העבירו את האקדחים מיד ליד ביניהם, טיפלו בהם, ואף ירו בהם בסמוך מאוד לבתי מגורים (כל אחד באקדח בו הוא החזיק). נאשם 2 אף החזיק במועד מאוחר יותר, מספר ימים לאחר החתונה, את אחד האקדחים (ובתוכו מחסנית) כשהוא מוסלק בגרב ועטוף בניילון נצמד, על עץ בסמוך לביתו. יוער כי על פי טענת הסנגורית, ובלא שבאה התנגדות לכך מאת המאשימה, מדובר באותו אקדח באמצעותו ירה נאשם זה במהלך החתונה.",מתחם העונש ההולם
"ת""פ 8188-06-23","נאשם 1 סייע בהחזקת ובנשיאת אחד האקדחים, ""בנוכחותו במקום, בהעברת האקדח השני מיד ליד ובטיפול בו"" (ולא רק מעצם שהותו ליד האחרים, כפי העולה מטיעוני בא כוחו). הוא גם סייע לירי שבוצע מאחד האקדחים, בנוכחותו במקום. נאשם 1 אף ביצע עבירה מושלמת של החזקה, נשיאה והובלה, שעה שהוא קיבל לידיו את אחד האקדחים לאחר הירי, ובהגיע כוחות המשטרה פתח נאשם 1 בריצה לשם מניעת מעצרו, כשעל גופו אחד האקדחים טעון במחסנית שבתוכה שני כדורים, ובכיס מכנסיו גרב ובו 25 כדורים. בעשותו כן, ביצע נאשם 1 גם דבר עבירה של הפרעה לשוטר בשעת מילוי תפקידו.",מתחם העונש ההולם
"ת""פ 8188-06-23","נאשם 4 סייע אף הוא בהחזקת ובנשיאת הנשק, אך זאת ביחס לשני האקדחים, ""בנוכחותו במקום, בהעברת הנשקים מיד ליד ובטיפול בהם"" (ולא רק מעצם נוכחותו במקום, כפי טענת סנגורו). גם הוא סייע לירי שבוצע מאחד מהאקדחים, בנוכחותו במקום.",מתחם העונש ההולם
"ת""פ 8188-06-23","עניין נוסף שיש ליתן עליו את הדעת, הוא העונש המזערי למבצעי עבירות נשק, אשר נקבע כהוראת שעה במסגרת חוק העונשין (תיקון מס' 140 - הוראת שעה), התשפ""ב-2021, ס""ח 2938. לפי תיקון זה, בעבירות נשק מסוימות, שענייננו נמנה עמן, ככלל לא יפחת העונש מרבע מן העונש המרבי שנקבע לצד אותה עבירה. כך נקבע, בין היתר, ""נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות, ובפרט המחיר שהיא גובה בחיי אדם ..."" (ראו דברי ההסבר להצעת חוק העונשין (תיקון מס' 142 – הוראת שעה) (עונש מזערי על החזקת נשק בלא רשות על פי דין), התשפ""א-2021, ה""ח הכנסת 872).",מתחם העונש ההולם
"ת""פ 8188-06-23","על רקע נסיבות ביצוע העבירות, הערכים המוגנים שנפגעו כתוצאה מפועלם של כל מהנאשמים ומידת הפגיעה בערכים אלו, כמו גם בשים לב למדיניות הענישה הנהוגה, סבורני כי מתחם העונש ההולם את מעשיו של כל אחד מנאשמים 3-1 מצוי בטווח שבין 28 ל-46 חודשי מאסר בפועל, ובכל הנוגע לנאשם 4 מצוי מתחם העונש ההולם בטווח שבין 14 ל- 28 חודשי מאסר בפועל. הכל לצד עונשים נלווים.",מתחם העונש ההולם
"ת""פ 8188-06-23","לא מצאתי בענייננו כי מתקיימים שיקולים אשר יצדיקו לסטות ממתחמי העונש שזה עתה נקבעו, בין אם לחומרה ובין אם לקולא. שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחמים. שיקול השיקום, בשים לב לנסיבות, אינו מתקיים וממילא אינו מצדיק אף הוא סטייה מהמתחמים.",מתחם העונש ההולם
"ת""פ 8188-06-23","אפנה להלן לקבוע את העונש המתאים לכל אחד מן הנאשמים בגבולות מתחם העונש ההולם שנקבע בעניינו. בכגון דא, יש להתחשב בנסיבות אשר אינן קשורות בביצוע העבירה, כמפורט בסעיף 40יא לחוק.",מתחם העונש ההולם
"ת""פ 8188-06-23","ביחס לכל אחד מן הנאשמים, יש ליתן משקל להודאתו בעובדות המיוחסות לו בכתב האישום המתוקן. הודאת הנאשמים ניתנה אמנם לאחר שכבר החלה להישמע פרשת התביעה, אך עדיין יש בה כדי להביא לחיסכון בזמן שיפוטי רב, ובשמיעת עדים רבים. הודאה זו באה לעולם לאחר שבוצע שינוי משמעותי ומהותי בכתב האישום, בעובדותיו ובעבירות המיוחסות לנאשמים.",העונש המתאים לנאשמים 
"ת""פ 8188-06-23","משקל נכבד בעניינם של נאשמים 2 ו-3 יש ליתן לעובדה כי זוהי הסתבכותם הראשונה בפלילים, וכי לא רשומות לחובתם הרשעות קודמות. אשר לנאשמים 1 ו-4, עומדים לפניי גיליונות ההרשעות בפלילים (טמ/1 וטמ/2, בהתאמה). בכל הנוגע לנאשם 1, לחובתו הרשעה אחת בפלילים, בעבירה של גניבה. גם לחובת נאשם 4 עומדת הרשעה אחת, אם כי זו בעבירה חמורה יותר של ניסיון לרכישת נשק. בגין מעשיו אלו, נגזר על נאשם 4 מאסר בפועל למשך שנה (ראו ת""פ (מחוזי חיפה) 23648-12-19, [נבו] מיום 27.7.2020 - טמ/3). עוד כלל העונש, בין היתר, מאסר מותנה בן 12 חודשים, בר הפעלה בענייננו. בעודו נתון תחת התנאי, ובלא שהדבר הרתיעו, ביצע נאשם 4 את המעשים מושא ענייננו.",העונש המתאים לנאשמים 
"ת""פ 8188-06-23","יש ליתן ביטוי גם לגילם הצעיר באופן יחסי של הנאשמים, ובמיוחד לגילו של נאשם 2 אשר טרם מלאו לו 21 שנים בעת ביצוע העבירות מושא ענייננו. נתתי דעתי גם לדברי הצער שהביעו הנאשמים, ולכמיהתו של נאשם 1 לשוב ולפרנס את משפחתו וילדיו, וכן לפגיעה האפשרית של העונשים אשר יוטלו על הנאשמים על מי מבני משפחתם.",העונש המתאים לנאשמים 
"ת""פ 8188-06-23","צבר שיקולים אלו, הפועל רובו ככולו לזכות הנאשמים (למעט העבר הפלילי כמפורט לעיל, ובמיוחד זה הקיים לנאשם 4), יש בו די על מנת למקם את עונש המאסר בפועל בתחתית מתחם העונש ההולם שנקבע לגבי נאשמים 3-1. באשר לנאשם 4, ראוי יהא למקם את עונשו במחצית הראשונה של המתחם, תוך הפעלת המאסר המותנה (מחציתו במצטבר). באמצעות ענישה זו של מאסר ממושך מאחורי סורג ובריח, בצירוף מאסרים מותנים וענישה בעלת ביטוי כלכלי בדמות קנס, סבורני כי יוגשם עיקרון ההלימה. בד בבד, תושג הרתעת הנאשמים, כמו גם הרתעת עבריינים בפוטנציה לבל יבצעו עבירות כגון דא.",העונש המתאים לנאשמים 
"ת""פ 8188-06-23","עונש המאסר, אף כי ממושך הוא, יותיר בידי הנאשמים את ההזדמנות לשוב אל קרוביהם ולילך בדרך הישר, וכולי תקווה כי בדרך זו יבחרו הם מעתה ואילך.",העונש המתאים לנאשמים 
"ת""פ 8188-06-23","על כן, אני גוזר על נאשם 1 את העונשים הבאים:",סוף דבר
"ת""פ 8188-06-23","שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",תקופה זו תימנה מיום מעצרו בתאריך 11.5.2023.
"ת""פ 8188-06-23","שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון או עבירה של הפרעה לשוטר בשעת מילוי תפקידו.",תקופה זו תימנה מיום מעצרו בתאריך 11.5.2023.
"ת""פ 8188-06-23","קנס בסך של 3,000 ₪ אשר ישולם תוך 120 ימים מהיום.",תקופה זו תימנה מיום מעצרו בתאריך 11.5.2023.
"ת""פ 8188-06-23","שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",תקופה זו תימנה מיום מעצרו בתאריך 17.5.2023.
"ת""פ 8188-06-23","שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",תקופה זו תימנה מיום מעצרו בתאריך 17.5.2023.
"ת""פ 8188-06-23","קנס בסך של 3,000 ₪ אשר ישולם תוך 120 ימים מהיום.",תקופה זו תימנה מיום מעצרו בתאריך 17.5.2023.
"ת""פ 8188-06-23","שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",תקופה זו תימנה מיום מעצרו בתאריך 17.5.2023.
"ת""פ 8188-06-23","שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",תקופה זו תימנה מיום מעצרו בתאריך 17.5.2023.
"ת""פ 8188-06-23","קנס בסך של 3,000 ₪ אשר ישולם תוך 120 ימים מהיום.",תקופה זו תימנה מיום מעצרו בתאריך 17.5.2023.
"ת""פ 8188-06-23","בנוסף, יופעל עונש המאסר המותנה בן שניים עשר (12) חודשים אשר הושת על נאשם 4 בת""פ (מחוזי חיפה) 23648-12-19, [נבו] באופן שמחציתו תרוצה במצטבר ומחציתו בחופף.",שישה עשר (16) חודשי מאסר בפועל.
"ת""פ 8188-06-23","נאשם 4 ירצה אפוא, סך הכל, עשרים ושניים (22) חודשי מאסר בפועל, אשר יימנו מיום מעצרו בתאריך 17.5.2023.",שישה עשר (16) חודשי מאסר בפועל.
"ת""פ 8188-06-23","שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",שישה עשר (16) חודשי מאסר בפועל.
"ת""פ 8188-06-23","שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",שישה עשר (16) חודשי מאסר בפועל.
"ת""פ 8188-06-23","קנס בסך של 2,000 ₪ אשר ישולם תוך 120 ימים מהיום.",שישה עשר (16) חודשי מאסר בפועל.
"ת""פ 8188-06-23","אשר לאופן תשלום הקנס שנפסק לחובת הנאשמים, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל. ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",שישה עשר (16) חודשי מאסר בפועל.
"ת""פ 8188-06-23","בכרטיס אשראי - באתר המקוון של רשות האכיפה והגבייה, www.eca.gov.il .",שישה עשר (16) חודשי מאסר בפועל.
"ת""פ 8188-06-23",מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,שישה עשר (16) חודשי מאסר בפועל.
"ת""פ 8188-06-23",במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,שישה עשר (16) חודשי מאסר בפועל.
"ת""פ 8188-06-23","ניתן היום, ח' אלול תשפ""ד, 11 ספטמבר 2024, בנוכחות הצדדים.",54678313זכות ערעור תוך 45 ימים לבית המשפט העליון.
"ת""פ 8188-06-23",נוסח מסמך זה כפוף לשינויי ניסוח ועריכה,אינאס סלאמה 54678313
"ת""פ 8188-06-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",אינאס סלאמה 54678313
