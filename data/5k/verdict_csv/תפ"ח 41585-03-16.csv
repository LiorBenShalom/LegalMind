verdict,text,part
"תפ""ח 41585-03-16","חוק העונשין, תשל""ז-1977: סע'  40ב', 40ג', 40ד', 40ה', 40ט', 144(ב), 329(2), 329(א)(2), 340א, 40יא', 40יב', 40יג",חקיקה שאוזכרה: 
"תפ""ח 41585-03-16","פקודת התעבורה [נוסח חדש]: סע'  2, 10(א), 43",חקיקה שאוזכרה: 
"תפ""ח 41585-03-16","פקודת ביטוח רכב מנועי [נוסח חדש], תש""ל-1970: סע'  2",חקיקה שאוזכרה: 
"תפ""ח 41585-03-16",מיני-רציו:,חקיקה שאוזכרה: 
"תפ""ח 41585-03-16","* בית המשפט גזר על הנאשם שהורשע, בין היתר, בביצוע עבירות אלימות באמצעות נשק חם עונש של 5 שנות מאסר בפועל; מאסר על תנאי, פסילה מלקבל רישיון נהיגה ופיצוי למתלוננים. בנוסף לעונשים שהושתו על הנאשם הורה בית המשפט על חילוט הרכב באמצעותו בוצעה העבירה, זאת משנמצא, כי הרכב היה כלי ישיר לביצוע העבירות כולן.",חקיקה שאוזכרה: 
"תפ""ח 41585-03-16",* עונשין – ענישה – מדיניות ענישה: עבירות נשק,חקיקה שאוזכרה: 
"תפ""ח 41585-03-16","בית המשפט נדרש לגזור את דינו של הנאשם שהורשע, על פי הודאתו ובמסגרת הסדר טיעון, בעבירות שיוחסו לו בכתב אישום מתוקן שעניינן: חבלה בכוונה מחמירה; נשיאה והובלה של נשק שלא כדין; יריות בנשק חם באזור מגורים; הסתייעות ברכב לביצוע פשע; נהיגה בלא רישיון נהיגה; נהיגה בלא רישיון רכב; שימוש ברכב בלא פוליסת ביטוח בת תוקף.",.
"תפ""ח 41585-03-16",בית המשפט פסק כלהלן:,.
"תפ""ח 41585-03-16","גזירת עונשו של נאשם בגיר מחייבת קביעת מתחם העונש ההולם, בהתאם לעיקרון המנחה, וקביעת העונש המתאים לנאשם בתוך המתחם. במקרים יוצאי דופן, ניתן לסטות מן המתחם לקולא בהסתמך על שיקולי שיקום, או לחומרא, בשל שיקולי הגנה על שלום הציבור.",.
"תפ""ח 41585-03-16","מדובר במספר עבירות, המהוות אירוע אחד לצורך קביעת המתחם ויש לקבוע לגביהן מתחם אחד. מתחם העונש ההולם נקבע על פי הערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",.
"תפ""ח 41585-03-16","בית המשפט העליון עמד לא אחת על חומרת התופעה של שימוש בנשק לפתרון סכסוכים. חומרה יתרה מיוחסת לאותם מקרים שבהם השימוש בנשק חם נעשה בתוך שטח עירוני ובסביבת בתי מגורים. בנסיבותיו של מקרה זה, מתחם העונש ההולם את העבירות שביצע הנאשם, נע בין 4 ל-7 שנות מאסר בפועל.",.
"תפ""ח 41585-03-16","הנאשם הורשע, על פי הודאתו ובמסגרת הסדר טיעון, בעבירות שיוחסו לו בכתב אישום מתוקן (כא/1), שעניינן:",גזר דין
"תפ""ח 41585-03-16","חבלה בכוונה מחמירה - עבירה לפי סעיף 329(א)(2) לחוק העונשין, התשל""ז - 1977 (להלן: ""חוק העונשין"");",גזר דין
"תפ""ח 41585-03-16",נשיאה והובלה של נשק שלא כדין - עבירה לפי סעיף 144(ב) רישא לחוק העונשין;,גזר דין
"תפ""ח 41585-03-16",יריות בנשק חם באזור מגורים - עבירה לפי סעיף 340א לחוק העונשין;,גזר דין
"תפ""ח 41585-03-16","הסתייעות ברכב לביצוע פשע - עבירה לפי סעיף 43 לפקודת התעבורה (נוסח חדש), תשכ""א-1961 (להלן: ""פקודת התעבורה"");",גזר דין
"תפ""ח 41585-03-16",נהיגה בלא רישיון נהיגה - עבירה לפי סעיף 10(א) לפקודת התעבורה;,גזר דין
"תפ""ח 41585-03-16",נהיגה בלא רישיון רכב - עבירה לפי סעיף 2 לפקודת התעבורה;,גזר דין
"תפ""ח 41585-03-16","שימוש ברכב בלא פוליסת ביטוח בת תוקף - עבירה לפי סעיף 2 לפקודת ביטוח רכב מנועי [נוסח חדש], התש""ל-1970.",גזר דין
"תפ""ח 41585-03-16","על פי עובדות כתב האישום המתוקן, ביום 7.1.2016 בוצע שוד בתחנת דלק בבית זרזיר, במהלכו ירה אחד השודדים בלינא בשיר (להלן: ""לינא""), שעבדה בתחנה, באותה עת, ופצע אותה. על רקע אירוע זה התעורר סכסוך בין הנאשם ומשפחתה של לינא, שכן חלק מבני משפחתה חשדו בנאשם ובחברו אדהם רחאל (להלן: ""אדהם"") שהם אלה שביצעו את השוד.",גזר דין
"תפ""ח 41585-03-16","ביום 2.3.2016, בשעה 16:20 בקירוב, נהג הנאשם ברכבו, כשעמו אדהם. בצומת הכניסה לשכונת הייב שבבית זרזיר, הבחין הנאשם ברכב בו נסעו איהאב בשיר (להלן: ""איהאב"") ומוחמד בשיר (להלן: ""מוחמד""), אחיה של לינא, בעת שהמתינו בצומת. הנאשם קרא לעברו של מוחמד ""מה אתה מסתכל עליי"" ובהמשך קילל אותו, עצר את רכבו, וירד ממנו כשהוא מתקדם לעבר מוחמד. מוחמד ירד מהרכב בו נסע והתעמת פיזית עם הנאשם. חלק מהנוכחים במקום הפרידו בין הנאשם ומוחמד ושני כלי הרכב נסעו מהמקום.",גזר דין
"תפ""ח 41585-03-16","על רקע הדברים לעיל, החליט הנאשם לפגוע בבני משפחתה של לינא בירי בנשק חם. הנאשם נהג לביתם של איהאב ומוחמד, כשהוא נושא עמו רובה מסוג 16M קצר (להלן: ""הרובה"") וזאת בלא היתר כדין. בשעה 16:50 בקירוב הגיע הנאשם ברכב לביתם של האחים, כשעמו ברכב אדם נוסף, הוא חנה מול הבית וצפר מספר פעמים. המתלוננים, איהאב, אחיו ערד בשיר ובנו בן ה-6 של איהאב, שהיו בבית,  יצאו למרפסת, הכוללת מעקה בטון נמוך. כשראה הנאשם את המתלוננים במרפסת, יצא מהרכב, קילל אותם, הוציא מהרכב את הרובה, כיוון אותו לעבר המתלוננים וירה לעברם 29 יריות בכוונה לגרום להם לחבלה חמורה.",גזר דין
"תפ""ח 41585-03-16","עם תחילת הירי, המתלוננים נשכבו במרפסת, כשאיהאב נשכב על בנו כדי להגן עליו, ולא נפגעו. 17 מהיריות שירה הנאשם פגעו בבית, לרבות במעקה הבטון של המרפסת, וחלק מהיריות חדרו לתוך הבית.",גזר דין
"תפ""ח 41585-03-16","הנאשם נהג ברכב, כפי שפורט לעיל, אף שאינו בעל רישיון נהיגה והרכב שבו נהג היה בלא רישיון רכב תקף ובלא ביטוח תקף.",גזר דין
"תפ""ח 41585-03-16","על פי כתב האישום, במעשיו שתוארו לעיל ניסה הנאשם לפגוע, שלא כדין, במתלוננים בקליע ולגרום להם לחבלה חמורה; נשא והוביל נשק בלא רשות כדין לנשיאתו והובלתו; ירה בנשק חם באזור מגורים ללא הסבר סביר; הסתייע ברכב לביצוע פשע ונהג ברכב ללא רישיון נהיגה תקף, ללא רישיון רכב תקף ובלא פוליסת ביטוח תקפה.",גזר דין
"תפ""ח 41585-03-16","כאמור, הודאת הנאשם באה במסגרת הסדר טיעון, אשר כלל תיקון כתב האישום. ההסדר איננו כולל הסכמה לגבי העונש, פרט לכך שהוצהר כי העונשים יכללו מאסר בפועל, מאסר על תנאי ופסילת רישיון נהיגה וכי הצדדים יטענו באשר לסוגיית הטלתם של רכיבים נוספים, שהם פיצוי למתלוננים וחילוט הרכב. לצד זאת, המאשימה לא התנגדה לבקשת הנאשם להורות על הזמנת  תסקיר שירות המבחן בעניינו.",גזר דין
"תפ""ח 41585-03-16","בטרם נשמעו טיעוני הצדדים לעונש, הגישה המאשימה כראיה מטעמה, את גיליון הרישום הפלילי של הנאשם (ענ/1).",הראיות לעונש:
"תפ""ח 41585-03-16",מטעמו של הנאשם לא הוגשו ראיות לעונש.,הראיות לעונש:
"תפ""ח 41585-03-16","הנאשם הינו כבן 23, מוסלמי, רווק. טרם מעצרו התגורר עם אביו, אחיו ואמו החורגת בבית זרזיר ועבד כשכיר בתחום המזגנים. התסקיר מפרט את נסיבות חייו של הנאשם והרקע המשפחתי שלו. בתמצית יאמר, כי בעבר היה אביו של הנאשם מעורב בפלילים וריצה מספר עונשי מאסר, האחרון בהם לתקופה של 12 שנים. אמו של הנאשם עזבה את בית המשפחה לפני כ-11 שנים, ככל הנראה על רקע מערכת יחסים אלימה ומורכבת עם האב ומשפחתו, והנאשם מצוי עימה בקשר לא רציף. היעדרותו של האב לתקופות מאסר שונות הביאה לכך כי במהלך השנים גדל הנאשם בבית סבו וסבתו, אותם תיאר כדמויות משמעותיות בחייו.",תסקיר שירות המבחן:
"תפ""ח 41585-03-16","הנאשם השלים 9 שנות לימוד. לטענתו, הפסיק ללמוד על רקע רצונו להשתלב בשוק העבודה ולסייע בפרנסת המשפחה. הנאשם דיווח כי בגיל 16 החל לעבוד בעבודות מזדמנות תוך שמירה על תפקוד תעסוקתי רציף ויציב. הנאשם דיווח כי שירת שירות חלקי בצבא, למשך כתשעה חודשים בגדוד הגששים, אך נאלץ לעזוב בשל מצוקתה הכלכלית של משפחתו.",תסקיר שירות המבחן:
"תפ""ח 41585-03-16","שירות המבחן התייחס לעברו הפלילי של הנאשם: לחובתו הרשעה משנת 2015, בעבירת רכוש והפרת הוראה חוקית, בגינה נדון לעונשים שכללו 8 חודשי מאסר בפועל וציין, כי במסגרת ההליך הקודם הוכן תסקיר, בו נקבע כי קיימת נזקקות טיפולית, אך הנאשם שלל כל צורך לקבל טיפול ועל כן נמנע אז שירות המבחן מלבוא בהמלצה טיפולית לגביו.",תסקיר שירות המבחן:
"תפ""ח 41585-03-16","בהתייחס לעבירות הנדונות, ציינה קצינת המבחן כי הנאשם הודה בפניה בעבירות שיוחסו לו ונטל אחריות מלאה על מעשיו. הוא הביע חרטה על התנהלותו וניכר כי השלים עם העובדה כי בגין התנהגותו יידרש לשאת תקופת מאסר. הנאשם תיאר בפני קצינת המבחן את הרקע לביצוע העבירה, וטען כי חווה פגיעה פיזית מצד משפחת המתלוננים והאשמות, אשר לתפיסתו, פגעו בו ובכבוד משפחתו. הוא תיאר כי חווה לחץ ודחק רגשי ותחושות של תסכול וחוסר אונים. על רקע תחושות נפשיות אלה ורצונו לסיים את הסכסוך פעל והצטייד בנשק שנטל מחברו. הנאשם שלל כל כוונה לפגוע במתלוננים וטען כי התכוון להפחידם בלבד. קצינת המבחן ציינה כי הנאשם הביע בפניה צער אודות התנהגותו כלפי בני משפחת המתלוננים וגילה אמפתיה ראשונית לחוויית החרדה שחוו. לדבריו, כיום אין מתיחות בין בני משפחתו לבין בני משפחת המתלוננים, אך ככל הנראה לא נערכה סולחה בין המשפחות. דווח כי הנאשם מתאר את האירוע נשוא כתב האישום כאירוע חריג שאינו תואם לאישיותו ואורח חייו.",תסקיר שירות המבחן:
"תפ""ח 41585-03-16","שירות המבחן העריך על סמך גורמי הסיכון והסיכוי, כפי שפורטו בתסקיר כי רמת הסיכון הנשקפת מן הנאשם הינה בינונית ברמת חומרה גבוהה להישנות התנהגות אלימה. קצינת המבחן ציינה, כי לשם הפחתת סיכון, נדרשת התערבות טיפולית ובשיחה עם הנאשם נבחנו האפשרויות הטיפוליות. בשונה מן העבר, הפעם הביע הנאשם רצון ונכונות ליטול חלק בהליך טיפולי, בתחום ויסות רגשות ושליטה בדחפים.",תסקיר שירות המבחן:
"תפ""ח 41585-03-16","סיכומו של דבר, לאחר ששקל, כאמור, שירות המבחן את גורמי הסיכוי (כמו הודאת הנאשם בעבירות המיוחסות לו, נכונותו לשתף פעולה עם גורמי הטיפול) אל מול גורמי הסיכון (ביצוען של העבירות, מסוכנות בינונית וסיכון גבוה להישנות התנהגות אלימה), נמנע שירות המבחן ממתן המלצה טיפולית, מחוץ לכתלי הכלא. לפי התרשמות שירות המבחן, ניכר על הנאשם כי הוא משלים עם המחיר העונשי למעשיו, כשהוא מקווה להפיק את המיטב במהלך שהותו בכלא, באמצעות טיפול במסגרת שב""ס. לכן, הומלץ כי במידה ותוטל על הנאשם ענישה שתרוצה בין כתלי הכלא, הוא ישולב בתכנית טיפולית בהתאם לצרכיו.",תסקיר שירות המבחן:
"תפ""ח 41585-03-16","לעמדת המאשימה, מתחם העונש ההולם לעבירות שביצע הנאשם, בנסיבותיהן, נע בין שש ל-תשע שנות מאסר בפועל, וזאת בשים לב לשיקולים הנוגעים לקביעת המתחם:",טיעוני המאשימה: 
"תפ""ח 41585-03-16","המאשימה טענה כי הערך החברתי המוגן שנפגע כתוצאה מביצוע העבירות הינו שמירה על שלום הציבור וביטחונו, ובכלל זה זכותו של כל אדם לחיים ושלמות הגוף. מעשיו של הנאשם פוגעים בערך של שמירה על תחושת הביטחון בציבור. אומנם מעשיו לא גרמו לפגיעה בגופם של המתלוננים ובני משפחתם, אלא רק לרכוש, אך עם זאת, תחושת הביטחון של בני הבית, במיוחד של הילד, אשר אביו נשכב לגונן עליו בגופו מהירי המאסיבי, נפגעה פגיעה חמורה ולא בנקל תימחק.",טיעוני המאשימה: 
"תפ""ח 41585-03-16","באשר לנסיבות הקשורות בביצוע העבירות, המאשימה מציינת כי ככל הנראה הנאשם לא תכנן את מעשיו זמן רב מראש. עם זאת, ביום בו החליט הנאשם לפגוע במתלוננים בירי, הוא הצטייד ברובה, אשר תאם לפגיעה אותה ביקש להשיג מבחינת עוצמת הירי, מרחק הירי ומספר היריות האפשרי. כמו כן הוא הסתובב ברכבו כך שפני הרכב פנו לכיוון היציאה, וזאת על מנת לאפשר לו מילוט מהיר. הדברים מלמדים כי הנאשם פעל באופן מתוכנן היטב, אשר יאפשר לו הן פגיעה והן הימלטות. באשר לנזק שנגרם נטען, כי הנזק הינו נזק לרכוש ונזק נפשי שלא ניתן לאמוד, ואולם הנזק שצפוי היה להיגרם הוא גדול, שכן הירי המאסיבי, שביצע הנאשם, עלול היה לקפח את חייהם או לפגוע פגיעות גוף קשות בשני מבוגרים וילד וכן באנשים אחרים, שהיו עלולים להימצא בסביבת הבית. לעניין הפגיעה הנפשית מפנה המאשימה לפסק הדין שניתן בע""פ 4875/11 מדינת ישראל נ' פלוני [פורסם בנבו] (26.1.2012), בכל הנוגע לנזק הנפשי, שעשוי להיות חמור ועוצמתי ואין כל מקום להקל בעונשו של מי שבמעשיו גרם אך (או בעיקר) לנזק כזה.",טיעוני המאשימה: 
"תפ""ח 41585-03-16","בהתייחס למדיניות הענישה הנהוגה, עמדה המאשימה על הסיכון הכרוך בעבירות נשק והפנתה לפסיקה התומכת בעמדתה, באשר למתחם העונש ההולם. בין השאר הפנתה המאשימה לפסק הדין שניתן בע""פ 780/16 שושה נ' מדינת ישראל [פורסם בנבו] (20.02.2017) (להלן: ""עניין שושה""). באותו מקרה דובר בנאשם צעיר, בן 21 וללא עבר פלילי, אשר הורשע לאחר שמיעת ראיות, בעבירה של חבלה בכוונה מחמירה, בעבירות שעניינן הובלה ונשיאה של נשק, ובעבירה של חבלה במזיד, בגין אירוע ירי מתוכנן לעבר המתלונן, שעה שהמתלונן היה ליד ביתו עם אשתו וילדיו. האירוע בוצע על רקע אירוע ירי קודם שבצעו אחיו של המתלונן לעבר המערער ומשפחתו, וכתוצאה מכך נפצעו אביו ואחיו של המערער. בית המשפט המחוזי קבע כי מתחם העונש ההולם בנסיבות המקרה שם הינו בין 4 ל-7 שנות מאסר בפועל, וגזר על הנאשם עונש שכלל 5 שנות מאסר בפועל, מאסר על תנאי, ופיצוי למתלונן. בית המשפט העליון דחה את הערעור שהוגש ואישר את המתחם אותו קבע בית המשפט המחוזי. לעמדת המאשימה, מתחם העונש ההולם בעניינו של הנאשם, ראוי שיהיה גבוה מהמתחם אותו אישר בית המשפט העליון בעניין שושה, וזאת בהתחשב בסוג הנשק, שהינו רובה אוטומטי, במספר היריות הגדול בהרבה והעובדה כי הירי בוצע עקב אירוע קל ערך. ",טיעוני המאשימה: 
"תפ""ח 41585-03-16","עוד הפנתה המאשימה לפסק הדין שניתן בבית המשפט העליון במסגרת ע""פ 768/13 נאסר נ' מדינת ישראל [פורסם בנבו] (29.10.2014), שם לטענתה, נדון עניינו של מערער אשר ניסה לירות באדם, בעודו רעול פנים, ועקב מעצור בנשק הצליח בסופו של דבר לירות רק ירייה אחת. אותו מערער הורשע בעבירות של חבלה בכוונה מחמירה, קשירת קשר לביצוע פשע ונשיאת נשק, וביהמ""ש המחוזי השית עליו 7 שנות מאסר בפועל. ערעורו נדחה בבית המשפט העליון.",טיעוני המאשימה: 
"תפ""ח 41585-03-16","את העונש הראוי לנאשם ביקשה המאשימה לקבוע בתוך המתחם, שכן לדידה לא מתקיימות נסיבות מיוחדות המצדיקות הקלה בעונשו.",טיעוני המאשימה: 
"תפ""ח 41585-03-16","באשר לנסיבות שאינן קשורות בביצוע העבירה, טוענת המאשימה כי לא הוכחה פגיעה יוצאת דופן בנאשם או במשפחתו, כתוצאה מהענישה. המאשימה מוסיפה, כי הנאשם אמנם הודה בביצוע העבירות במסגרת הסדר טיעון, אך זאת לאחר מספר ישיבות הוכחות, בהן נשמעו כ- 15 עדי תביעה. בנוסף, אין לייחס לנאשם שיתוף פעולה כנסיבה לקולא, מאחר והרובה שבו בוצעו העבירות לא נתפס ולא הוסגר עד כה. הנאשם גם לא עשה מאמץ יוצא דופן לתיקון תוצאות העבירה.",טיעוני המאשימה: 
"תפ""ח 41585-03-16","המאשימה מפנה לעובדה כי בעברו של הנאשם הרשעה בעבירות גניבה, התפרצות, ניסיון להונאה בכרטיסי חיוב והפרת הוראה חוקית (ת""פ 26422-05-14) [פורסם בנבו]. המעשים בגינם הורשע הנאשם בהליך דנן בוצעו חודשים ספורים בלבד לאחר שסיים לרצות עונש מאסר בן 8 חודשים. בנסיבות אלה סבורה המאשימה כי יש להטיל על הנאשם עונש מרתיע במיוחד.",טיעוני המאשימה: 
"תפ""ח 41585-03-16","המאשימה מפנה למסקנות התסקיר וטוענת כי אף שבתסקיר מצוי ביטוי לחרטה ולאמפטיה שמביע הנאשם, עסקינן בתסקיר שלילי, הקובע כי הנאשם פועל באופן קיצוני ואלים סביב חוויות של פגיעה בכבוד המשפחה. המאשימה מפנה להערכת שירות המבחן בדבר מידת הסיכון להישנות העבירות – סיכון בינוני – גבוה, אלא אם יקבל הנאשם טיפול, ולעובדה כי שירות המבחן נמנע ממתן המלצה בעניינו.",טיעוני המאשימה: 
"תפ""ח 41585-03-16","לעמדת המאשימה, את עונשו של הנאשם יש למקם במחצית העליונה של מתחם העונש ההולם. המאשימה מבקשת לתת ביטוי בגזר הדין לא רק לפן ההרתעתי של הנאשם, אלא גם להיבט ההרתעתי הציבורי. זאת כיוון שאירועי ירי כפתרון לסכסוכים, הינם מעשה של יום ביומו, ונדרש לשלוח מסר תקיף וברור, בדמות ענישה מכאיבה, על מנת להרתיע ולמגר את התופעה ובכך להגביר את ההגנה על נפגעים פוטנציאלים.",טיעוני המאשימה: 
"תפ""ח 41585-03-16","המאשימה מבקשת כי לצד עונש המאסר שייגזר על הנאשם, יוטל על הנאשם עונש מאסר על תנאי ארוך ומרתיע. בהתחשב בעבירות התעבורה שביצע הנאשם, אשר גם בהן מצוי היבט של מסוכנות, מבקשת המאשימה כי תוטל על הנאשם פסילה מלקבל או להחזיק רישיון נהיגה בפועל למשך שנה וכן פסילה על תנאי. המאשימה מוסיפה ועותרת לחייב את הנאשם בפיצוי למתלוננים בגין הפגיעה שנגרמה להם.",טיעוני המאשימה: 
"תפ""ח 41585-03-16","לבסוף, עותרת המאשימה לחילוט הרכב בו עשה הנאשם שימוש לצורך ביצוע העבירה. בעניין זה היא מפנה להלכה על פיה אמת המידה היא במהותה ובעוצמתה של הזיקה בין החפץ לבין העבירה ובחומרתה של העבירה (ע""פ 4148/92 מועד נ' מדינת ישראל [פורסם בנבו] (22.9.1994), ע""פ 2407/13 מחאמיד נ' מדינת ישראל [פורסם בנבו] (11.12.2013)). במקרה שלפנינו,  קיימת, לפי הנטען, זיקה חזקה כזו, שכן הנשיאה וההובלה של הנשק החם נעשו ברכב, הנאשם הוציא את הנשק מתוך הרכב, הנאשם השתמש ברכב כדי להגיע למקום, לשאת את הנשק בתוכו וכדי להימלט מהמקום מיד לאחר ביצוע העבירות.",טיעוני המאשימה: 
"תפ""ח 41585-03-16",בא כוח הנאשם מבקש לקבוע כי מתחם העונש ההולם בעניינו של הנאשם נע בין שנה וחצי לשלוש שנות מאסר בפועל.,טיעוני ההגנה
"תפ""ח 41585-03-16","הסניגור מציין, בכל הנוגע לנסיבות הקשורות לביצוע העבירה, כי הנאשם אינו חולק כי המדובר בעבירות חמורות ואינו מקל בהן ראש. ואולם, בעניין זה מבקש הסניגור להדגיש כי המתלוננים בתיק לא נפגעו פיזית ממעשיו של הנאשם ואיש מהם לא נזקק לטיפול רפואי. אף אחד מהמתלוננים לא נורה, כאשר אינדיקציה לכך ניתן למצוא בתמונות שהוגשו, מהן עולה כי מרבית היריות כוונו לקירות הבית. בעניין זה חולק הסניגור על עמדת המאשימה וטוען כי יש לתת משקל רב ביותר למבחן התוצאה, כאשר ככל שתוצאת המעשים שביצע נאשם תהיה חמורה יותר, כך יוחמר גם עונשו, ולהיפך.",טיעוני ההגנה
"תפ""ח 41585-03-16","הסניגור מבקש לשכנע כי מתחם העונש לו עותרת המאשימה הינו מחמיר מדי ואינו עולה בקנה אחד עם נסיבותיו של המקרה והפסיקה הנוהגת. בתוך כך טוען הוא כי נסיבות המקרה בפסק הדין בעניין שושה, אליו הפנה בא-כוח המאשימה, היו חמורות בהרבה מנסיבותיו של תיק זה, שכן באותו עניין דובר במערער שירה לפחות 7 כדורים ממרחק קצר, ולא ממרחק רב, כמו במקרה כאן. כמו כן דובר שם במערער שהיה בכוונתו לפגוע במתלוננים, כאשר בעניינו, ומבחינתו של הנאשם, כוונתו לא הייתה לפגוע במתלוננים כי אם להפחידם בלבד.",טיעוני ההגנה
"תפ""ח 41585-03-16","הסניגור מפנה לאסופת פסיקה, ממנה הוא מבקש ללמוד כי בתיקים שנסיבותיהם חמורות בהרבה נקבע רף ענישה נמוך בהרבה מרף הענישה אותו מבקשת המאשימה לקבוע, כמו ת""פ (מח' ירושלים) 318/04 מדינת ישראל נ' מלאחי [פורסם בנבו] (6.1.2005) (להלן: ""עניין מלאחי"") שם נדון נאשם, שהורשע בעבירה לפי סעיף 329(2) לחוק העונשין ל- 18 חודשי מאסר בפועל, לאחר שירה לעבר קבוצה של אנשים וכתוצאה מכך נהרג עובר אורח, ת""פ (מח' תל אביב) 4173/09 מדינת ישראל נ' בן הרוש [פורסם בנבו] (13.4.2010) (להלן: ""עניין בן הרוש""), שם נדון נאשם ל-24 חודשי מאסר בפועל, לאחר שהורשע בעבירות של חבלה בכוונה מחמירה לאחר שירה באזור מגורים וגרם לאחר לחבלות קשות.",טיעוני ההגנה
"תפ""ח 41585-03-16","באשר לנסיבות שאינן קשורות בביצוע העבירה, מפנה הסנגור לתסקיר, ומבקש לקבוע כי לא מדובר בתסקיר שלילי, כנטען, גם אם איננו כולל המלצה לעניין העונש. על פי המפורט בתסקיר, הנאשם הודה במיוחס לו ונטל אחריות מלאה על מעשיו. הוא גם הביע חרטה וצער על התנהגותו ואף הביע אמפתיה למתלוננים.",טיעוני ההגנה
"תפ""ח 41585-03-16","עוד טוען הסניגור, כי בקביעת עונשו של הנאשם יש לקחת בחשבון את נסיבות חייו הקשות, אשר לא פורטו כדבעי בתסקיר, ואשר בגינן הוא מצוי במצוקה רגשית קשה. עסקינן במי שאמו עזבה את הבית כשהיה ילד בן 10, כאשר באותה תקופה נשפט אביו לתקופת מאסר ממושכת. הנאשם, כילד בתחילת גיל ההתבגרות, גדל אצל סבו וסבתו, ולא זכה להדרכה ולהורים שיכוונו אותו לדרכו.",טיעוני ההגנה
"תפ""ח 41585-03-16","הסניגור מוסיף כי הנאשם מבקש לפתוח דף חדש בחייו ובפני שירות המבחן הביע רצון  לקבל טיפול, ביודעו כי טיפול כזה יינתן בין כתלי הכלא. באמור, בצירוף גילוי האמפתיה למתלוננים, מצביע על הפחתת מסוכנותו של הנאשם ומהווה נימוק להקל בעונשו, כמו גם  הקביעה בתסקיר כי הנאשם משלים עם המחיר שעליו לשלם בעקבות מעשיו.",טיעוני ההגנה
"תפ""ח 41585-03-16","נסיבות נוספות, שאינן קשורות בביצוע העבירות, עליהן מצביע הסנגור, הן העובדה כי עסקינן בנאשם צעיר, אשר בעברו הרשעה יחידה. חרף העובדה כי החלו להישמע ראיות בתיק, יש לזקוף לזכותו את העובדה כי הודה בכתב אישום מתוקן ובכך חסך זמן שיפוטי רב.",טיעוני ההגנה
"תפ""ח 41585-03-16","הנאשם איננו מבקש כי בית המשפט ישתמש בסמכות המוקנית לו לחרוג ממתחם העונש ההולם בשל שיקולי שיקום, אף על פי שעיון בתסקיר מעלה כי אכן קיים סיכוי גדול להליך שיקומי בעניינו. לטענת הסנגור, הנאשם עצור מזה כשנה ומבין כי הליך שיקום ראוי שייערך בין כותלי הכלא יצריך תקופה של לפחות 9 חודשים, ועל כן הוא סבור כי יש לאפשר לו הליך שיקומי, שיתחיל מיד עם מתן גזר הדין.",טיעוני ההגנה
"תפ""ח 41585-03-16","באשר למיקום עונשו של הנאשם בתוך המתחם טוען הסניגור כי את עונשו יש לקבוע כ- תקופה של עד שנתיים מאסר בפועל, תקופה הולמת וראויה בשים לב לפסיקה, למתחם אליו הפנה, לתסקיר שירות המבחן, לנכונותו של הנאשם לעבור הליך טיפולי ולעובדה כי לא נגרם נזק פיזי למתלוננים.",טיעוני ההגנה
"תפ""ח 41585-03-16","הסנגור מבקש להימנע מפסיקת פיצוי למתלוננים, מאחר ולא הוכח כי נגרם להם נזק ולא הוגשה כל ראייה לעניין זה.",טיעוני ההגנה
"תפ""ח 41585-03-16","הסניגור מוסיף וטוען כי יש לדחות את עתירת המאשימה לחילוט הרכב. לטענתו, הטיעון אותו מעלה המאשימה, לפיו קיים קשר הדוק בין הרכב לבין ביצוע העבירה, הינו טיעון לא רלוונטי שכן רובם של הנאשמים מסתייעים ברכבם לביצוע עבירות. לחלופין, מבוקש כי במידה ויוחלט הרכב ימנע בית המשפט מהטלת פיצוי או קנס.",טיעוני ההגנה
"תפ""ח 41585-03-16","בתגובה לפסיקה שהגיש הסניגור ביקש בא כוח המאשימה להפנות לכך כי בפסק הדין בעניין בן הרוש, אליו הפנה הסניגור, דובר על הסדר טיעון מקל שהושג בשל חולשת הראיות ועל כן אין לראות בתוצאת גזר הדין כאמת מידה למדיניות הענישה הנהוגה. עוד ציין בא כוח המאשימה, כי בעניין מלאחי נטען כי מדובר בפסק דין ישן, שאינו משקף את רמת הענישה הנהוגה, מה גם ששם דובר בקטטה בה נזרקו חפצים ונורו יריות משני הצדדים, וכי לא ניתן היה לייחס דווקא לנאשם את הירי שהרג את הקורבן.",טיעוני ההגנה
"תפ""ח 41585-03-16","עוד בתגובה לטיעוניו של הסניגור ביקש בא כוח המאשימה להתנגד לדבריו של הסניגור כאילו מדובר בירי שכוון לקירות. הוא ציין כי טיעון זה נוגד את המוסכם ואת האמור בכתב האישום. יתרה מכך ציין, כי חלק מן היריות פגעו במעקה המרפסת, שמאחוריו שכבו המתלוננים.",טיעוני ההגנה
"תפ""ח 41585-03-16",הנאשם הביע צער על מעשיו וציין כי בכוונתו לעבור טיפול ולהשתלב בתכנית שיקום. הוא ביקש את התחשבות בית המשפט בגזירת עונשו והבטיח כי לא ישוב על הטעות שביצע.,דברי הנאשם
"תפ""ח 41585-03-16","על פי סעיף 40ב' לחוק העונשין, העיקרון המנחה בענישה הוא עיקרון ההלימה, שמשמעו",דיון והכרעה
"תפ""ח 41585-03-16",קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.,דיון והכרעה
"תפ""ח 41585-03-16","גזירת עונשו של נאשם בגיר מחייבת קביעת מתחם העונש ההולם, בהתאם לעיקרון המנחה, וקביעת העונש המתאים לנאשם בתוך המתחם. במקרים יוצאי דופן, ניתן לסטות מן המתחם לקולא בהסתמך על שיקולי שיקום (סעיף 40ד' לחוק העונשין), או לחומרא, בשל שיקולי הגנה על שלום הציבור (סעיף 40ה' לחוק העונשין).",דיון והכרעה
"תפ""ח 41585-03-16","כשמדובר במי שהורשע בריבוי עבירות, הליך גזירת הדין כולל שלושה שלבים. בשלב הראשון על בית המשפט לקבוע בהתאם לסעיף 40יג לחוק העונשין, האם עבירות אלה מהוות אירוע אחד או כמה אירועים, על פי מבחן ""הקשר ההדוק"" שהתפתח בפסיקה (ע""פ 4910/13 ג'אבר נ. מדינת ישראל [פורסם בנבו] (29.10.2014) וכן ע""פ 1127/13 גברזגיי נ. מדינת ישראל [פורסם בנבו] (15.01.2014) וע""פ 4702/15 עביד נ. מדינת ישראל [פורסם בנבו] (20.04.2016)). אם מדובר בכמה עבירות המהוות אירוע אחד, יקבע בית המשפט מתחם עונש הולם לאירוע כולו ויגזור עונש כולל לכל העבירות בשל אותו אירוע.",דיון והכרעה
"תפ""ח 41585-03-16","בענייננו, אין חולק כי מדובר במספר עבירות, המהוות אירוע אחד לצורך קביעת המתחם ויש לקבוע לגביהן מתחם אחד.",דיון והכרעה
"תפ""ח 41585-03-16","את מתחם העונש ההולם יש לקבוע על פי אמות המידה שנקבעו בסעיף 40ג' לחוק העונשין, שהן הערך החברתי שנפגע מביצוע העבירה, מידת הפגיעה בו, מדיניות הענישה הנהוגה והנסיבות הקשורות בביצוע העבירה, כפי המפורט בסעיף 40ט' לחוק העונשין. את העונש המתאים לנאשם גוזר בית המשפט בהתחשב בנסיבות שאינן קשורות בביצוע העבירה, כמפורט בסעיף 40יא' לחוק העונשין.",דיון והכרעה
"תפ""ח 41585-03-16","האמור לעיל איננו גורע מסמכותו של בית המשפט לשקול נסיבות נוספות הקשורות בביצוע העבירה לשם קביעת המתחם או נסיבות נוספות שאינן קשורות בביצוע העבירה, לשם קביעת העונש המתאים (סעיף 40יב' לחוק העונשין).",דיון והכרעה
"תפ""ח 41585-03-16","מתחם העונש ההולם נקבע על פי הערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.","
מתחם העונש ההולם"
"תפ""ח 41585-03-16","הערך המוגן ומידת הפגיעה בו – מעשיו של הנאשם פוגעים בערך החברתי של שלמות הגוף וחיי אדם, כמו גם בערך של ביטחון הציבור, שמירה על הסדר הציבורי והיכולת לקיים שיגרת חיים תקינה, מבלי שאדם יחוש מאוים במרחב הציבורי, קל וחומר בביתו. מידת הפגיעה בערך של ביטחון הציבור בעבירה מסוג ירי באזור מגורים, הינה מן הגבוהות, נוכח החשש והפחד שמעשים מעין אלה נוטעים בלב אדם מן היישוב, אשר עלול להיקלע לסיטואציה שתביא לאובדן חיי אדם ולפגיעה בחפים מפשע, כאשר כל ""חטאו"" נובע מכך כי נקלע בדרך מקרה לזירת פשע. כך גם מידת הסיכון שיגרם נזק ופגיעה בשלומו ואף בחייו של אדם הינו גבוה, בהתחשב בכך, שהירי מבוצע בלב איזור מגורים.","
מתחם העונש ההולם"
"תפ""ח 41585-03-16","מעובדות כתב האישום, בהן הודה הנאשם, עולה כי הוא פעל על מנת לגרום לפגיעה במתלוננים, באמצעות הירי לעברם. לא ניתן לקבל טענה העומדת בסתירה לאמור. לפיכך, טענת הנאשם בפני שירות המבחן, כאילו התכוון רק להפחיד את המתלוננים, כמו גם הניסיון בטיעונים לעונש לאבחן בין מעשיו של הנאשם לבין מקרים בהם כוון הירי על מנת לפגוע, דינם להידחות ויש בהם מידה מסוימת של אי לקיחת אחריות, וזאת למרות התרשמות שירות המבחן.",הנסיבות הקשורות בביצוע העבירה -
"תפ""ח 41585-03-16","הנאשם תכנן את מעשיו מבעוד מועד. הוא הצטייד ברובה, שתכונותיו מאפשרות לו ירי אוטומטי של מספר גדול של קליעים ולאחר שחנה בפתח ביתם של המתלוננים, הוא צפר מספר פעמים, בכך גרם להם לצאת למרפסת, כך שיהיו חשופים לפגיעה מהנשק. עוד לעניין התכנון, הנאשם החנה את רכבו בצורה שתאפשר לו הימלטות מהירה מהמקום (כשפני הרכב מכוונים כלפי היציאה מן הרחוב.",הנסיבות הקשורות בביצוע העבירה -
"תפ""ח 41585-03-16","הנאשם ירה בנשק אוטומטי, מספר רב של כדורים לעבר המתלוננים, שעמדו על מרפסת הבית, בו שהו באותה עת בני המשפחה, לרבות ילד בן 6. אמנם הכדורים לא פגעו באיש, אולם במעשיו אלה, העמיד הנאשם בסיכון רב את כל הנמצאים בבית ובסביבתו, ואך בנס לא נסתיים האירוע בפגיעה בנפש או בגוף.",הנסיבות הקשורות בביצוע העבירה -
"תפ""ח 41585-03-16","גם עבירות התעבורה שביצע הנאשם, שאינן עומדות אמנם, במרכז האישום, הן מסוג העבירות העלולות לפגוע בציבור, בשלומו ובביטחונו. הנאשם ביצע את עבירות הירי והנשק, כשהוא נוהג ברכב, מבלי שיש לו רישיון נהיגה תקף ועושה שימוש ברכב שאין לו ביטוח תקף או רישיון רכב.",הנסיבות הקשורות בביצוע העבירה -
"תפ""ח 41585-03-16",מדיניות הענישה הנהוגה בעבירות שביצע הנאשם בנסיבותיהן - בית המשפט העליון עמד לא אחת על חומרת התופעה של שימוש בנשק לפתרון סכסוכים. חומרה יתרה מיוחסת לאותם מקרים שבהם השימוש בנשק חם נעשה בתוך שטח עירוני ובסביבת בתי מגורים.,הנסיבות הקשורות בביצוע העבירה -
"תפ""ח 41585-03-16","בע""פ 32/14 עמאש נ' מדינת ישראל [פורסם בנבו] (17.9.2015) קבע בית המשפט העליון את הדברים הבאים: ",הנסיבות הקשורות בביצוע העבירה -
"תפ""ח 41585-03-16","בע""פ 6924/12 בעארני נ' מדינת ישראל [פורסם בנבו] (29.10.2013) נקבע:",הנסיבות הקשורות בביצוע העבירה -
"תפ""ח 41585-03-16","""רבות נכתב ונאמר על התופעה, אשר למרבה הצער הולכת ומתרחבת במקומותינו, של שימוש בכלי נשק קרים וחמים לשם יישוב מחלוקות וסכסוכים, וכפי שציין חברי, השופט י' דנציגר בעניין חנוכייב, פסקה 42, ""אל לו לבית המשפט להישאר אדיש לתופעת תת-תרבות הסכין ..., אשר פשתה בקרבנו ... בתי המשפט מצווים להחמיר עם מי שלקח לידו כלי משחית כסכין במטרה ברורה לפצוע אדם אחר ומתוך הבנה לתוצאות הקשות האפשריות למעשיו"". (וראו גם, ע""פ 6412/10 לוי נ' מדינת ישראל [פורסם בנבו] (19.7.2011); ע""פ 8675/09 דיגנקוב נ' מדינת ישראל [פורסם בנבו] (21.1.2011); ע""פ 1558/08 פרטוש נ' מדינת ישראל [פורסם בנבו] (29.10.2008); ע""פ 925/07 חדד נ' מדינת ישראל [פורסם בנבו] (18.6.2008)).""",הנסיבות הקשורות בביצוע העבירה -
"תפ""ח 41585-03-16","בע""פ 875/12 אבו טהה נ' מדינת ישראל [פורסם בנבו] (7.1.2013) סקר כב' השופט י' עמית את רמת הענישה שהתווה בית המשפט העליון בעבירות של חבלה בכוונה מחמירה ושל החזקת נשק וירי באזור מגורים. כך למשל, בע""פ 1552/08 פרטוש נ' מדינת ישראל [פורסם בנבו] (29.10.2008) נקבע כי רף הענישה המקובל בעבירות עין אלה נע בין חמש וחצי שנות מאסר לבין תשע שנות מאסר. בע""פ 3573/08 עוואדרה נ' מדינת ישראל [פורסם בנבו] (13.4.2010) שב בית המשפט העליון ואישר את רף הענישה המקובל אשר נקבע בעניין פרטוש.",הנסיבות הקשורות בביצוע העבירה -
"תפ""ח 41585-03-16",עוד קבע בית המשפט העליון בעניין עוואדרה את הדברים הבאים:,הנסיבות הקשורות בביצוע העבירה -
"תפ""ח 41585-03-16","בעניין אבו טהה דובר במערערים אשר הורשעו בעבירות של קשירת קשר לפשע, חבלה בכוונה מחמירה, החזקת נשק וירי באזור מגורים. העבירות בוצעו על רקע סכסוך בין משפחות. כאמור מעלה, בית המשפט העליון הפנה לפסק הדין בעניין עוואדה, תוך שהוא מוסיף להלן:",הנסיבות הקשורות בביצוע העבירה -
"תפ""ח 41585-03-16","עוד ניתן ללמוד, בנוגע למדיניות הענישה הנהוגה בעבירות מסוג זה, דברים שקבע בית המשפט העליון בע""פ 5753/04 מדינת ישראל נ' רייכמן [פורסם בנבו] (7.2.2005):",הנסיבות הקשורות בביצוע העבירה -
"תפ""ח 41585-03-16","עיינתי בפסיקה אליה הפנו הצדדים כמו גם בפסקי דין נוספים. לאחר שקלול כל האמור לעיל, אנו סבורים כי מתחם העונש ההולם את העבירות שביצע הנאשם, נע בין 4 ל-7 שנות מאסר בפועל.",הנסיבות הקשורות בביצוע העבירה -
"תפ""ח 41585-03-16","ככלל, קביעת עונשו של נאשם תיעשה בתוך המתחם, אלא אם כן ישנן נסיבות המצדיקות סטייה ממנו. במקרה דנן, בהעדר נסיבות כאלה יש לגזור את העונש בתוך המתחם.",העונש הראוי לנאשם: 
"תפ""ח 41585-03-16",העונש הראוי לנאשם נקבע על פי הנסיבות שאינן קשורות בביצוע העבירות.,העונש הראוי לנאשם: 
"תפ""ח 41585-03-16","בין הנסיבות הללו, יש למנות את נסיבות חייו הקשות של הנאשם שבפנינו, כפי שהן מובאות בתסקיר ובטיעוניו של הסניגור. המדובר בבחור צעיר, אשר מילדותו נאלץ להתמודד עם מציאות חיים משפחתית לא פשוטה, גדל בבית סבו וסבתו, ללא דמות אב ואם, ונרתם לסייע בפרנסת המשפחה, מאמץ שפגע הן בלימודיו והן בשירותו הצבאי.",העונש הראוי לנאשם: 
"תפ""ח 41585-03-16","על פי האמור בתסקיר, הנאשם מגלה אמפטיה כלפי המתלוננים, נוטל אחריות מלאה על מעשיו ומכיר בחומרתם (הגם, שכאמור, שולל הוא כוונה פגוע במתלוננים). הנאשם הביע בפני שירות המבחן נזקקות טיפולית ונכונות ורצון להשתלב בהליך טיפולי, אף שהוא מודע לכך שיהיה עליו לרצות עונש מאסר, ואף מבקש כי משך המאסר שייגזר יאפשר לו השלמת תכנית טיפולית-שיקומית שתסייע בידיו לחזור לחיים תקינים ונורמטיביים.",העונש הראוי לנאשם: 
"תפ""ח 41585-03-16","עוד עומדת לזכותו של הנאשם הודאתו במיוחס לו,  הודאה שניתנה אמנם בשלב מתקדם יחסית של ההליך, אך משקפת את נכונותו להכיר בחטאיו והיא תרמה  לחיסכון בזמן שיפוטי ובזמנם של העדים שטרם העידו.",העונש הראוי לנאשם: 
"תפ""ח 41585-03-16","מנגד, לחובת הנאשם, עומדת הרשעתו הקודמת בעבירות גניבה, ניסיון להונאה בכרטיס חיוב, כניסה למגורים/תפילה לבצע עבירה, הונאה בכרטיס אשראי והפרת הוראה חוקית. בגין עבירות אלה הוא נדון ל-8 חודשי מאסר מאחורי סורג ובריח, אותם סיים לרצות זמן לא רב לפני שביצע את העבירות הנדונות בהליך זה. עיננו הרואות כי הנאשם לא הפנים את המסר מהסתבכותו בהליך הפלילי הקודם ושב לבצע עבירות שהינן עבירות חמורות יותר.",העונש הראוי לנאשם: 
"תפ""ח 41585-03-16","בנסיבות אלה, אנו סבורים כי יש לגזור את עונשו של הנאשם בצדו הבינוני נמוך של המתחם ולגזור עליו עונשים כדלקמן:",העונש הראוי לנאשם: 
"תפ""ח 41585-03-16","5 שנות מאסר בפועל, שימנו מיום מעצרו של הנאשם, 3.3.2016.",העונש הראוי לנאשם: 
"תפ""ח 41585-03-16","12 חודשי מאסר על תנאי, למשך 3 שנים, והתנאי הוא שלא יעבור במהלך תקופה זו כל עבירת אלימות או נשק מסוג פשע .",העונש הראוי לנאשם: 
"תפ""ח 41585-03-16","6 חודשי מאסר על תנאי, למשך 3 שנים, והתנאי הוא שלא יעבור במהלך תקופה זו כל עבירת נשק או אלימות מסוג עוון, לרבות איומים.",העונש הראוי לנאשם: 
"תפ""ח 41585-03-16",פסילה מלקבל או להחזיק רישיון נהיגה למשך 6 חודשים.,העונש הראוי לנאשם: 
"תפ""ח 41585-03-16",6 חודשי פסילה על תנאי למשך שנתיים.,העונש הראוי לנאשם: 
"תפ""ח 41585-03-16","פיצוי לכל אחד מן המתלוננים (איהאב בשיר ועראד בשיר) בסך 5,000 ₪.",העונש הראוי לנאשם: 
"תפ""ח 41585-03-16",הפיצוי ישולם עד ליום 1.7.17.,העונש הראוי לנאשם: 
"תפ""ח 41585-03-16","באשר לעתירה להורות על חילוט הרכב - בחינת ""מהותה ועוצמתה של הזיקה"" בין העבירה לבין מכוניתו של הנאשם, מלמדת כי העתירה לחילוט הרכב הינה מוצדקת. אמת המידה היא במהותה ובעוצמתה של הזיקה בין החפץ לבין העבירה ובחומרתה של העבירה (ראה ע""פ 4148/92 מועד נ' מדינת ישראל [פורסם בנבו] (22.9.1994). בעניינו קיימת זיקה ברורה וישירה בין העבירות לבין הרכב. הרכב היה כלי ישיר לביצוע העבירות כולן, הן אלה הקשורות לנשיאת הנשק והובלתו והירי לעבר המתלוננים והן עבירות התעבורה, ובלעדיו לא היו יכולות אלה להתבצע (ראה גם ע""פ 1000/15 אבו אלחווה נ' מדינת ישראל [פורסם בנבו] (3.7.2015), וע""פ 2963/13 מדינת ישראל נ' פלוני [פורסם בנבו] (10.2.2014)). בנסיבות אלה אמליץ לחברי לקבל את הבקשה ולהורות על חילוט הרכב מסוג הונדה סיוויק שמספרו 3017617.",העונש הראוי לנאשם: 
"תפ""ח 41585-03-16","נוכח נכונותו של הנאשם להשתלב בהליך טיפולי וההמלצה בתסקיר שירות המבחן, אנו ממליצים לשב""ס לשלב את הנאשם בתכנית טיפולית שתתאים לצרכיו, והכל בהתאם לנהלי שב""ס.",העונש הראוי לנאשם: 
"תפ""ח 41585-03-16",הודעה זכות ערעור לבית המשפט העליון בתוך 45 יום מהיום.,העונש הראוי לנאשם: 
"תפ""ח 41585-03-16","ניתן והודע היום כ""ג אדר תשע""ז, 21/03/2017 במעמד הנוכחים.   ",העונש הראוי לנאשם: 
"תפ""ח 41585-03-16",הוקלד על ידי עדן ונדר,"סאאב דבור, שופט"
"תפ""ח 41585-03-16",נוסח מסמך זה כפוף לשינויי ניסוח ועריכה,אסתר הלמן 54678313
"תפ""ח 41585-03-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",אסתר הלמן 54678313
