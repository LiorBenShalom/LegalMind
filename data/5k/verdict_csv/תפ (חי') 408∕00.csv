verdict,text,part
תפ (חי') 408∕00,"הרכב כב' השופטים:ב מ. לינדנשטראוס - נשיא [אב""ד]",בפני 
תפ (חי') 408∕00,"                                   ס. ג'ובראן, שופט",בפני 
תפ (חי') 408∕00,"                                    מ.נאמן, שופט",בפני 
תפ (חי') 408∕00,תאריך:נ 13/06/2001,בפני 
תפ (חי') 408∕00,סלים בן סעיד עבד אל ראזק,פ. 408/00:נ
תפ (חי') 408∕00,מאג'ד בן אדם סרחאן,פ. 408/00:נ
תפ (חי') 408∕00,סלים בן סעיד עבד אל ראזק,פ. 408/00:נ
תפ (חי') 408∕00,מאג'ד בן אדם סרחאן,פ. 408/00:נ
תפ (חי') 408∕00,"גזר דין זה מתייחס לששת התיקים הפליליים 408/00 עד 413/00 (7 נאשמים מאבו-סנאן). כל התיקים הסתיימו בהסדרי טיעון שהושגו בין התובעת, באת כח מדינת ישראל, לבין שבעת הנאשמים ובאי כוחם בתיקים אלה. ",גזר דין
תפ (חי') 408∕00,"החלטנו לכבד את הסדרי הטיעון שהושגו כאן, כאשר הנאשמים הודו בעובדות כתבי האישום והביעו חרטה על מעשיהם.",גזר דין
תפ (חי') 408∕00,"הפרשה המתייחסת לתיקים הללו היא פרשה אחת, וכבר החלטנו במועד מוקדם יותר, על איחוד הדיון בתיקים:נ 408/00, 410/00, 411/00 ו- 413/00 (ראה החלטה מיום 13.5.01) .",גזר דין
תפ (חי') 408∕00,"לגבי התיקים הנוספים, 409/00 ו- 412/00, אנו מתייחסים אליהם גם בגזר דין זה, מאחר שעניינם כאמור באותה פרשה, מה גם שהטיעונים לעונש נשמעו ביום 30.5.01, לגבי כל הנאשמים, בהסכמתם, גם יחד. ",גזר דין
תפ (חי') 408∕00,"נאמר כבר בשלב זה, לגבי כל הנאשמים, אזרחי מדינת ישראל:ב כתבי האישום אינם מייחסים, אומנם, לנאשמים פעולה כלשהי בנשק או באלימות, אך חומרת המעשים בהם הודו והסיוע שהושיטו לאוייב, החיזבאללה, במסירת ידיעות ביודעין בכוונה לפגוע בבטחון המדינה, באיסוף החומר המודיעיני, ובמגע עם קרוב משפחתם הפעיל בחיזבאללה מדברת בעד עצמה. פעילות זו, גם אם אינה מלווה בכח הנשק, דייה לסכן באופן ברור ומשמעותי את בטחון המדינה ושלום אזרחיה. מזלם של הנאשמים שנתפסו על ידי השלטונות עוד בתחילת דרכם. עתה ניגש לחלקם המפורט של הנאשמים בפרשה.",גזר דין
תפ (חי') 408∕00,"לגבי הנאשמים סלים בן סעיד עבד אל ראזק, יליד 1956, ומאג'ד בן אדם סרחאן, יליד 1963, שניהם תושבי אבו-סנאן (ת.פ. 408/00):ו",גזר דין
תפ (חי') 408∕00,"נאשמים אלה, עפ""י כתב האישום המתוקן בו הודו, הורשעו על ידינו בקשירת קשר לעבירות, לפי פרק ז', עבירה לפי סעיף 92 לחוק העונשין התשל""ז1977-, במסירת ידיעות ביודעין לאוייב בכוונה לפגוע בבטחון המדינה, עבירה לפי סעיף 111 ו - 29 לחוק העונשין התשל""ז1977-, באיסוף והשגת ידיעות בכוונה לפגוע בבטחון המדינה, עבירה לפי סעיף 112 ו- 29 לחוק העונשין הנזכר לעיל ומגע עם סוכן חוץ, עבירה לפי סעיף 114 ו- 29 לחוק העונשין דלעיל.",גזר דין
תפ (חי') 408∕00,"עבירות אלה הן חמורות מאוד ושני הנאשמים הנזכרים, הם הנאשמים המרכזיים בתיקים שבפנינו. מסתבר, כי לאחר יציאת צה""ל מלבנון, נסעו הנאשמים ובני משפחותיהם לגדר הגבול שבלבנון וזאת במטרה לפגוש את בני משפחותיהם. במועדים שונים בחודש יוני 2000, פגשו שני הנאשמים, כל אחד בנפרד וביחידות את קרוב משפחתם שהיה מוכר להם כפעיל חיזבאללה, והנושא תפקיד בכיר",גזר דין
תפ (חי') 408∕00,"בארגון זה (להלן:נ ג'מאל). ג'מאל הגיע למפגש עם הנאשמים כשהוא מלווה בשומרי ראש, והציג את עצמו בפני כל אחד מהם כגורם בכיר ופעיל בחיזבאללה, האחראי על המבצעים בארגון. ג'מאל הציע להם להתגייס לארגון החיזבאללה, ולבצע פעילות במסגרת הארגון כנגד מדינת ישראל. מסתבר, מתוך כתב האישום בו הודו הנאשמים, כי ג'מאל זה, אחראי על ארגון טרור המקבל סיוע כספי וצבאי מארגון החיזבאללה. ג'מאל הקים את הארגון בלבנון בשנות ה- 90, וביצע פעולות טרור ופיגועים כנגד מדינת ישראל. הארגון גם משמש מעין זרוע מודיעינית של ארגון חיזבאללה.",גזר דין
תפ (חי') 408∕00,"שני הנאשמים הביעו את נכונותם לשקול ולהתגייס לארגון החיזבאללה ולפעול במסגרתו. במעמד זה נתן ג'מאל לכל אחד מהנאשמים בנפרד ובהיחבא, מכשיר טלפון סלולרי לבנוני לצורכי התקשרות בינו לבינם, בנושאים הנוגעים לפעילותם בארגון החיזבאללה.",גזר דין
תפ (חי') 408∕00,"כמו כן מסר ג'מאל לנאשם 1 טלפון סלולרי ישראלי שלו, לצורכי תקשורת ביניהם.",גזר דין
תפ (חי') 408∕00,"בתאריכים שונים, החל מחודש יוני 2000 ועד מעצרם של הנאשמים, הם המשיכו במגעים עם ג'מאל בגדר הגבול, וכן שיחות טלפוניות לתאום המשך פעילותם במסגרת ארגון החיזבאללה. במהלך חודש יוני, באחד המפגשים עם ג'מאל בגדר הגבול, הוא הכיר להם גם את אחד ממלוויו בשם ""יוסף"", שהוצג כפעיל ארגון החיזבאללה. הנאשמים גם קיבלו את מספר הטלפון של יוסף, לצורכי תקשורת בנושאים הנוגעים לפעילותם במסגרת ארגון החיזבאללה. ג'מאל ויוסף הטילו על הנאשמים משימות שונות ובהן מעקב אחרי כל תנועות צה""ל בגבול הלבנון, תנועות חיילים ויציאות מהבסיס של חיילים, מספר החיילים בכלי הרכב, מספר כלי הרכב, מספר חיילי צה""ל בבסיסים ומיקומם של בסיסי צה""ל. את המידע שיאספו כל אחד לחוד, היה על הנאשמים להעביר לג'מאל או ליוסף, באמצעות הטלפון הסלולרי הלבנוני שנמסר להם למטרה זו. ואכן, נאשם מס' 1 הגיע לגדר הגבול והתקשר לג'מאל תוך שהוא מוסר לו על מחסומי צבא באדמית ובמקומות אחרים. כמו כן דיווח על שעת היציאה לסיור ושעת החזרה מן הסיור של החיילים, מספרם, מספר כלי הנשק שלהם וכן על הצורה החיצונית של הבט""שית. נאשם 2 שוחח גם הוא עם ג'מאל ומסר לו מידע לגבי כוחות צה""ל באיזור. ג'מאל ויוסף גם ביקשו מהנאשמים לגייס חוליות מערביי ישראל לחיזבאללה. נאשם 2 אכן פנה לכאמל חביישי (הנאשם בת.פ. 410/00) כדי לגייסו, אך כאמל חביישי לא סמך עליו וסרב, ואילו נאשם 1, גייס אותו (את כאמל חביישי) וכן גייס גם את אחמד מחמוד סרחאן (הנאשם בת.פ. 411/00). על שני הנאשמים הוטלו גם משימות נוספות של הנחת מטעני חבלה בטרמפיאדות של חיילים וכן סוכם כי ג'מאל ויוסף יעבירו לנאשם 1 את המטענים וילמדו אותו איך להפעילם, וכן הוטלו על נאשם 2, משימות של ביצוע פיגוע בתוך מחנה צבאי. ",גזר דין
תפ (חי') 408∕00,"למרבה המזל, נעצרו הנאשמים מבעוד מועד, מבלי שהצליחו לבצע את זממם ולמלא אחר מצוותם של מגייסיהם ג'מאל ויוסף.",גזר דין
תפ (חי') 408∕00,"ב""כ הנאשמים לא חסכו מאמץ כדי להביא בפנינו דרגות ענישה של בתי משפט צבאיים ואזרחיים שבהם היתה רמת ענישה נמוכה במקרים דומים. כמו כן הבליטו הסניגורים, את נסיבותיהם האישיות של כל אחד מהנאשמים. הנאשמים בדברם האחרון לפני גזירת הדין, הביעו חרטה וביקשו את רחמי בית המשפט.",גזר דין
תפ (חי') 408∕00,"התביעה ביקשה במקרה זה, להטיל על הנאשמים עונש מאסר שלא יעלה על 11 שנה לגבי נאשם מס' 1, בצרוף מאסר על תנאי, ו- 10 שנות מאסר לגבי נאשם מס' 2 בצרוף מאסר על תנאי, וזאת בעקבות הסדר טיעון שהשיגה עם הסניגורים. הסניגורים, מאידך, יהיו רשאים לטעון לעונש קל מזה.",גזר דין
תפ (חי') 408∕00,"מסכימים אנו עם התובעת כי ארגון חיזבאללה הוא ארגון טרור ששם לו למטרה להשמיד את מדינת ישראל, וכי קשירת קשר וכריתת ברית עם ארגון כזה על ידי אזרחי מדינת ישראל, ראוי לתגובה עונשית מחמירה, שיהא בה כדי להרתיע גם את הנאשמים שבפנינו וגם נאשמים פוטנציאלים אחרים.",גזר דין
תפ (חי') 408∕00,"לא התעלמנו גם מהעובדה כי נאשם 1 פעל ממניעים לאומניים גרידא, ואילו נאשם 2, רצה לשלב בפעילותו גם סחר בסמים. מכל מקום, הנסיבות האישיות של הנאשמים, מתגמדות נוכח חומרת העבירות כאן.",גזר דין
תפ (חי') 408∕00,"מדינת ישראל מצוייה במצב בטחוני רגיש. על כך אין בוודאי חולק. חיי אזרחיה, וביניהם זקנים נשים וטף, נמצאים בסכנה מתמדת כתוצאה מפעילותם הרצחנית של ארגוני הטרור למיניהם. כאשר קיימת סכנה לציבור כולו, חובה עלינו גם לתת דעתנו לגורם ההרתעה בענישה, כפי שציינו קודם, והכל מתוך רצון לעקור מן השורש תופעות דומות. אזרחי המדינה, מכל הדתות ועדות, זכאים לחיות יחד, זה בצד זה, בבטחון מלא, וכל מי שסבור שניתן בכח הזרוע, בכוחו של הנשק להטיל אימה  על אזרחי המדינה, ובתוכם על חיילי צה""ל המופקדים על בטחונה, יצטרך להבין כי צפוי לו עונש שיש בו יסוד משמעותי של הרתעה. לא התעלמנו מיסוד החרטה שגילו הנאשמים לאחר מעשה והבעת הצער ששמענו מצידם. המעשים שנעשו, ולמרבה המזל המעשים שנמנעו, מצביעים כמאה עדים על הסיכון העצום שהיה בפעילותם של נאשמים אלה בשירות ארגון ששם לו למטרה להכחיד את מדינת ישראל, מדינה שהנאשמים הם אזרחיה.",גזר דין
תפ (חי') 408∕00,"הפסיקה שאליה הופנינו על ידי הסניגורים, היא מקלה מאוד ולא התרשמנו שהמקרה שבפנינו ראוי לענישה כזו. מקרה מקרה ונסיבותיו, ואין לעשות כאן הכללה כאשר בכל מקרה קיימות נסיבות מיוחדות, הן לקולא והן לחומרא.",גזר דין
תפ (חי') 408∕00,"בהתחשב בכל הנימוקים, כולל חומרת המעשים ונסיבותיהם האישיות, מחליטים אנו לגזור על נאשם 1 עונש מאסר של 12 שנים, מתוכם יהיו 9 שנים לריצוי בפועל בניכוי תקופת מעצרו מיום 19.10.00, ואילו שאר העונש יהיה מאסר על תנאי למשך שלוש שנים מתום ריצוי עונש המאסר בפועל, והתנאי הוא על העבירות בהן הורשע הנאשם בתיק זה, או כל עבירה כנגד בטחון המדינה.",גזר דין
תפ (חי') 408∕00,"על נאשם 2, שחלקו במידת מה בלבד קטן יותר מחלקו של נאשם 1, עפ""י העובדות בהן הודו הנאשמים, גוזרים אנו עונש מאסר של 11 שנים, שמתוכם יהיו 8 שנים לריצוי בפועל, בניכוי תקופת מעצרו מיום 19.10.00, ואילו שאר העונש יהיה מאסר על תנאי למשך שלוש שנים מתום ריצוי עונש המאסר בפועל, והתנאי הוא על העבירות בהן הורשע הנאשם בתיק זה, או כל עבירה כנגד בטחון המדינה.",גזר דין
תפ (חי') 408∕00,"נאשם זה הוא אחיו של הנאשם מאג'ד סרחאן, הנזכר לעיל (נאשם מס' 2 בת.פ. 408/00). נאשם זה הורשע על ידינו עפ""י הודאתו ובהתאם להסדר טיעון עם התביעה, בעבירה של מגע עם סוכן חוץ, עבירה לפי סעיף 114 לחוק העונשין התשל""ז1977-, קשירת קשר לאיסוף ידיעות והעברת ידיעות לאוייב בכוונה לפגוע בבטחון המדינה, עבירה לפי סעיף 92 ו- 111 (אמצע) ו- 112(ב) לחוק העונשין הנ""ל, וכן בעבירה של איסוף ומסירת ידיעות לאוייב בכוונה לפגוע בבטחון המדינה, עבירה לפי סעיף 111 (אמצע) ו- 112(ב) לחוק העונשין הנ""ל. ",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"נאשם זה, שגם הוא תושב אבו-סנאן נפגש באיזור גדר הגבול בין ישראל ללבנון עם בני משפחתו. שם הוא פגש את ג'מאל, אשר הציג את עצמו בתור חבר בארגון החיזבאללה. יחד עם ג'מאל היו אנשים נוספים המשתייכים לחיזבאללה ואשר משמשים כשומרי ראשו של ג'מאל, ואדם נוסף שהציג את עצמו כפעיל חיזבאללה בשם יוסף, העובד עם ג'מאל. הזכרנו כבר את ג'מאל ואת יוסף כאשר סקרנו את ההאשמות בהן הודו הנאשמים סלים בן סעיד עבד אל ראזק ומאג'ד בן אדם סרחאן. אותו ג'מאל נתן לאחיו של הנאשם (מאג'ד) מכשיר טלפון לבנוני ומספר טלפון לתקשורת ביניהם, ועל כך סיפר מאג'ד לאחיו הנאשם שבפנינו. למחרת התקשר הנאשם לאותו ג'מאל וגם נסע לפגוש אותו יחד עם בני משפחה נוספים. הנאשם ביקש מג'מאל להשיג לו אקדח, וג'מאל הבטיח להביא לו אותו. הנאשם המשיך בקשר הטלפוני עם ג'מאל, ובמהלך השיחות הציע לו האחרון להתגייס לחיזבאללה. סוכם גם כי הנאשם ייסע לחו""ל ויפגוש שם את ג'מאל, לתאום המשך הפעילות בחיזבאללה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"במהלך חודש יוני 2000, המשיך הנאשם לשוחח בטלפון עם ג'מאל וגם עם יוסף. באחת ההזדמנויות באותו חודש, התקשר הנאשם ליוסף, ובשיחה זו ביקש יוסף מהנאשם, לאסוף עבורו מידע על בסיסי צה""ל מראש הנקרה עד מזרחית לערב אל-ערמשה, הנאשם הסכים ונסע לאיזור, ובעקבות ביקורו שם, דיווח על מיקומם של שני בסיסי צה""ל, סדרי השמירה בהם, מגדל השמירה",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"באחד הבסיסים ואופן הכניסה אליו. לאחר מעצרם של אחיו וחברו, סלים עבד אל ראזק, התקשר הנאשם לאחיו של ג'מאל המתגורר בעזה והודיע לו על המעצר, תוך בקשה כי ג'מאל יפסיק להתקשר אליהם.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"התביעה ביקשה במקרה זה, להטיל על הנאשם עונש מאסר בפועל של 4.5 שנים, בצרוף מאסר על תנאי. התביעה הסכימה כי בא כח הנאשם יהיה רשאי לטעון לעונש קל יותר. בסיכומיה, הסבירה התובעת, כי הנאשם הוא אזרח מדינת ישראל, ופעילותו מהוה בגידה במדינה, בגידה שנעשתה בתקופה של קיום פעולות איבה, ומכאן החומרה הרבה של מעשיו. עוד ציינה התובעת כי מעשים כגון אלה, פוגעים גם במרקם העדין של החברה הישראלית. התביעה הסכימה להגביל את עונש המאסר בפועל, וזאת בהתחשב בנסיבות האישיות של הנאשם, בגילו ובחלקו בפרשה, וזאת אף כי העונשים המיירבים עפ""י החוק, חמורים לאין שיעור. לא נעלם גם מעינינו כי למזלו של הנאשם הוא נעצר, וכך לא מומש הקשר בינו לבין ג'מאל ויוסף מארגון החיזבאללה במלואו, ונמנעה בכך סכנה קשה לבטחון המדינה ותושביה. כבר ציינו קודם את החומרה הרבה שיש לראות בשיתוף פעולה עם ארגון החיזבאללה, ארגון טרור ששם לו למטרה לפגוע באופן חמור ומשמעותי בבטחון מדינת ישראל ותושביה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הסניגור העלה בטיעוניו לעונש את הנסיבות המקלות, ובהן הודאתו באשמה, שיתוף הפעולה של הנאשם עם השלטונות לאחר מעצרו. כמו כן ציין את חרטתו הכנה. הסניגור היפנה את תשומת ליבנו גם לענישה קלה במקרים אחרים של הערכאה הצבאית והאזרחית.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"מקרה מקרה ונסיבותיו, ואין להקיש ממקרה אחד שהסתיים בעונש קל, גם על מקרה אחר, מה גם שרמת הענישה בעבירות מכגון אלה, שבהן הורשע הנאשם, משתנות עם הזמן, וככל שהמצב הבטחוני מחמיר יותר והסכנה לשלומם של אזרחי המדינה גדלה, כך יש להתייחס גם לערך המרתיע הקיים בענישה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"אין להקל ראש בעבירות בהן הורשע הנאשם, והנסיבות האישיות, כולל הודאתו של הנאשם, מתגמדות נוכח חומרת העבירות שבהן הורשע הנאשם על יסוד הודאתו. הנאשם הוא אזרח המדינה, וחב חובת נאמנות למדינה, ובדרך בה נקט, יש משום פגיעה גם במרקם היחסים העדין הקיים בין האוכלוסיות השונות החיות במדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"בהתחשב בכל הנימוקים לקולא ולחומרא, כולל החרטה של הנאשם, גוזרים אנו עליו עונש מאסר של 6 שנים שמתוכם יהיו 4 שנים לריצוי בפועל, בניכוי תקופת מעצרו, מיום 31.10.00, ואילו שאר העונש יהיה מאסר על תנאי למשך שלוש שנים מתום ריצוי עונש המאסר בפועל, והתנאי הוא על העבירות בהן הורשע הנאשם בתיק זה, או כל עבירה כנגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לגבי הנאשם אחמד מחמוד בן אדם סרחאן, יליד 1973 מאבו-סנאן (ת.פ. 411/00):ו",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"נאשם זה הוא אחיהם של הנאשמים איברהים סרחאן (התייחסנו אליו קודם בת.פ. 413/00) ומאג'ד סרחאן (התייחסנו אליו קודם בת.פ. 408/00). נאשם זה, בתחילת חודש יוני, נסע עם בני משפחתו לגדר הגבול בצפון על מנת לפגוש את בני משפחתו מהצד הלבנוני. במפגש זה, פגש הנאשם את קרוב משפחתו ג'מאל, אשר הציג את עצמו בפניו כפעיל בארגון החיזבאללה. הנאשם נענה לקריאתו של ג'מאל להתגייס לארגון ולפעול במסגרתו כנגד מדינת ישראל. כאשר הציע ג'מאל לנאשם לתת לו אקדח, הסכים זה לקבל אותו וסוכם ביניהם כי האקדח יימסר לנאשם במפגש הבא שיהיה ביניהם. באותו מפגש סוכם גם, כי הנאשם יצא לטורקיה או לגרמניה, על מנת ששם יתכננו את מסגרת הפעילות הנדרשת של הנאשם, כחבר בארגון החיזבאלה. ג'מאל אמר לנאשם כי מימון הנסיעה יהיה על חשבון הארגון. ג'מאל נתן לנאשם באותו מעמד, מספר טלפון לתקשורת ביניהם. לאחר מפגש זה, שוחח הנאשם עם בן כפרו סלים עבד אל ראזק, שהוא פעיל בחיזבאללה, והאחרון הציע לו להתגייס לארגון ולפעול במסגרתו, והנאשם הסכים לכך. זמן קצר לאחר המפגש עם ג'מאל, מפגש שהוזכר כבר קודם, נסע הנאשם יחד עם סלים עבד אל ראזק, לגדר הגבול, על מנת להמשיך במגעים עם ג'מאל, וזאת במסגרת הגיוס שלהם לחיזבאללה. עקב כוחות צה""ל שהיו ",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"במקום, נמנע המפגש הנוסף. הנאשם גם קיים שיחה טלפונית עם ג'מאל, במהלכו סוכם כי הוא יצא לטורקיה או לגרמניה, לאימונים צבאיים שמטרתם קידום פעילותו במסגרת ארגון החיזבאללה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הנאשם הודה בעובדות כתב האישום והורשע על פיהן, בעקבות הסדר טיעון על פיו העמידה התביעה את העונש על רף של 4 שנות מאסר בפועל ומאסר על תנאי, כאשר ב""כ הנאשם רשאי לטעון לעונש קל מזה המוצע על ידי התביעה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לנאשם זה עבר פלילי, כפי שמופיע בגליון ת1/. התביעה ביקשה להטיל עליו את עונש המאסר של 4 השנים, כאשר היא סבורה, כי הנאשם ראוי לעונש זה, מאחר שבגד במדינתו וקשר את גורלו לארגון טרור. עוד ציינה התובעת בסיכומיה, כי מדובר במעילה באמון, הפוגעת במרקם העדין של החברה בישראל. כן ציינה שהסכמתו של הנאשם להתגייס לחיזבאללה, הוא על רקע לאומני מובהק, שמקורו בשנאה מסוכנת ומפחידה. סניגורו של הנאשם, עו""ד עמאר, הביא מספר דוגמאות של פסקי דין קלים על מקרים אחרים, דומים, לטענתו, וביקש להקל בעונשו. הסניגור הקריא לנו גם מהודאתו של הנאשם כדי להצביע על נסיבות מקלות, וכן הצביע בפנינו על כך, שאשתו של הנאשם ילדה בת ב- 20.8.00. לגבי האקדח נשוא עובדות כתב האישום, טען הסניגור כי האקדח נועד להגנה עצמית, וזאת עקב מצב מתוח מאוד שהיה במועצה המקומית באבו-סנאן. נציין כי עפ""י טיעוני הסניגורים, היו אמורים להתקיים ביום 1.11.00 בחירות בכפר אבו-סנאן, והיו במהלך הבחירות תופעות של אלימות קשה והטלת אימה על התושבים. מכאן שיש לבחון את נסיבות המקרה עפ""י האווירה הכללית ששררה בכפר כאשר הדיעה היתה, שגם המשטרה איננה תורמת את חלקה להשלטת החוק והסדר, והתושבים נאלצים לקחת, בחלקם, את החוק לידיהם.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"גם בהתייחס לנאשם זה, סבורים אנו כי בהטילנו עונש של מאסר, יש לראות לנגד עינינו, חוץ מהנסיבות האישיות גם את יסוד ההרתעה בענישה המחייב הטלת עונש שיהיה בו מסר לציבור על פיו, אל לאדם להתפתות ולהצטרף לארגון עויין למדינה, דוגמת ארגון החיזבאללה. בהתחשב בכל",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הנסיבות, לקולא ולחומרא, גוזרים אנו על הנאשם עונש של 5.5 שנות מאסר, שמתוכם יהיו 3.5 שנים לריצוי בפועל, בניכוי ימי מעצרו, מיום 6.11.00, ואילו שאר העונש יהיה מאסר על תנאי למשך 3 שנים, מתום ריצוי עונש המאסר בפועל, והתנאי הוא על העבירות בהן הורשע הנאשם בתיק זה, או כל עבירה כנגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לגבי הנאשם כאמל בן סאלח חביישי, יליד 1963 מאבו-סנאן (ת.פ. 410/00):נ",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לנאשם זה הרשעות קודמות מרובות בעבירות של החזקת נשק שלא כדין, נסיון לגרום למותו של אדם, ועבירות אלימות, סמים ורכוש. בתיק שבפנינו, הודה הנאשם בעובדות כתב האישום המתוקן, במסגרת הסדר טיעון, והורשע בעבירות של חברות בארגון טרוריסטי (ארגון החיזבאללה) עבירה לפי סעיף 3 לפקודת מניעת טרור תש""ח1948-, קשירת קשר למגע עם סוכן זר, עבירה על סעיפים 114 ו- 92 לחוק העונשין תשל""ז1977-, קשירת קשר לפשע ולאחזקה ונשיאת נשק, עבירה על סעיף 499 + 144(א) +(ב) לחוק העונשין תשל""ז1977-.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"מסתבר כי נאשם זה, הוא חברו של סלים עבד אל ראזק (ראה לגבי נאשם זה בת.פ. 408/00 דלעיל) בן כפרו, אשר התגייס בתחילת חודש יוני 2000 לארגון החיזבאללה, והנאשם ידע זאת. סלים עבד אל ראזק, פנה אל הנאשם והציע לו גם להתגייס לארגון החיזבאללה. הנאשם הסכים לאחר התלבטות להתגייס לארגון. לאחר שהוא גוייס לארגון החיזבאללה על ידי חברו הנזכר לעיל, יצאו השניים מאבו-סנאן כדי לשוחח בטלפון עם ג'מאל, פעיל החיזבאללה מלבנון, אך הנסיעה לצורכי השיחה בטלפון, לא יצאה לפועל, עקב תקלה במכוניתו של סלים עבד אל ראזק. הנאשם, יחד עם סלים קשרו קשר לקבל לרשותם נשק ממפעיליהם בארגון החיזבאלה. סלים עבד אל ראזק העלה בפני הנאשם את הרעיון כי ישתמשו בנשק שיקבלו בעתיד, לחיסול תושבי אבו-סנאן, החשודים בשיתוף פעולה עם ישראל, והשניים גם שוחחו על כך, תוך העלאת שמותיהם של משתפי הפעולה. ",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"כאמור, הנאשם הודה בעובדות כתב האישום, בכך שהתגייס לארגון החיזבאללה, קשר קשר עם סלים עבד אל ראזק, לקבלת נשק מהארגון ולעשות בו שימוש ופגיעה במשתפי הפעולה בכפרו, וקשר קשר עם סוכן זר, כדי לפגוע בבטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"ציינו כבר קודם את העובדה שלנאשם עבר פלילי. שיחק לו מזלו של הנאשם והוא נעצר כמו גם אחרים בפרשה זו, ובכך נמנעה פגיעה קשה מאוד בנפש וברכוש. גם במקרה זה, נמצא בפנינו אזרח מדינת ישראל שבגד במדינתו וכרת ברית עם אוייב דוגמת ארגון החיזבאללה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"בצדק ציינה התובעת, כי הנאשם פעל בתקופה בה התקיימו פעולות איבה, עם ארגון החיזבאללה. המדינה, במסגרת הסדר הטיעון לעונש, ביקשה להטיל על הנאשם, עונש מאסר של 4 שנים ומאסר על תנאי. כמו גם לגבי נאשמים אחרים ציינה התביעה, כי במקרה זה הרף העליון הוא נמוך כתוצאה מהסדר הטיעון אליו הגיעו הצדדים. על פי הסדר זה, רשאי הסניגור של הנאשם, לבקש עונש קל יותר.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"ב""כ הנאשם, עו""ד וקים סלים, אמר לנו כי הנאשם היה עד שנת 96 מכור לסמים. בשנה זו חל מפנה בהתנהגותו ובדרכו, והוא הפך להיות אדם דתי ופרש מהסמים. הוא החל גם במסע לגייס אנשים כדי להילחם במסגרת המסגד בנגע הסמים בכפר. עוד ציין הסניגור כי הנאשם פעל רבות בחוגי הנוער, וסייע לצעירים מוכי סמים, לחזור למוטב.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הסניגור גם ציין, שהיו הזדמנויות קודמות שבהן הנאשם סרב להצטרף לארגון החיזבאללה. ב""כ הנאשם ציין עוד, כי הבחירות באבו-סנאן הן הן שגרמו לנאשם להצטרף לחיזבאללה, לאחר שקודם לכן סרב להצטרף, ומטרתו בהצטרפות היתה רק לצורכי הגנה עצמית, נוכח הבעיות הבטחוניות הקשות שהתעוררו בכפר, במהלך הבחירות. כן ציין הסניגור כי הנאשם הוא אב ל- 4 ילדים, וסובל ממחלות שונות שהחמירו בתקופת המאסר.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"גם סניגור זה כחבריו, הצביע על עונשים מתונים שניתנו בערכאות שונות, בפרשות שלדעתו דומות לפרשה שלפנינו.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"כבר אמרנו קודם לכן, כי כל מקרה נשקל עפ""י נסיבותיו, והענישה היא אינדיוידואלית. במקרה שבפנינו, לא התעלמנו מחזרתו של הנאשם בתשובה לגבי העבירות הפליליות מן העבר, כולל השימוש בסמים, וכן מהנסיבות האישיות, אך יחד עם זאת, סבורים אנו כי על מקרים שבהם אזרח ישראלי מצטרף לארגון עויין ומסוכן דוגמת החיזבאללה, ארגון הפועל באלימות כנגד המדינה ותושביה, יש להטיל עונש שיהיה בו גם יסוד של הרתעה ליחיד ולרבים. הצטרפותו של הנאשם לארגון המזוהה עם אוייבי המדינה כשהוא אזרח ישראלי החב חובת נאמנות למדינתו, מצדיקה התייחסות מחמירה למקרה. גם אם לא נמצה את הדין עם הנאשם, בעקבות הסדר הטיעון שהושג איתו, והרף העליון של הענישה שעליו הסכימו הצדדים, לא נוכל להסתפק בעונש קל במקרה זה, כפי שביקשנו הסניגור המלומד, וכפי שביקשו גם חבריו הסניגורים בפרשיות דומות במקרים שבפנינו.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"מטילים אנו על הנאשם עונש מאסר של 5.5 שנים, שמתוכם יהיו 3.5 שנים לריצוי בפועל, בניכוי תקופת מעצרו מיום 24.10.00, ואילו שאר העונש יהיה מאסר על תנאי למשך 3 שנים מתום ריצוי עונש המאסר בפועל, והתנאי הוא על העבירות בהן הורשע הנאשם בתיק זה, או כל עבירה כנגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לגבי הנאשם תאופיק בן עבד עבדלראזק, יליד 1982 מאבו-סנאן (ת.פ. 409/00):ב",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"נאשם זה הורשע על יסוד הודאתו, בעבירה של מגע עם סוכן חוץ, עבירה על סעיף 114 לחוק העונשין התשל""ז1977-. גם עם נאשם זה, הצעיר מבין הנאשמים (בן 19), הושג הסדר טיעון, על פיו יודה הנאשם בעובדות כתב האישום המתוקן ויורשע על פיהם, יתקבל תסקיר שירות מבחן, ולאחר קבלת התסקיר, יעתרו, התביעה יחד עם ההגנה, להטיל על הנאשם עונש מאסר בפועל במשך שנה",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"אחת מיום מעצרו, וכן מאסר על תנאי ממושך על העבירה בה הורשע, ועל כל עבירה נגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לגבי העובדות בהן הודה הנאשם, נציין, כי הוא תושב הכפר אבו-סנאן ולו קרובי משפחה המתגוררים בלבנון, וביניהם דודו, ג'מאל חסן סלימאן, המוכר לנאשם כפעיל בארגון החיזבאללה. ג'מאל זה נזכר גם בכתבי האישום האחרים שצויינו לעיל, כאחראי על ארגון טרור הקרוי ""אנצראללה"", שהוא ארגון המקבל סיוע כספי וצבאי מארגון חיזבאללה, ומזוהה כתומך החיזבאללה, וכן מעורב בפעולות אלימות. בתחילת חודש יוני 2000, נפגש הנאשם בגדר הגבול עם בני משפחתו הנמצאים בלבנון, וכן עם אותו ג'מאל. ג'מאל, בעת הפגישה היה מלווה במספר אנשים שאינם בני משפחתו, והנמנים על ארגון החיזבאללה. אחד מהמלווים הללו, פנה אל הנאשם וביקש לשוחח עימו ביחידות. האיש הציג את עצמו בפניו כאבו-ניזאר, הפועל בחיזבאללה יחד עם ג'מאל, והציע לו להתגייס לארגון החיזבאללה. באותו מעמד ביקש אבו-ניזאר מהנאשם, להעביר כלי נשק לתוך ישראל, והנאשם סרב מחשש להיתפס ולהסתבך, ואז ביקש ממנו אבו-ניזאר את מספר הטלפון הסלולרי שלו, על מנת שיוכלו להמשיך ולהיות בקשר, והנאשם אכן עשה זאת. אבו-ניזאר גם ביקש מהנאשם, לפעול לגיוס מספר צעירים לפעילות בחיזבאללה, והנאשם הסביר כי ברצונו לראות איך יתפתחו העניינים ביניהם. במהלך המפגש בגדר, ג'מאל נתן לנאשם 300 דולר. ימים מספר לאחר המפגש בגדר, התקשר אבו-ניזאר לנאשם והתעניין לדעת באם פעל לגיוס אנשים לחיזבאללה, והנאשם מסר לו כי לא עשה מאומה. בהמשך התקשר אל הנאשם ג'מאל והציע לו לנסוע לשוודיה או למצרים, על מנת שייפגשו שם ויתאמו את המשך פעילותו של הנאשם במסגרת הארגון. ג'מאל גם הבטיח לנאשם לסדר לו עבודה בחו""ל. הנאשם הבין כי בכוונתו של ג'מאל, להעבירו אימונים לצורך פעילותו בחיזבאללה, והסכים להצעה בכפוף לכך שאביו יאשר לו לנסוע. הנאשם סיפר על ההצעה של ג'מאל לאביו, ולמזלו כי רב, סרב האב לאפשר לנאשם לנסוע לחו""ל. התביעה מסכימה כי על אף החומרה במעשיו של הנאשם, ובסיכון הפוטנציאלי שטמון בו, הרי שבפועל לא הספיק הנאשם לעשות פעילות ממשית כנגד המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הוגש לנו תסקיר אשר סומן א2/, שממנו אנו לומדים שהנאשם מוגבל ביכולותיו, ואשר לפי עדות אביו, למד במסגרת של החינוך המיוחד, עד אשר אביו סידר לו עבודה בקונדטוריה בה עבד.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,שירות המבחן לא הגיש לנו המלצה טיפולית בעניינו. ,לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"התביעה ביקשה להטיל על הנאשם, בהתחשב בכל הנסיבות, עונש מאסר של שנה אחת, וזאת כאמור, עקב גילו של הנאשם, והיקף פעילותו. לנאשם אין עבר פלילי, ובסופו של דבר לא ביצע",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"פעילות כלשהי, לטובת ארגון החיזבאללה. לדעת התביעה, הנתמכת בעניין זה על ידי הסנגוריה, העונש שהוסכם במסגרת הסדר הטיעון של שנת מאסר בפועל ומאסר על תנאי, הוא עונש הולם שיהיה בו כדי להרתיע את הנאשם ונאשמים פוטנציאלים אחרים, ומנגד יאפשר לנאשם לחזור לחיים נורמטיביים בחברה. בית המשפט נתבקש על כן, על ידי ב""כ הצדדים, לכבד את הסדר הטיעון שפורט לעיל. החלטנו לכבד את הסדר הטיעון שהושג בין באי כח הצדדים, וזאת מבלי להתעלם מחומרת העבירה בה הורשע, מחד, ומגילו הצעיר והעובדה שטרם הספיק בפועל לבצע פעילות ממשית כנגד המדינה, מאידך, לכן, אנו גוזרים על הנאשם עונש מאסר של שנתיים וחצי, שמתוכם תהיה שנה אחת לריצוי בפועל בניכוי ימי מעצרו מיום 25.10.00, ואילו שאר העונש יהיה מאסר על תנאי למשך שלוש שנים מתום ריצוי המאסר בפועל,  והתנאי הוא על כל עבירה כנגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לגבי הנאשם בילאל בן אדם סרחאן, יליד 1976 מאבו-סנאן (ת.פ. 412/00):ו",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"גם לגבי נאשם זה הושג הסדר טיעון על פיו הודה הנאשם בעובדות כתב האישום, והתביעה והסנגוריה ביקשו להטיל עליו, עונש של מאסר בפועל של שנה אחת בצרוף מאסר על תנאי. נאשם זה הוא רווק, בן 25, המתגורר עם בני משפחתו בכפר אבו-סנאן. לפני מעצרו היה מובטל והתקיים",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"מקצבת אבטלה. לאורך השנים עסק בעבודות מזדמנות, ולעיתים הצטרף לעיסוקיהם של שאר בני משפחתו, אשר עובדים בדייג (ראה תסקיר שירות המבחן אשר סומן על ידינו א1/).",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,שירות המבחן התרשם לגביו שהוא בעל נתונים נמוכים אשר מתקשה להסביר את התנהגותו. שירות המבחן נמנע מלהגיש המלצה טיפולית בעניינו.,לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"נאשם זה הורשע בעבירה של מגע עם סוכן חוץ, עבירה על סעיף 114 לחוק העונשין התשל""ז1977-. לנאשם קרובי משפחה בלבנון, ובתחילת חודש יוני, הוא נסע יחד עם בני משפחתו לגדר הגבול על מנת לפגוש שם את משפחתו מלבנון. שם פגש הנאשם את ג'מאל אשר הזדהה בפניו כפעיל בארגון",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"החיזבאללה (ג'מאל זה נזכר גם בכתבי האישום האחרים שצויינו לעיל). ג'מאל הציע לו להתגייס לארגון החיזבאללה ולפעול במסגרתו, והנאשם הביע את הסכמתו להתגייס לארגון. הנאשם וג'מאל המשיכו לקיים שיחות טלפוניות, באשר להמשך הפעילות של הנאשם במסגרת הארגון. ג'מאל ביקש להיפגש עם הנאשם בגרמניה או בחו""ל לצורך תאום הפעילות של הנאשם בארגון. הנאשם, בהמשך למגעיו עם ג'מאל בגדר הגבול, פנה לכאמל חביישי (נאשם בת.פ. 410/00 שנזכר לעיל) וסיפר לו על המפגשים שלו עם ג'מאל, וניסה לגייסו לפעילות במסגרת ארגון החיזבאללה. התביעה סבורה, לכן, כי במעשיו של הנאשם, הוא קיים ביודעין מגע עם סוכן חוץ, בכוונה לפגוע בבטחון המדינה, וניסה לגייס את כאמל חביישי, לארגון החיזבאללה. ",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"הנאשם היה בן 24 בעת ביצוע העבירות, אין לו עבר פלילי, וגם על פי עמדת התביעה, הוא לא ביצע פעילות כלשהי לטובת החיזבאללה. לדעת התביעה, העונש של שנת מאסר יחד עם מאסר על תנאי, עליו הוסכם במסגרת הסדר הטיעון, נראה בנסיבות המקרה כעונש הולם שיהיה בו כדי להרתיע את הנאשם הזה ונאשמים פוטנציאלים אחרים, ומנגד, יאפשר לנאשם לחזור לחיים נורמטיביים בחברה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"לא התעלמנו כאן מחומרת העבירה בה הורשע הנאשם, בפרט כאשר ראינו לנגד עינינו, כפי שציינו כבר בהתייחסנו לנאשמים אחרים לעיל, כי ארגון החיזבאללה מסכן סכנה קיומית את המדינה, אזרחיה ותושביה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"מאידך, החלטנו לכבד את ההסדר שהושג בין הצדדים ואנו גוזרים על הנאשם עונש של שנתיים וחצי מאסר, שמתוכם תהיה שנה אחת לריצוי בפועל, בניכוי ימי מעצרו מיום 24.10.00, ואילו שאר העונש יהיה מאסר על תנאי למשך שלוש שנים מתום ריצוי המאסר בפועל,  והתנאי הוא על כל עבירה כנגד בטחון המדינה.",לגבי הנאשם איברהים בן אדם סרחאן (ת.פ. 413/00):ב
תפ (חי') 408∕00,"ניתן היום, כ""ב בסיון תשס""א, (13 ביוני 2001), במעמד הצדדים.",זכות ערעור תוך 45 יום.
תפ (חי') 408∕00,"נאמן, שופט",זכות ערעור תוך 45 יום.
תפ (חי') 408∕00,"ג'ובראן, שופט",זכות ערעור תוך 45 יום.
תפ (חי') 408∕00,"נשיא [אב""ד] ",לינדנשטראוס
תפ (חי') 408∕00,גילה י. / m00408.doc,54678313
תפ (חי') 408∕00,נוסח זה כפוף לשינויי עריכה וניסוח,54678313
