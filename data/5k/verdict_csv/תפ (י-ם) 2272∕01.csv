verdict,text,part
תפ (י-ם) 2272∕01,"ע""י ענף התביעות של משטרת מחוז ירושלים",מדינת ישראל
תפ (י-ם) 2272∕01,"ע""י ב""כ עו""ד ודים שוב (מטעם הסניגוריה הציבורית)",אילייה בן גריגורי חייט
תפ (י-ם) 2272∕01,"נקבע, על-יסוד הודאת הנאשם, כי הנאשם ביצע שתי העבירות שיוחסו לו: עבירת החזקת רכוש החשוד כגנוב - לפי סעיף 413 לחוק העונשין, התשל""ז-1977, ועבירת החזקת תחמושת ואביזר של נשק - לפי סעיף 144(א) סיפא לחוק הנ""ל.",הנאשם
תפ (י-ם) 2272∕01,"בהחלטה מיום 5.2.02 נקבע, על-יסוד הודאת הנאשם, כי הנאשם ביצע שתי העבירות שיוחסו לו בכתב-האישום המתוקן:ב עבירת החזקת רכוש החשוד כגנוב - לפי סעיף 413 לחוק העונשין, התשל""ז-1977, ועבירת החזקת תחמושת ואביזר של נשק - לפי סעיף 144(א) סיפא לחוק הנ""ל.",גזר דין
תפ (י-ם) 2272∕01,"הרכוש הנדון, אשר נתפס בביתו של הנאשם ביום 24.3.99, כלל:ו שני מחשבים אישיים לרבות מסכים ומקלדות, ארנק שכלל מסמכים אישיים של אדם אחר, מכשיר וידיאו ו-49 מחסניות לנשק של צה""ל שבחלקן היו עם  כדורים.",גזר דין
תפ (י-ם) 2272∕01,"הנאשם טען במענה לאישום, כי את מערכות המחשב רכש מאדם פלוני באיזור הפתוח בשוק מחנה יהודה תמורת 3,000 ₪ כל אחת, ואת מכשיר הוידאו - מעובר אורח בשכונת תלפיות. עוד הוא טען בתשובתו לאישום, כי את הארנק מצא ברחוב ולא הספיק להחזירו לבעליו. באשר למחסניות ולתחמושת, מסר הנאשם בישיבת הטיעון, כי אסף אותם בשירות מילואים בשנת 1994, והתכוון להחזירם לרשויות הצבא באחד מ""מבצעי"" צה""ל להחזרת ציוד צבאי.",גזר דין
תפ (י-ם) 2272∕01,"הודאתו של הנאשם, שעל-פיה נקבע כי עבר את העבירות לפי סעיפים 413 ו-144, ניתנה לאחר שמונה לו סניגור ציבורי, ועל-פי ההודאה אישר הנאשם כי היה לו חשד שהפריטים שרכש היו גנובים.",גזר דין
תפ (י-ם) 2272∕01,"ההודאה נמסרה במסגרת הסדר טיעון, שלפיו הוסכם בין הצדדים כי בשלב ראשון ייקבע שהנאשם עבר את העבירות, וכי שאלות ההרשעה וגזר-הדין תידונה במאוחד לאחר קבלת תסקיר משירות המבחן.",גזר דין
תפ (י-ם) 2272∕01,"הנאשם הנו בן שלושים ושלוש נשוי ואב לילדה בת שלוש. הוא עלה ארצה בגפו מרוסיה בשנת 1991, שירת שירות צבאי מקוצר בן כשנתיים, עבד בעבודות אבטחה ושמירה וסיים שלוש שנות לימוד במכללת מעלה אדומים בתחום הנדסאות אלקטרוניקה. מזה כשנה הוא מועסק כטכנאי שרות בחברת בזק.",גזר דין
תפ (י-ם) 2272∕01,"שירות המבחן התרשם, כי לנאשם מערכת ערכים נורמטיבית בבסיסה, וכי העבירות בוצעו מתוך חוסר הפעלת שיקול דעת באשר להשלכות מעשיו.",גזר דין
תפ (י-ם) 2272∕01,"קצינת המבחן המליצה להמנע מהרשעת הנאשם, על-מנת שלא לפגוע בהמשך תעסוקתו בחברת בזק, והציעה כי יוטל עליו צו שירות לתועלת הציבור ללא הרשעה - כסנקציה מוחשית וחינוכית.",גזר דין
תפ (י-ם) 2272∕01,"ב""כ המאשימה עתר להרשעת הנאשם ולהטלת צו שירות לתועלת הציבור, בצד מאסר על-תנאי.",גזר דין
תפ (י-ם) 2272∕01,"הסניגור ביקש לאמץ את עמדת שירות המבחן, ולהמנע מהרשעת הנאשם, על-מנת שלא לפגוע בהמשך עבודתו של הנאשם בחברת בזק ובאפשרויות התעסוקה שלו בעתיד. הוא הציג לבית המשפט שורה של מכתבי הערכה שזכה הנאשם לקבל במהלך עבודתו השנה - הן מהממונים עליו והן מהלקוחות. ב""כ הנאשם הוסיף וטען, כי העבירות בוצעו על-רקע נטייתו של הנאשם לרכוש ולאסוף דברים - חלקם ללא צורך מיידי - ולאחסן אותם בביתו לשימוש עתידי לעת מצוא. באשר למחסניות ולתחמושת, הפנה הסניגור להסבריו של הנאשם, כי מצא אותם במסגרת שירות מילואים בשנת 1994, ואף דיווח למפקדיו על כך, וכי טעה בכך שלא פעל להחזרתם לצה""ל.",גזר דין
תפ (י-ם) 2272∕01,"הלכה היא, ""כי הימנעות מהרשעה אפשרית בהצטבר שני גורמים:נ ראשית, על ההרשעה לפגוע פגיעה חמורה בשיקום הנאשם, ושנית, סוג העבירה מאפשר לוותר בנסיבות המקרה המסויים על הרשעה מבלי לפגוע באופן מהותי בשיקוליי ענישה אחרים"". (ע""פ 2083/96 כתב נ' מדינת ישראל, פ""ד נב(3), 337 בעמ' 342).",גזר דין
תפ (י-ם) 2272∕01,"עוד נפסק, כי את האמצעי של סנקציה ללא הרשעה ""ראוי להטיל רק במקרים יוצאי דופן, שבהם אין יחס סביר בין הנזק הצפוי לנאשם מן ההרשעה לבין חומרתה של העבירה"". (כתב, לעיל, בעמ' 341); וכן ראו:ב ר""ע 432/85 רומנו נ' מדינת ישראל, תקדין עליון, 85(3), תשמ""ה/תשמ""ו-1985, עמ' 737.",גזר דין
תפ (י-ם) 2272∕01,"כך למשל, מהטעמים האמורים הוטל צו שירות לתועלת הציבור ללא הרשעה, על מי שביצע עבירת החזקת אקדח ותחמושת, בת""פ (תל-אביב יפו) 86/97 מדינת ישראל נ' מורטן (תקדין, תק-מח 97(3) 3296); וכך גם הוטל צו שירות לתועלת הציבור ללא הרשעה - על-מנת שלא לפגוע בסיכוייו של נאשם להתגייס לצבא הקבע - על מי שהיה מעורב בתאונת דרכים - שבה נהג ברכב ללא רשיון וללא ביטוח - והתחזה כאחר על-מנת לשבש את החקירה בנושא התאונה. (ע""פ (י-ם) 63/96 אלמליח נ' מדינת ישראל, פסק-דין מיום 15.10.02 שטרם פורסם).",גזר דין
תפ (י-ם) 2272∕01,"ההחלטה בשאלה - אם להרשיע את הנאשם בדין, או שמא להסתפק בסנקציה של שירות לתועלת הציבור ללא הרשעה - אינה קלה.",גזר דין
תפ (י-ם) 2272∕01,"הקושי בהכרעה נובע מחומרת העבירה של החזקת המחסניות והתחמושת, על-רקע הכמות הלא מבוטלת של המחסניות שחלקן היו מלאות בכדורים.",גזר דין
תפ (י-ם) 2272∕01,"עם זאת, בהתחשב בנסיבות ביצוע העבירות כפי שתוארו על-ידי הנאשם ובא-כוחו, בעובדה שמדובר במעידה פלילית ראשונה ויחידה של מי שמנהל אורח חיים נורמטיבי, ובכך שהרשעה בדין עלולה להביא לפיטוריו מהעבודה, וכפועל-יוצא - לפגיעה ממשית בסיכויי תעסוקתו בעתיד, החלטתי כי ניתן להסתפק במקרה הנדון בסנקציה חינוכית ומוחשית של צו שירות לתועלת הציבור ללא הרשעה.",גזר דין
תפ (י-ם) 2272∕01,"על-יסוד האמור לעיל, אני גוזר את דינו של הנאשם, ללא הרשעה בדין, לשירות לתועלת הציבור בהיקף של 250 שעות במסגרת מתנ""ס שמואל הנביא בירושלים, כמפורט בתסקיר שירות המבחן מיום 10.7.02.",גזר דין
תפ (י-ם) 2272∕01,"אם יהיה צורך בשינוי מקום ההשמה, ייעשה הדבר על-ידי שירות המבחן אגב משלוח דיווח לבית המשפט ולב""כ הצדדים.",גזר דין
תפ (י-ם) 2272∕01,זכות ערעור לבית המשפט המחוזי בירושלים תוך 45 יום מהיום.,גזר דין
תפ (י-ם) 2272∕01,המזכירות תשלח עותק מגזר-הדין לשירות המבחן.,גזר דין
תפ (י-ם) 2272∕01,"המחסניות והתחמושת יימסרו לצה""ל, הארנק יוחזר לבעליו ויתר הרכוש יחולט.",גזר דין
תפ (י-ם) 2272∕01,"ניתן היום, ל' בחשון תשס""ג, (5 בנובמבר 2002), בנוכחות ב""כ המאשימה, הנאשם והסניגור.",גזר דין
תפ (י-ם) 2272∕01,נוסח זה כפוף לשינויי עריכה וניסוח,5129371 
