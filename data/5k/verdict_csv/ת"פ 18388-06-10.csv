verdict,text,part
"ת""פ 18388-06-10","בשם הנאשם: בעצמו וע""י ב""כ עו""ד חינאוי ממשרדו של עו""ד עאמר.","נוכחים: בשם המאשימה: עו""ד עידית שדה"
"ת""פ 18388-06-10","הנאשם 1 בתיק זה, ראמי אבו אחמד (להלן: ""הנאשם"") הורשע, על-פי הודאתו בעובדות כתב אישום מתוקן (מיום 4.10.10) בת""פ 18388-06-10 (להלן: ""התיק הראשון""), בעבירות של קשירת קשר לביצוע פשע, לפי סעיף 499(א)(1) לחוק העונשין, התשל""ז-1977 (להלן: ""החוק""); עסקה בנשק, לפי סעיף 144 (ב2) לחוק; נשיאת נשק, לפי סעיף 144 לחוק; החזקת נזק, לפי סעיף 144(א) לחוק; והסתייעות ברכב לביצוע פשע, לפי סעיף 43 לפקודת התעבורה, התשכ""א-1961.",בעניינו של נאשם מס' 1
"ת""פ 18388-06-10","כן הורשע הנאשם, עקב הודאתו בעובדות כתב אישום מתוקן (מיום 15.11.11) בת""פ     21853-02-11 (להלן: ""התיק השני""), בעבירות של קשירת קשר לביצוע פשע, לפי סעיף 499(א)(1) לחוק; סחר וביצע עסקה בנשק (מספר מקרים), לפי סעיף 144(ב2) לחוק; נשיאת נשק (מספר מקרים), לפי סעיף 144 לחוק; ניסיון לסחר ולביצוע עסקה בנשק לפי סעיפים 25 ו-144(ב2) לחוק; והפרת הוראה חוקית (מספר רב של מקרים), לפי סעיף 287(א).",בעניינו של נאשם מס' 1
"ת""פ 18388-06-10","על-פי עובדות כתב האישום בתיק הראשון, הנאשם ונאשם מס' 2, נידאל משעל (להלן: ""נידאל""), קשרו קשר לייבא ולהוביל כלי נשק מן הרשות הפלשתינית (להלן: ""הרש""פ"") לתחומי מדינת ישראל. הנאשם ונידאל נסעו יחדיו לטול כרם, שם הצטייד הנאשם בשני אקדחים, שתי מחסניות ותחמושת, אותם הטמינו השניים במיכל הדלק של רכב הנאשם. השניים נתפסו עם הגיעם למחסום בטחוני ביציאה מטול כרם, בשל ערנות כוחות הביטחון.",בעניינו של נאשם מס' 1
"ת""פ 18388-06-10","באשר לתיק השני, כתב האישום מתאר את חלקו של הנאשם בפרשת נשק מסועפת, בה שימש כסוחר נשק פעיל ועצמאי, אשר קשר קשרי מסחר הדדיים עם באסל מוקטראן (להלן: ""באסל""), אשר הפעיל ארגון של סחר בלתי חוקי בנשק משך חודשים ארוכים.",בעניינו של נאשם מס' 1
"ת""פ 18388-06-10","הנאשם, בהיותו משוחרר בתנאי מעצר בית עקב מעורבותו בתיק הראשון, עסק בסחר בכלי נשק, בתחמושת ובאמל""ח, כמפורט בכתב האישום.",בעניינו של נאשם מס' 1
"ת""פ 18388-06-10","המאשימה עמדה בטיעוניה על חומרת המעשים, ועל כך שהנאשם עסק במסחר בנשק באופן תדיר, דבר המחייב, לדבריה, ענישה מרתיעה ומשמעותית. עוד מייחסת המאשימה חומרה לכך שהנאשם ביצע חלק מן העבירות תוך הפרת תנאי מעצר שהוטלו עליו בצו בית המשפט, וכן הפנתה לעברו הפלילי המכביד. המאשימה ציינה בטיעוניה את שיטתיות הפעולה, תדירותה, החבירה לארגון סחר וההסלמה ביחס להרשעות הקודמות. בהתאם מבקשת המאשימה להטיל על הנאשם עונש של מאסר בפועל לשנים רבות, תוך שהיא מפנה לגזרי הדין אשר ניתנו לגבי מעורבים נוספים בפרשת התיק השני,  מאסר מותנה ארוך ומרתיע, פסילת רישיון לתקופה ארוכה וכן פסילה על תנאי וקנס כספי. כן מבקשת המאשימה לחלט את רכבו של הנאשם באמצעותו ביצע את העבירות של החזקה, הובלה ונשיאת הרכב.",טיעוני הצדדים
"ת""פ 18388-06-10","הסנגור ביקש בטיעוניו להפחית מחומרת המעשים, בציינו כי חלקו של נידאל בביצוע עבירות התיק הראשון לא היה מינורי, ושניתן לראות את חלקם של השניים כשווה ערך. עוד ציין לגבי העבירות בתיק השני, כי מדובר בפעולות שבוצעו באמצעות הטלפון, וללא יציאה ממקום חלופת המעצר.",טיעוני הצדדים
"ת""פ 18388-06-10","עוד הפנה הסנגור לנסיבותיו האשיות של הנאשם, שהוא לדבריו המפרנס היחיד במשפחתו, בהיותו יתום מצד אביו ובשל מחלתה של אמו, וביקש להתחשב בכך שלנאשם אין עבר פלילי בתחום זה של עבירות נשק. כן ביקש להתחשב בהודאתו של הנאשם בעובדות כתבי האישום.",טיעוני הצדדים
"ת""פ 18388-06-10","הסנגור  סבור כי יש להשית על הנאשם עונש מאוחד בשני התיקים המצורפים שלא יעלה על 36 חודשי מאסר בפועל, וכן להורות על פריסת הקנס ככל שיוטל.",טיעוני הצדדים
"ת""פ 18388-06-10","קצין המבחן התרשם מקיום דפוסים עבריינים מושרשים אצל הנאשם, וכן מהעדר מוטיבציה לשינוי. להערכתו, קיים סיכון גבוה להישנות העבירות ולפיכך המליץ על ענישה הרתעתית מוחשית.",תסקיר שירות המבחן
"ת""פ 18388-06-10","בכל האמור לגבי התיק השני, עסקינן בפרשה חמורה ביותר של עבירות בנשק, פרשה מסועפת אשר הניבה 22 כתבי אישום כנגד 23 נאשמים. הנאשם עסק במסחר בנשק כעיסוק מרכזי בחייו, כפי שניתן להתרשם מריבוי העסקאות המפורטות בשני כתבי האישום, והוא הוסיף חטא על פשע והמשיך עיסוקו זה בשעה שהיה נתון במעצר עקב מעורבותו בתיק הראשון",דיון
"ת""פ 18388-06-10","הנאשם גילה במעשיו העדר יראה מן החוק או הפנמה של נורמות התנהגות מקובלות, ופעל לסיכון שלום הציבור וביטחונו. אין לייחס ""תמימות"" לפעולותיו של הנאשם, או ליתן משקל לטענה כי פעל מתוך קשיי פרנסה. לא התרשמתי כי לנאשם קושי בהשגת מקור פרנסה לגיטימי, ובודאי שאין לקבל נימוק כאמור לשם הקלה בעונשו של מי שבחר להתפרנס תוך רמיסת החוק. הנאשם היה גורם דומיננטי ופעיל בפעולת רשת הסחר שנטוותה סביב ארגונו של באסל, היה בעל קשרי מסחר עם ספק נשק תושב הרש""פ וכן עם סוחרי נשק אחרים. הנאשם לא עסק רק בתיווך, אלא פעל בעצמו להובלת נשק, כפי שניתן ללמוד מעובדות כתב האישום בתיק הראשון.",דיון
"ת""פ 18388-06-10","כבר עמדתי בעבר על כך, שלאור המסוכנות היתרה שבעבירות נשק חובה על בית המשפט להילחם בתופעה זו מלחמת חורמה, ולהטיל ענישה מכאיבה הנותנת ביטוי לחומרתן של עבירות אלו. בעניין זה הפניתי לדברי בית המשפט העליון בע""פ 3361/08 נתנאל ליבוביץ' נ' מדינת ישראל (לא פורסם), לפיהם:",דיון
"ת""פ 18388-06-10","בנוסף לעבירות בנשק, הנאשם הורשע בעבירות של הפרת הוראה חוקית, וזאת בשל ביצוע העבירות (חלקן) בזמן שהייתו בתנאי מעצר בית. עניין זה יש בו ללמד יותר מכול על הצורך לנקוט עם הנאשם יד קשה, בהיותו חסר מורא אשר פועל כמי שבחר לו את העבריינות כאורח חיים. על כך ניתן ללמוד גם מגיליון ההרשעות הקודמות, הכולל הרשעות בגין עבירות סמים ואלימות, החזקת אגרופן או סכין, תקיפה בנסיבות מחמירות והפרעה לשוטר במילוי תפקידו. בעניין זה אני סבור כי הצדק עם המאשימה, בכך שכתבי האישום בתיקים שלפניי מעידים על הסלמת ההתנהגות ועל ביסוס עמוק של דפוס חיים עברייני.",דיון
"ת""פ 18388-06-10","באשר לנסיבותיו האישיות של הנאשם, לא התרשמתי כי יש בהן להצדיק הקלה בעונש, וזאת לאור גילו, עברו והעדר תימוכין לטענותיו בדבר היותו מפרנס יחיד, כאשר ניתן אף לקבוע כי אף אם הנאשם היה תומך טיעון זה בראיות, לא היה בכך לספק נימוק סביר לצורך התחשבות בעת גזירת הדין. בקשר לכך אציין את פסיקת בית המשפט העליון בכל האמור לעבירות נשק, כי נסיבותיו האישיות של הנאשם נסוגות מפני האינטרס הציבורי ושיקולי גמול והרתעה, כאשר במקרים דומים הוטל מאסר משמעותי גם על מי שזו עבירתו הראשונה (ראה: רע""פ 2718/04 פואד אבו דחאל נ' מדינת ישראל (לא פורסם)).",דיון
"ת""פ 18388-06-10","לפיכך ולאחר ששקלתי את כל השיקולים, הן לקולא והן לחומרא, הריני לגזור על הנאשם מס' 1 את העונשים הבאים:",דיון
"ת""פ 18388-06-10",א. אני דן את הנאשם לחמש וחצי שנות מאסר בפועל בניכוי ימי מעצרו.,דיון
"ת""פ 18388-06-10","אני דן את הנאשם ל - 36 חודשי מאסר על תנאי, והתנאי שהנאשם לא יעבור בפרק זמן זה על כל עבירה מן העבירות בהן הורשע בכתבי אישום אלה שהורשע בגינם.",דיון
"ת""פ 18388-06-10","אני דן את הנאשם לתשלום קנס בסך של 10,000 ₪, או 100 ימי מאסר תמורתו, אותם יישא הנאשם בנוסף לכל מאסר אחר שהוטל עליו. הקנס ישולם בתוך 180 יום מהיום.",דיון
"ת""פ 18388-06-10",אני פוסל את הנאשם מלקבל או מלהחזיק ברישיון נהיגה למשך חמש שנים וזאת החל מיום שחרורו מהכלא.,דיון
"ת""פ 18388-06-10","לעניין בקשת החילוט, המאשימה עתרה להורות על חילוט הרכב מסוג ""סיטרואן"" דגם ""קסרה"" מ.ר. 93-732-24 (להלן: ""הרכב""). בהינתן כי באמצעות רכב זה ביצע הנאשם את העבירות המפורטות בתיק הראשון, ובהעדר התנגדות עניינית מצד הנאשם, מכוח סמכותי לפי סעיף 39 לפקודת סדר הדין הפלילי (מעצר וחיפוש) [נוסח חדש], תשכ""ט-1969, אני מורה על חילוט הרכב לטובת המדינה.",דיון
"ת""פ 18388-06-10",זכות ערעור לבית המשפט העליון בתוך 45 יום מהיום. ,דיון
"ת""פ 18388-06-10","ניתן והודע היום י'  אדר תשע""ב, 04/03/2012 במעמד הנוכחים.   ",<#3#>
"ת""פ 18388-06-10",תאופיק כתילי 54678313-/,5129371
"ת""פ 18388-06-10",נוסח מסמך זה כפוף לשינויי ניסוח ועריכה,"תאופיק כתילי, סגן נשיא"
"ת""פ 18388-06-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","תאופיק כתילי, סגן נשיא"
