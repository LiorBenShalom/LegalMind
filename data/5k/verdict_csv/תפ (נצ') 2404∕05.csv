verdict,text,part
תפ (נצ') 2404∕05,"הנאשם הורשע על פי הודאתו בביצוע עבירה של התפרצות למגורים בצוותא וביצוע גניבה, החזקת סם מסוכן לשימוש עצמי ונהיגה ללא רישיון נהיגה.",גזר דין
תפ (נצ') 2404∕05,"כך לאחר שהודה כי בתאריך 31.03.05 הגיע ביחד עם אחר למצפה הושעיה, נכנס לתוך דירה וגנב מתוכה תכשיטים שונים. עוד הודה הנאשם כי הגיע אל מצפה הושעיה ברכב בו נהג חרף העובדה שמעולם לא קיבל רישיון נהיגה כחוק. לבסוף הודה כי מזה שנים שהוא משתמש בסמים מסוכנים מסוגים שונים.",גזר דין
תפ (נצ') 2404∕05,הצדדים הסכימו כי קודם לגזירת דינו יתקבל בעניינו של הנאשם תסקיר שירות המבחן. עוד הסכימו כי הנאשם ישוחרר לתחילת טיפול לגמילה מסמים במסגרת האשפוזית ובהמשך בקהילה טיפולית.,גזר דין
תפ (נצ') 2404∕05,בהמשך למתואר הוגשו בעניינו של הנאשם לא פחות מ- 7 תסקירים.,גזר דין
תפ (נצ') 2404∕05,"תסקיר מיום 05.06.05 העלה כי הנאשם הינו בן 46, נשוי בשנית ואב ל- 3 בנות בוגרות. התסקיר העלה עוד כי הנאשם החל לעשות שימוש בסמים כבר בגיל 15 ובתוך כך עשה שימוש גם בסמים הנחשבים לקשים יותר.",גזר דין
תפ (נצ') 2404∕05,תסקיר מיום 30.10.05 העלה כי הנאשם התמיד בטיפול בקהילה והגיע עד כדי שלב ב' וכי בתוך כך נטל חלק בטיפול קבוצתי ופרטני באופן משמעותי.,גזר דין
תפ (נצ') 2404∕05,תסקיר נוסף מיום 02.02.06 העלה כי הנאשם בסיומו של הליך הטיפול בקהילה לאחר שהייה בת 8 חודשים וכי התרשמות הצוות הטיפולי הינה כי הינו בעל מוטיבציה לשינוי אורחות חייו.,גזר דין
תפ (נצ') 2404∕05,"תסקיר מיום 17.05.06 העלה כי הנאשם חזר, עם סיום הטיפול בקהילה, להתגורר עם משפחתו והחל להשתתף בטיפול מעקב במסגרת שירות המבחן. עם זאת, הוברר כי בעיות בריאות קשות הקשו על המשך הטיפול.",גזר דין
תפ (נצ') 2404∕05,"כל העת, כך יש להדגיש, נמנע שירות המבחן מהמלצה וביקש המשך מעקב.",גזר דין
תפ (נצ') 2404∕05,"תסקיר מיום 04.09.06 העלה כי הנאשם ניתק קשר עם שירות המבחן וכי נמנע מביצוע בדיקות שתן, משכך נמנע שירות המבחן, לראשונה, מהמלצה בעניינו.",גזר דין
תפ (נצ') 2404∕05,"תסקיר משלים (מיום 31.10.06) שהתבקש על ידי, לאחר שתסקיר מיום 04.09.06 לא הגיע לתיק בית המשפט העלה כי הנאשם היה נתון תקופה ארוכה בהילך רוח דכאוני, הסתגר וניתק קשר עם הסביבה. בהתאם אף לא ביקש תמיכה מכל גורם טיפולי. הוברר כי התעוררה בו טראומה קשה מילדותו וכי הנאשם החל בשיתוף בעניין זה אלא שמות אחיו הבכור שהיה משמעותי במיוחד עבורו העמיק את הדיכאון בו היה נתון ויצר מצוקה רגשית נוספת. שוב נתבקשתי לדחות הדיון להמשך מעקב.",גזר דין
תפ (נצ') 2404∕05,תסקיר מסכם מיום 28.01.07 העלה כי הנאשם מיעט להגיע לפגישות שנקבעו לו עם שירות המבחן וכי בשל כך לא ניתן היה לעבד את הטראומה שנעורה בו.,גזר דין
תפ (נצ') 2404∕05,"בשקלול התרשם שירות המבחן מהנאשם כאדם בלתי אמין, חלש ואף מניפולטיבי הממוקד כיום, כדפוס הגנתי, בתחושת הקורבנות שחווה וכאדם המתקשה לתפקד באופן שיכול היה לקדם אותו. בהעדר בדיקות שתן עדכניות אף לא ניתן היה ללמוד אודות מצבו מבחינת השימוש בסם.",גזר דין
תפ (נצ') 2404∕05,משכך נמנע שירות המבחן מכל המלצה בעניינו של הנאשם. ,גזר דין
תפ (נצ') 2404∕05,"בהיסמך על האמור ביקשה ב""כ המאשימה להשית על הנאשם מאסר בפועל של ממש, מאסר על תנאי, קנס ופסילת רישיון נהיגה לתקופה ממושכת. כך באשר סברה כי האינטרס הציבורי המחייב הגנה על הפרטים בו, מחייב ענישה מרתיעה וגובר על שיקולים שבשיקומו של הנאשם, שיקום שלשיטתה, ממילא כשל.",גזר דין
תפ (נצ') 2404∕05,"מנגד הדגיש הסניגור כי על אף שהנאשם לא שמר על קשר רציף עם שירות המבחן, הרי שהשלים הליך גמילה במלואו וכי מאז שחרורו ממעצר לא נפתחו כנגדו כל תיקים פליליים חדשים דבר המלמד על שינוי מהותי באורחות חייו. לעניין זה הפנה לעברו הפלילי המכביד של הנאשם הכולל עבירות החל משנת 1973 וברציפות עד לשנת 2000. משכך ביקש להסתפק בענישה הצופה פני עתיד בלבד וטען בעניין זה כי בענישה מסוג זה יהיה כדי לשרת את האינטרס הציבורי באשר יהיה בה כדי להרתיע את הנאשם מלחזור על מעשיו.",גזר דין
תפ (נצ') 2404∕05,הנאשם מצידו עמד על הקושי האישי שחווה בהליך הטיפולי במסגרת שירות המבחן אך הדגיש כי עשה שינוי משמעותי בחייו שכתוצאתו הוא זוכה להזדמנות מחודשת במישורים רבים ואשר אין בכוונתו להפסידה.,גזר דין
תפ (נצ') 2404∕05,"מסכימה אני כי ההליך הטיפולי שעבר הנאשם איננו הליך מושלם. עם זאת, לא ניתן להתעלם מהעובדה כי הנאשם השלים בהצלחה הליך טיפולי מלא במסגרת קהילה טיפולית לגמילה מסמים וכי מאז אותו מועד לא שב, כפי האינדיקציה המצויה בידי, לביצוע עבירות פליליות. בשקלול האמור כמו גם בשקלול העובדה כי בשעתו הודה בעבירות המיוחסות לו בהזדמנות הראשונה ואף לקח אחריות מלאה על מעשיו, סבורני כי הכף נוטה כדי ענישה הצופה פני עתיד בלבד. יש לקוות כי בתוך כך ישכיל הנאשם להתמיד בשינוי שבו החל בדרכו שלו.",גזר דין
תפ (נצ') 2404∕05,משכך הינני דנה את הנאשם לעונשים הבאים: ,גזר דין
תפ (נצ') 2404∕05,12 חודשים מאסר על תנאי לתקופה של 3 שנים והתנאי הוא כי הנאשם לא יעבור בתוך תקופה זו כל עבירת רכוש ויורשע בגינה בין בתקופת התנאי ובין לאחריה.,גזר דין
תפ (נצ') 2404∕05,6 חודשים מאסר על תנאי לתקופה של 3 שנים והתנאי הוא כי הנאשם לא יעבור בתוך תקופה זו כל עבירה לפי פקודת הסמים ויורשע בגינה בין בתקופת התנאי ובין לאחריה.,גזר דין
תפ (נצ') 2404∕05,הינני פוסלת את הנאשם מלקבל או להחזיק ברישיון נהיגה למשך שנתיים החל מהיום.,גזר דין
תפ (נצ') 2404∕05,זכות ערעור לבית המשפט המחוזי בנצרת בתוך 45 יום מהיום.,גזר דין
תפ (נצ') 2404∕05,כרמלה רוטפלד האפט 54678313-2404/05,5129371
תפ (נצ') 2404∕05,"5467831354678313ניתן היום כ""ה בשבט, תשס""ז (13 בפברואר 2007) במעמד הצדדים.",5129371
תפ (נצ') 2404∕05,002404/05פ  116 יבגניה דורין,שופטת
תפ (נצ') 2404∕05,נוסח מסמך זה כפוף לשינויי ניסוח ועריכה,שופטת
