verdict,text,part
"ת""פ 18989-01-11","ת""פ 18989-01-11 מדינת ישראל נ' גנאם",בית המשפט המחוזי בחיפה
"ת""פ 18989-01-11",11 יולי 2011,בית המשפט המחוזי בחיפה
"ת""פ 18989-01-11",סמיר גנאם ת.ז. xxxxxxxxx,נגד
"ת""פ 18989-01-11","חוק העונשין, תשל""ז-1977: סע'  25, 144(א), 144(ב), 333, 335.א.1, 340א",חקיקה שאוזכרה: 
"ת""פ 18989-01-11","הנאשם הודה במסגרת הסדר טיעון בעובדות כתב אישום מתוקן (סומן באות א'), הסדר שלא כולל הסכמה לענין העונש.",מבוא
"ת""פ 18989-01-11","בהתאם להודאתו הורשע  הנאשם בעבירות של חבלה חמורה בנסיבות מחמירות-עבירה לפי סעיפים 335+333(א)(1) לחוק העונשין, התשל""ז-1977, ניסיון לחבלה חמורה בנסיבות מחמירות-עבירה לפי סעיפים 335+333(א)(1)+25 לחוק העונשין, התשל""ז-1977, עבירות בנשק-עבירה לפי סעיפים 144(א)+144(ב) לחוק העונשין, התשל""ז-1977 ויריות באיזור מגורים- עבירה לפי סעיף 340א' לחוק העונשין, התשל""ז-1977.",מבוא
"ת""פ 18989-01-11","בעקבות ויכוח, נסע הנאשם מהמקום וחזר עם אקדח אותו נשא והוביל שלא כדין, הנאשם ירה 3 יריות באוויר בסמוך למקום בו שהו המתלונן ואחרים. בהמשך נפגשו הנאשם והמתלונן ואחרים בפרדיס, המתלונן קילל את הנאשם אשר החל לברוח מהמקום כשהמתלונן רודף אחריו. בשלב זה שלף הנאשם את האקדח והחל לירות לעבר המתלונן ואחיו הילאל לא פחות מ-5 יריות ממרחק קצר במטרה לגרום להם חבלה חמורה שלא כדין. הנאשם החל לנוס מהמקום וירה פעם נוספת לכיוון המתלונן ואחיו במטרה לגרום להם חבלה חמורה שלא כדין, הוא פגע ברכב שחנה בשולי הכביש. כתוצאה מהירי נפצע המתלונן בידו ונגרם לו פצע בשורש יד ימין, הוא טופל בבית חולים.",מבוא
"ת""פ 18989-01-11","לאחר תחילת שמיעת הראיות בישיבה בה העידו המתלונן, אחיו הילאל וחברם עבדאללה חאמד, תוקן כתב האישום והצדדים הודיעו על ההגעה להסדר טיעון.",מבוא
"ת""פ 18989-01-11","לנאשם 2 הרשעות קודמות, האחת בגין החזקת סכין משנת 2005 והשניה בגין עבירות סמים, בגינן נשפט הנאשם ל-24 חודשי מאסר ביום 2.6.09, הוצגה גם החלטת ועדת השחרורים בגין אותו מאסר.",מבוא
"ת""פ 18989-01-11",תמצית הטיעונים לעונש.,מבוא
"ת""פ 18989-01-11","ב""כ המאשימה ביקש לגזור על הנאשם מאסר בפועל משמעותי ומרתיע, מאסר על תנאי, וקנס.",מבוא
"ת""פ 18989-01-11","דגש מיוחד הוא שם על מעשיו החמורים של הנאשם ובמיוחד על הקלות הבלתי נסבלת שבה הנאשם, בעקבות ויכוח כלשהו, עזב את המקום והצטייד תוך זמן קצר באקדח, בו  עשה שימוש במיתחם הקניות, לאחר מכן אף ירה ופצע את המתלונן. עובדה נוספת העומדת לחובת הנאשם כטענת ב""כ המאשימה היא כי האקדח לא נמצא עד היום ממנה ניתן ללמוד כי חרטתו של הנאשם אינה אמיתית. בנוסף הפנה ב""כ המאשימה לעברו הפלילי של הנאשם הכולל עונש של שנתיים מאסר וכי את העבירות ביצע הנאשם כאשר היה אסיר ברישיון. לביסוס טענותיו הציג ב""כ המאשימה פסקי דין שונים.",מבוא
"ת""פ 18989-01-11","מטעמו של הנאשם העידה, גב' שושנה איילון, מתנדבת לשכת הרווחה המסייעת להוריו ואשר התרשמה כי הנאשם עוזר, תומך ו""מחזיק"" את המשפחה.",מבוא
"ת""פ 18989-01-11",הסנגור ביקש לעשות את האיזון הראוי ולהטיל על הנאשם עונש של 18 חודשי מאסר בפועל בלבד.,מבוא
"ת""פ 18989-01-11","הוא הסביר כי ניתוח נסיבות ביצוע העבירות כפי שעלה גם מהעדויות שנשמעו בבית המשפט מראה כי לא מדובר במקרה חמור כפי שהוצג ע""י המאשימה. מיתחם הקניות בעת האירוע היה ריק לחלוטין, פגיעתו של המתלונן היתה קלה, הוא לא אושפז בבית חולים. המתלונן היה זה שחיפש את הנאשם, רדף אחריו, קילל אותו ולמעשה יצר כלפיו אוירה מאיימת. דגש מיוחד שם הסנגור על הודייתו המיידית של הנאשם, על החרטה שהביע ועל החיסכון בזמן שיפוטי יקר. על אופיו החיובי של הנאשם, ביקש הסנגור ללמוד מהעובדה כי הנאשם שהה במעצר בית במשך 6 חודשים מבלי להפר את תנאי השחרור. הסנגור הוסיף כי הנאשם בן למשפחה נורמטיבית, אשר תומך ומסייע להוריו החולים וייתכן שהלחץ הכריע אותו. הסניגור תמך טענותיו בפסקי דין שונים.",מבוא
"ת""פ 18989-01-11","בתום הטיעונים הנאשם הביע צער ""על כל מה שקרה"" וביקש סליחה.",מבוא
"ת""פ 18989-01-11","הנאשם בן 29 נקלע ביום 17.12.10 לעימות, ממנו על פי העדויות ניסה להימנע. לאחר השלב הראשון של האירוע, הנאשם נמלט מהמקום עד שאותר ע""י המתלונן וחבריו. אך בסופו של יום בחר הנאשם להצטייד באקדח ואף לעשות בו שימוש, בתחילה בדרך של יריות  באוויר, אך בשלב מאוחר יותר בדרך של ירי לעבר המתלונן ואחיו, ירי שגרם לפגיעה קלה בשורש ידו של המתלונן.",דיון
"ת""פ 18989-01-11","הודאת הנאשם, היתה לאחר שנשמעו עדויות 3 עדים וביניהם המתלונן ואחיו. אכן יש לנאשם נסיבות מקלות, בשל לחץ שהופעל עליו ע""י המתלונן וחבריו, אך הדרך בה בחר הנאשם להתמודד עם לחץ זה היא דרך בלתי ראויה, פתרון סכסוך בדרך של שימוש בנשק הינו פתרון הראוי לכל גינוי ולענישה מרתיעה בהתאם.",דיון
"ת""פ 18989-01-11",אפנה בענין נגע האלימות בחברתנו לפסק דינו של כב' הש' ס' ג'ובראן:,דיון
"ת""פ 18989-01-11","""מעשיו של המערער הינם חמורים וקשים. בצדק השליך בית המשפט המחוזי ממעשיו של המערער על התופעה החברתית הקשה לה אנו עדים כי תגובה, אמירה או מענה של אדם שאינה משביעה רצון אם זה בחצר הבניין, בכביש או בחנות יכולה להוביל לאלימות קשה ובלתי נסבלת. תופעה זו מערערת באופן מוחשי את תחושת הביטחון הבסיסית וזורה אימה ופחד. על כן, שב וחזר בית משפט זה על הצורך בענישה מחמירה ומרתיעה שתעביר מסר חד וברור כי אלימות אינה פתרון, ואף אם אדם נקלע לסיטואציה מתסכלת או מרגיזה אינו יכול להביא לפתרונה באמצעות כוח הזרוע"", ע""פ 10538/09 דוד מלקוניאן נגד מדינת ישראל.",דיון
"ת""פ 18989-01-11",חומרה יתירה יש לראות בעובדה כי הנאשם נשא והחזיק אקדח- אשר לא נמצא עד היום- והוא אף ירה מספר לא קטן של יריות לעבר המתלונן ואחיו.,דיון
"ת""פ 18989-01-11","מנגד שוכנעתי כי חרטתו של הנאשם אמיתית וניתן היה להבין כבר מהישיבה הראשונה כי בכוונתו להודות ולסיים את ההליכים, הנאשם המתין לעדות המתלונן לשם הבהרת נסיבות האירוע.",דיון
"ת""פ 18989-01-11",כמו בכל ענישה יש לתת ביטוי לנסיבות הספציפיות של מקרה זה ובמקרה זה הן פועלות לזכות הנאשם כפי שתאר הסנגור בטיעוניו.,דיון
"ת""פ 18989-01-11",לאור כל האמור לעיל הנני דן את הנאשם לעונשים הבאים:,סיכום
"ת""פ 18989-01-11","36 חודשי מאסר בפועל, מתקופת המאסר ינוכו הימים בהם היה עצור הנאשם, מיום 18.12.10 ועד ליום 28.12.10.",סיכום
"ת""פ 18989-01-11",12 חודשי מאסר על תנאי למשך שנתיים מיום שחרורו מהמאסר והתנאי יחול במידה ויורשע הנאשם בכל עבירה בנשק או בכל עבירת אלימות שהיא פשע.,סיכום
"ת""פ 18989-01-11","6 חודשי מאסר על תנאי למשך שנתיים מיום שחרורו מבית הסוהר והתנאי יחול במידה ויורשע הנאשם בעבירה לפי סעיף 340א' לחוק העונשין, התשל""ז-1977 או כל עבירת אלימות שהיא עוון.",סיכום
"ת""פ 18989-01-11","קנס בשיעור של 3,500 ש""ח או 3 חודשי מאסר תמורתו, הקנס ישולם עד ליום 1.11.11.",סיכום
"ת""פ 18989-01-11","ניתן היום,  ט' תמוז תשע""א,  11 יולי 2011, בנוכחות ב""כ המאשימה- עו""ד גב' לילך תמיר, ב""כ הנאשם עו""ד עופר אשכנזי והנאשם בעצמו.",54678313
"ת""פ 18989-01-11",נוסח מסמך זה כפוף לשינויי ניסוח ועריכה,אליקים אברהם 54678313
"ת""פ 18989-01-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",אליקים אברהם 54678313
