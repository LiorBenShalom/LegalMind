verdict,text,part
"ת""פ 43151-07-19","ת""פ 43151-07-19 מדינת ישראל נ' ז'ורייב",בית משפט השלום ברמלה
"ת""פ 43151-07-19","נגד הנאשם הוגש כתב אישום אשר מייחס לו ביצוע עבירה של איומים לפי סעיף 192 לחוק העונשין, התשל""ז- 1977 (להלן: חוק העונשין).",גזר דין
"ת""פ 43151-07-19","על פי עובדות כתב האישום, ביום 7.8.18 בשעות הלילה, היה הנאשם יחד עם אשתו ההרה בבית החולים ""אסף הרופא"" שבצריפין במחלקת מיון יולדות. באותן נסיבות, התרעם הנאשם על הצוות הרפואי במקום ובמיוחד על האחות ויקטוריה מיצאלוב (להלן: המתלוננת) וזאת בנוגע ליחס של הצוות הרפואי, על פי השקפתו, כלפי אשתו שעמדה בפני ניתוח קיסרי.",גזר דין
"ת""פ 43151-07-19","באותן נסיבות, הנאשם איים על המתלוננת בפגיעה בה שלא כדין בכך שצעק לעברה בפני אנשים שהיו במקום: ""די, נמאס, כמה אפשר לחכות, אתם לא עושים כלום... בגלל השביתה המחורבנת שלכם, בכלל מגיע לכם כדור בראש ואז יהיה שקט"", זאת בכוונה להפחיד ולהקניט.",גזר דין
"ת""פ 43151-07-19",הנאשם כפר בכתב האישום ולאחר שמיעת הראיות הורשע בעבירה שיוחסה בכתב האישום.,גזר דין
"ת""פ 43151-07-19","בשלב הטיעונים לעונש, המאשימה טענה שאמנם אין לנאשם עבר פלילי קודם, אך חומרת העבירה של איומים על צוות רפואי מחייבת השארת ההרשעה על כנה ואין לשקול את ביטול ההרשעה. בנוסף, נטען שהנאשם לא הוכיח שייגרם לו נזק מוחשי וקונקרטי אם ההרשעה תישאר על כנה. כמו כן, המאשימה טענה שיש להשית על הנאשם מאסר על תנאי, קנס, תשלום פיצוי למתלוננת וחתימה על התחייבות עצמית להימנע מביצוע עבירה.",גזר דין
"ת""פ 43151-07-19",ההגנה טענה שיש לבטל את ההרשעה וזאת לאור העובדה שהנאשם עבר להתגורר יחד עם אשתו וילדיו ביישוב המצוי ביהודה ושומרון וקיים חשש שהרשעתו בדין תמנע ממנו מלקבל רישיון נשק שנחוץ לו לביטחונו האישי בשל מקום מגוריו.,גזר דין
"ת""פ 43151-07-19","על כן, המחלוקת בין הצדדים בשאלת סוג העונש שיש להשית על הנאשם, היא מצומצמת ביותר. המחלוקת היא רק בשאלה האם יש לבטל את ההרשעה, או לא. בנסיבות אלה, שבהן המאשימה עותרת לעונש הצופה את פני העתיד, מתייתר הצורך לקבוע את גבולות מתחם העונש ההולם. הטעם לכך הוא פשוט. ברור שלפי שיטת המאשימה, מתחם העונש ההולם מתחיל מעונש של מאסר על תנאי והיא ממילא עותרת לרף התחתון של אותו מתחם.",גזר דין
"ת""פ 43151-07-19","ייאמר כבר עתה, דין הבקשה של ההגנה לביטול ההרשעה להידחות ויש להותיר את ההרשעה על כנה.",גזר דין
"ת""פ 43151-07-19","בפסיקה נקבעו שני תנאים מצטברים על מנת לסיים הליך פלילי באי הרשעה: ראשית, סוג וחומרת העבירה שמיוחסת לנאשם, בנסיבות ביצועה, מאפשרת להימנע מהרשעה (להלן: התנאי של האינטרס הציבורי); שנית, הוכחה של נזק מוחשי וקונקרטי שייגרם לנאשם מעצם ההרשעה (להלן: התנאי של הוכחת נזק מוחשי וקונקרטי) (ע""פ 9150/08 מדינת ישראל נ' ביטון [פורסם בנבו] (23.7.09) פסקה 7 לפסק דינו של כבוד השופט לוי). כאמור, מדובר בשני תנאים מצטברים. למעשה, הנאשם לא עומד באף אחד מהם.",גזר דין
"ת""פ 43151-07-19","לגבי התנאי של האינטרס הציבורי, העבירה של איומים על אדם הנמנה על צוות רפואי במהלך ביצוע תפקידו (אח, אחות, רופא, רופאה) היא עבירה חמורה שמחייבת השארת ההרשעה על כנה. תוצאה של אי הרשעה בעבירה מעין זו, היא בלתי מתקבלת על הדעת.",גזר דין
"ת""פ 43151-07-19","כידוע, עבירת ""איומים"" היא ""עבירת אלימות"" לכל דבר ועניין. כך למשל, בפסיקה נקבע שעבירת ""איומים"" היא עבירה שמפעילה מאסר על תנאי שניתן על ""עבירת אלימות"" (ע""פ 6420/10 סלסנר נ' מדינת ישראל (פורסם בנבו, 23.8.11)).",גזר דין
"ת""פ 43151-07-19","בית המשפט העליון עמד לא אחת על חומרתן של עבירות אלימות שמופנות כלפי צוות רפואי, דבר שמחייב החמרה בענישה על מנת להעביר מסר ברור וצלול לציבור בדבר החובה להגן על צוות רפואי בעת ביצוע תפקידו.",גזר דין
"ת""פ 43151-07-19","כך למשל, ב-ע""פ 7220/19 זגורי נ' מדינת ישראל (פורסם בנבו, 6.2.20) היה מדובר בתקיפה של רופא בתוך סניף קופת חולים שבו עבד על רקע ביצוע תפקידו והושתו על המערערים מאסרים בפועל מאחורי סורג ובריח. בפסקה 13 לחוות דעתה של כבוד השופטת וילנר, נאמרו הדברים הבאים:",גזר דין
"ת""פ 43151-07-19","בהמשך, באותה פסקה, נקבע גם:",גזר דין
"ת""פ 43151-07-19","""עוד יצוין כי מעשה אלימות או איומים המופנים כלפי צוות רפואי הניצבים על משמרתם, אינם פוגעים ""רק"" בקורבן העבירה מושא התקיפה או האיומים, כי אם בשלומם של החולים כולם (ראו גם: ע""פ 3036/92 חמודה נ' מדינת ישראל, פסקה 6 (24.11.1992)). מעשים אלה מחייבים אפוא ענישה מחמירה – אשר תבטא גמול ראוי בגין הפגיעות האמורות, וכן תשמש כאמצעי להרתעת הרבים מפני ביצועם. זאת בייחוד על רקע המציאות בימינו בה נוכחים אנו לצערנו כי איומים על רופאים ואחיות ואף תקיפתם של אנשי צוות רפואי – הינם חזון נפרץ.""",גזר דין
"ת""פ 43151-07-19",(ההדגשות שלי – ה'א'ש'),גזר דין
"ת""פ 43151-07-19","כך גם, ב-ע""פ 6123/05 חתוכה נ' מדינת ישראל (פורסם בנבו, 25.12.05) היה מדובר בתקיפה של רופאים על רקע ביצוע תפקידם בשל ויכוח שהתגלע עם המערערים בנוגע לדרך הטיפול באימם החולה. גם כאן הושתו מאסרים בפועל מאחורי סורג ובריח. כבוד השופטת חיות (כתוארה דאז) ציינה את הדברים הבאים (פסקה 3 לחוות דעתה):",גזר דין
"ת""פ 43151-07-19",(ההדגשות שלי – ה'א'ש'),גזר דין
"ת""פ 43151-07-19","לגבי התנאי של הוכחת נזק מוחשי וקונקרטי, הנאשם איננו עומד גם בתנאי הזה. הנאשם הבהיר בשלב הטיעונים לעונש שהוא מנהל עסק עצמאי משלו של מסעדה ולכן ברור שלא ייגרם לו נזק תעסוקתי כלשהו מעצם ההרשעה. המסעדה תמשיך לפעול במנותק לחלוטין משאלת ההרשעה בתיק הנוכחי.",גזר דין
"ת""פ 43151-07-19","מעבר לכך, הנאשם הבהיר שמעולם לא החזיק ברישיון נשק ולכן גם לא קיים חשש ש-""יישלל"" רישיון הנשק שלו בשל עצם ההרשעה וזאת מהטעם הפשוט שאין לו בהווה, ומעולם גם לא היה לו בעבר, רישיון כזה.",גזר דין
"ת""פ 43151-07-19","ואם לא די בכך, הנאשם הבהיר שמעולם לא הגיש בקשה פורמלית לקבלת רישיון נשק ולכן לא קיים חשש ש-""בקשתו"" לקבלת רישיון נשק תידחה בשל עצם השארת ההרשעה על כנה. הטעם לכך הוא פשוט. מעולם לא הוגשה בעבר בקשה כזו וגם לא תלויה ועומדת בהווה בקשה כזו בפני הרשות השלטונית שאחראית על הנפקת רישיון נשק.",גזר דין
"ת""פ 43151-07-19","הלכה פסוקה היא שעל מנת לטעון לביטול ההרשעה, יש חובה להוכיח נזק מוחשי וקונקרטי שנעוץ בנתונים אישיים של הנאשם עצמו ולא להצביע רק על נזק ערטילאי ותיאורטי ששייך לעולם העתיד (ע""פ 2083/96 כתב נ' מדינת ישראל פ""ד נב(3) 337, 343; ע""פ 2669/00 מדינת ישראל נ' פלוני פ""ד נד(3) 685, 689; ע""פ 9262/03 פלוני נ' מדינת ישראל פ""ד נח(4) 869, 876).",גזר דין
"ת""פ 43151-07-19","בשולי גזר הדין יצוין שבטרם שמיעת הראיות הוצע לנאשם על ידי המאשימה לסיים את התיק בהליך של ""הסדר מותנה"" והנאשם דחה את ההצעה ובחר לנהל את התיק עד תום (ראו פסקאות 7 ו-8 להכרעת הדין). בנסיבות אלה, אין לנאשם אלא להלין על עצמו. ההצעה האמורה, לאחר שנדחתה על ידי הנאשם, הפכה לבלתי רלבנטית ולכן איננה משפיעה במאומה על התוצאה הסופית של גזר הדין בדבר השארת ההרשעה על כנה.",גזר דין
"ת""פ 43151-07-19","לסיכום, הבקשה של הנאשם לביטול ההרשעה, נדחית. כמו כן, הנני משית על הנאשם את העונשים הבאים:",גזר דין
"ת""פ 43151-07-19",5 חודשי מאסר על תנאי והתנאי הוא שבמשך שלוש שנים מהיום הנאשם לא יבצע עבירת אלימות.,גזר דין
"ת""פ 43151-07-19","הנאשם ישלם פיצוי למתלוננת, עדת תביעה מספר 3, בסך של 3,000 ₪. הפיצוי ישולם בשלושה תשלומים חודשיים שווים ורצופים כאשר הראשון שבהם עד ליום 1.6.22 והיתרה בראשון לכל חודש שלאחריו. היה ואחד התשלומים לא ישולם במועד אזי יעמוד מלוא סכום הפיצוי לתשלום מידי.",גזר דין
"ת""פ 43151-07-19","הנאשם ישלם קנס בסך של 1,500 ₪ או 3 ימי מאסר תמורתו. הקנס ישולם בשני תשלומים. התשלום הראשון ישולם עד ליום 1.7.22 והתשלום השני ישולם עד ליום 1.8.22. היה והתשלום הראשון לא ישולם במועד אזי יעמוד מלוא סכום הקנס לפירעון מידי.",גזר דין
"ת""פ 43151-07-19",5129371זכות ערעור תוך 45 ימים. ,גזר דין
"ת""פ 43151-07-19","ניתן היום,  ד' ניסן תשפ""ב, 5 אפריל 2022 במעמד הצדדים.",54678313
"ת""פ 43151-07-19",הישאם אבו שחאדה 54678313,54678313
"ת""פ 43151-07-19",נוסח מסמך זה כפוף לשינויי ניסוח ועריכה,54678313
"ת""פ 43151-07-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
