verdict,text,part
"ת""פ 1694-07-08","באמצעות ב""כ  עו""ד יעל תרם>",<<><מדינת ישראל>
"ת""פ 1694-07-08","באמצעות ב""כ עו""ד חיים בן עמי>>",<<דימיטרי פרונקין
"ת""פ 1694-07-08","פקודת הסמים המסוכנים [נוסח חדש], תשל""ג-1973: סע'  7 (א), (ג)","חוק העונשין, תשל""ז-1977: סע'  144 (א)"
"ת""פ 1694-07-08","ביום  1.7.08, בשעות הערב המאוחרות, נהג הנאשם ברכבו באזור רחובות כשברכב הוא מחזיק ב - 5 רימונים: 2 רימוני הלם מספר 30 תוצרת תע""ש, 2 רימוני הלם סינוור 7290 - M תוצרת ארה""ב ורימון אחד מדוכה מספר 400 תוצרת ארה""ב. כל הרימונים בשימוש כוחות הביטחון.",מעשי הנאשם 
"ת""פ 1694-07-08",כמו כן החזיק ברכבו סם מסוכן מסוג חשיש במשקל 7.1148 גרם נטו.,מעשי הנאשם 
"ת""פ 1694-07-08","הנאשם הורשע על פי הודאתו, במסגרת הסדר טיעון, בעבירות של החזקת נשק שלא כדין, לפי סעיף 144 (א) רישא לחוק העונשין, התשל""ז - 1977 והחזקת סם מסוכן לצריכה עצמית, לפי סעיפים 7 (א) + (ג) סיפא לפקודת הסמים המסוכנים [נוסח חדש], התשל""ג - 1973.",מעשי הנאשם 
"ת""פ 1694-07-08","התביעה הגבילה עצמה, במסגרת ההסדר לעתירת עונש מאסר בפועל של שנה אחת ומאסר על תנאי ואילו ההגנה רשאית לטעון לפי שיקול דעתה.",מעשי הנאשם 
"ת""פ 1694-07-08","הזמנתי תסקיר בעבור הנאשם, רווק כבן 26 שנים, שעלה עם משפחתו מקזחסטאן בשנת 2001. לנאשם אין הרשעות קודמות והוא לקח אחריות חלקית על התנהגותו בעבירה, כאשר טען בפני קצינת המבחן, בניגוד להודייתו במשפט, כי עשה טובה לחבר והחזיק בביתו במשך ימים אחדים את התיק שבו הרימונים, מבלי שהיה מודע לתכולתו של זה. הוא הביע צער וחרטה על התנהגותו ולדבריו הפיק לקחים ממנה.",הנסיבות האישיות
"ת""פ 1694-07-08","הוא סיפר, כי בסמיכות לתקופת האירוע נהג לצרוך באופן מזדמן סמים מסוג גראס וחשיש, אך בעקבות ביצוע העבירה חדל מכך. הוא שלל תחושות מצוקה כתוצאה ממעורבות פלילית זו או צורך במעורבות טיפולית. כאשר נתבקש למסור בדיקות שתן, התעכב במסירתן.",הנסיבות האישיות
"ת""פ 1694-07-08","שירות המבחן התרשם, כי הנאשם מסר אינפורמציה שטחית ומצומצמת ביחס לעצמו ולאורח חייו ולא היה מעוניין להתייחס ולהרחיב ברקע ובמניעים לביצוע העבירה ואף נטה לטשטש אותה.",הנסיבות האישיות
"ת""פ 1694-07-08","בבחינת הרקע המשפחתי מצא שירות המבחן, כי הוריו חוו משבר הגירה על רקע עלייתם ארצה ואף שלשניהם השכלה אקדמית, אין הם עוסקים בתחום השכלתם והם טרודים בקשיי פרנסה והתאקלמות.",הנסיבות האישיות
"ת""פ 1694-07-08",הנאשם תיאר אורח חיים תקין עד לעלייתו לישראל ולדבריו היה שם ספורטאי מצטיין ברכיבת אופניים. הוא התקשה ללמוד את השפה ולהשתלב מבחינה חברתית. לאחר שנעדר ממסגרת בית,הנסיבות האישיות
"ת""פ 1694-07-08","הספר, חבר למסגרת שולית והחל לצרוך סמים קשים. ניסיון לברר עמו פרטים ורקע, לא צלח. על רקע התמכרותו לסמים לא גויס לשירות צבאי. לאחר שנתיים של שימוש בסם ולאחר מספר ניסיונות במרכזי גמילה פרטיים שלא עלו יפה, נשלח הנאשם על ידי הוריו לקרובי משפחה בארץ מוצאו. הוא שהה שם שנתיים ולדבריו נגמל פיסית מן השימוש בסמים. בחודש ינואר 2008 שב ארצה ועבד, לדבריו, עד למעצרו, בהתקנת מערכות אזעקה בחברה.",הנסיבות האישיות
"ת""פ 1694-07-08","קצינת המבחן התרשמה מבעייתיות בדפוסי התנהגותו של הנאשם, כאשר אופי העבירה יכול ללמד על קשרים עבריינים, על הידרדרות במצבו ועל סיכון למעורבות בעבירות נוספות בעתיד. הוא איננו מגלה מצוקה מדפוסי התנהגותו וממצבו המשפטי ואיננו מגלה רצון לבחון באופן מעמיק יותר את המניעים העומדים בבסיס התנהגותו ואת אורח החיים אותו הוא מנהל לאורך השנים. לאור עמדתו השוללת בעייתיות בחייו או בדפוסי התנהגותו או צורך בקבלת עזרה מקצועית, נמנע שירות המבחן ממתן המלצה טיפולית בעניינו.",הנסיבות האישיות
"ת""פ 1694-07-08","ב""כ המאשימה עמדה על נסיבות ביצוע העבירות והדגישה , במיוחד, את חומרתה של עבירת הנשק. היא הבהירה, כי נשק כזה מוצא, לא אחת, את דרכו לעבריינים ומשמש לצורך פתרון סכסוכים בעולם העברייני  ואף מביא לאבידות בנפש. לא אחת מגיע נשק כזה גם לגורמי פח""ע. בשים לב לכל אלה יש צורך להחמיר בענישה, במיוחד כאשר המדובר בחמישה רימונים.",טיעוני הצדדים
"ת""פ 1694-07-08","לקיחת האחריות החלקית איננה לזכותו של הנאשם וכך גם העובדה שהתעכב במתן שתן  על מנת לנסות ולשלול שימוש בסמים. התובעת הייתה ערה לנסיבות האישיות ולהודייתו של הנאשם במיוחס לו ועל כן סברה, כי העונש הראוי לו היא שנת מאסר אחת בצירוף מאסר על תנאי.",טיעוני הצדדים
"ת""פ 1694-07-08","ב""כ הנאשם הדגיש את זאת, כי המדובר באדם צעיר שטעה והביע חרטה על טעותו. תקופת המעצר ששהה בה, בעת שהמדובר במי שלא הורשע בעבר, הייתה קשה בעבורו ומאז שחרורו הוא מקפיד על תנאי השחרור. קשיי הקליטה שלו ושל המשפחה הביאו אותו לפעול שלא כהלכה וכך גם התמכר לסמים קשים, מהם נגמל בהמשך. הסיוע המשפחתי, בנסיבות האלה, והזמן שחלף עשויים להביאו לכך שיחזור לתלם ולמסגרת סדירה.",טיעוני הצדדים
"ת""פ 1694-07-08","הסנגור הדגיש את זאת שאין לנאשם כל קשר עם ארגון פשיעה, מה עוד שאין לחובתו עבר פלילי. הרימונים עצמם, מבלי להמעיט במסוכנותם, הם ברמה הנמוכה של כלי הנשק, והראייה - הוא שוחרר, בשעתו, למעצר בית, מה שמצביע על מסוכנות נמוכה. הוא כינה את התנהגותו של הנאשם כמעשה שטות ואיוולת וביקש שלא להחזירו אל בין כתלי הכלא ולהסתפק בתקופת מעצרו. לכל היותר מאסר על דרך של עבודות שירות, יהלום את הנסיבות.",טיעוני הצדדים
"ת""פ 1694-07-08","הנאשם עצמו הביע צער רב על מה שקרה. הבהיר, כי לא נגע עוד בסמים קשים והוא מבין כי טעה.",טיעוני הצדדים
"ת""פ 1694-07-08","עבירה של החזקת נשק שלא כדין ובמיוחד נשק מן הסוג שהחזיק בו הנאשם, היא עבירה חמורה שסיכונים רבים צפויים ממנה. אם ניתן לומר, כי החזקת כלי ירייה יכולה לעלות גם כדי כוונה לעשות בו שימוש רק להגנה עצמית, הרי שאין כן לגבי רימונים. אפילו אם המדובר  ברימונים, שרובם רימוני הלם, הרי שאין הם דומים לכלי ירייה. זהו נשק התקפי מטבעו והעולם העברייני, כך הוברר פעמים רבות, עושה בו שימוש קשה לצורך פגיעה באחרים. לא אחת ראינו, כי עבריינים מטילים רימונים, כולל רימונים מסוג זה, לעבר אזרחים, עובדי ציבור ורשויות שונות, אם מתוך מטרה לפגוע בהם פיסית ואם כדי להפחידם ולהטיל עליהם אימה.",שיקולי הענישה
"ת""פ 1694-07-08","על עבריינים כאלה גוזרים בתי המשפט  עונשי מאסר בפועל לתקופה משמעותית וארוכה, כדי למנוע את נזקם הרע מן החברה, כמו גם להרתיעם ולהרתיע עבריינים אחרים בעתיד, כדי שלא יהינו לבצע עוד כמעשים האלה.",שיקולי הענישה
"ת""פ 1694-07-08","מאותן סיבות יש לענוש בצורה ממשית גם אחרים, המספקים לאותם עבריינים את הנשק הזה וכך גם את אלה המחזיקים בנשק הזה שלא כדין, מתוך הנחה, כי הדרך מאלה אל העבריינים המבצעים, איננה ארוכה. לא כל שכן כך, כאשר קיימת אפשרות, כי רימוני היד עלולים ליפול לידי מחבלים ופעילי פח""ע, שאז הסיכונים מפניהם גבוהים עוד יותר.",שיקולי הענישה
"ת""פ 1694-07-08","על כן, ככלל, רמת הענישה המוצעת על ידי התביעה, בנסיבות המקרה הזה, כאשר מצטרפת לעבירה המרכזית גם עבירת סם, היא רמת ענישה הולמת וראויה.",שיקולי הענישה
"ת""פ 1694-07-08","האם בכוח הנסיבות האישיות ולרבות הודייתו וחרטתו של הנאשם והיותו בלא עבר פלילי, ניתן להסתפק בענישה שאיננה ענישה של מאסר בפועל? חוששני שאין כן הדבר. לכל היותר יכולות הנסיבות לשמש לצורך קציבה ראויה של עונש מאסר כזה. גם בנסיבות כאלה יש צורך בהרתעה, על מנת שעבריינים מסוג זה של הנאשם, לא יתנו ידם לאפשרות של שימוש בנשק וברימוני יד, למטרות הנראות, בהכרח, כמטרות בתחומי העבריינות הפלילית הקשה.",שיקולי הענישה
"ת""פ 1694-07-08","למרבית הצער , המתואר בתסקיר איננו עומד לזכות הנאשם. ההתרשמות היא, כי אין הוא רואה בעייתיות בהתנהגותו ואף איננו רואה בשימוש בסם כגורם המשפיע על תפקודו, במיוחד לאור היותו מכור לסמים קשים בעבר. גם אם אין לחובתו הרשעות קודמות, אופי העבירה בה הורשע, יכול ללמד על קשרים עברייניים ועל סיכון למעורבות בעבירות נוספות בעתיד, כפי שציין שירות המבחן. כאשר הנאשם איננו מגלה רצון לבחון באופן מעמיק את כל אלה, הדברים אינם נזקפים לזכותו.",שיקולי הענישה
"ת""פ 1694-07-08",מתוך לקיחה בחשבון את השיקולים שהזכרתי לעיל אני גוזר על הנאשם את העונשים הבאים:,הענישה
"ת""פ 1694-07-08",10 חודשי מאסר בפועל בניכוי תקופת מעצרו מיום 1.7.08 ועד יום 10.9.08.,הענישה
"ת""פ 1694-07-08",12 חודשי מאסר על תנאי לשלוש שנים שלא יעבור במהלך תקופה זו עבירת נשק מסוג 	כלשהו.,הענישה
"ת""פ 1694-07-08",6 חודשי מאסר על תנאי לשלוש שנים שלא יעבור במהלך תקופה זו עבירת סמים מסוג 	כלשהו.,הענישה
"ת""פ 1694-07-08",הרימונים והסמים - יושמדו. הטלפון הסלולארי וכרטיס לטלפון כזה - יוחזרו לבעליהם.,הענישה
"ת""פ 1694-07-08","הנאשם יתייצב לתחילת ריצוי עונש המאסר ביום 09.06.09 בשעה 11:00 במזכירות הפלילית של בית המשפט המחוזי מרכז בפתח תקווה, כשברשותו תעודת זיהוי.",הענישה
"ת""פ 1694-07-08","לא יתייצב הנאשם כנדרש, תוצא נגדו פקודת מאסר והוא ייאסר.",הענישה
"ת""פ 1694-07-08",תנאי השחרור יעמדו בעינם לצורך הבטחת התייצבות הנאשם לריצוי העונש.,הענישה
"ת""פ 1694-07-08",זכות ערעור לבית המשפט העליון בתוך 45 ימים מהיום.,הענישה
"ת""פ 1694-07-08","ניתן והודע היום י' סיון תשס""ט, 02/06/2009 במעמד הצדדים.  <>",54678313
"ת""פ 1694-07-08",הוקלד על ידי: <אורטל בוקובזה>,>
"ת""פ 1694-07-08",נוסח מסמך זה כפוף לשינויי ניסוח ועריכה,>
