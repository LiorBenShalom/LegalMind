verdict,text,part
"ת""פ 4102-11-20","לפני כבוד השופט בני שגיא, סגן נשיא",10 יוני 2021
"ת""פ 4102-11-20","לפני כבוד השופט בני שגיא, סגן נשיא",10 יוני 2021
"ת""פ 4102-11-20","על-ידי ב""כ עו""ד יוסי קורצברג ועו""ד שלי קוטין",מדינת ישראל
"ת""פ 4102-11-20","על-ידי ב""כ עו""ד מחמוד נעאמנה",מורד שניר ת.ז.  xxxxxxxxx
"ת""פ 4102-11-20","הנאשם הורשע על יסוד הודאתו, במסגרת הסדר טיעון, בעבירה של נשיאה והובלת נשק בלא רשות על-פי דין, לפי סעיף 144(ב) לחוק העונשין, התשל""ז-1977 (להלן - חוק העונשין או החוק). הסדר הטיעון לא כלל הסכמה לעניין העונש, ובהקשר זה טענו הצדדים על-פי מיטב שיקול דעתם.",גזר דין
"ת""פ 4102-11-20","על-פי עובדות כתב האישום המתוקן, עובר ליום 19.10.2020 בשעה 00:55, נטל הנאשם מטען חבלה מאולתר, אשר הורכב, בין היתר,  מצינור מתכתי בקוטר 2 צול ובאורך כ- 20 ס""מ ובתוכו תערובת נפץ המורכבת ממלח ניטראטי וגופרית במשקל של כ- 360 גרם וכן מברגי מתכת במשקל כולל של כ- 320 גרם אשר יועדו לשמש כרסס, נפץ חבלה חשמלי מסוג M-6 ומקלט אלחוטי (להלן - מטען החבלה). כמו כן נטל הנאשם משדר בעל התאמה אלחוטית למקלט (להלן - השלט).",גזר דין
"ת""פ 4102-11-20","ביום 19.10.2020 בסמוך לשעה 00:55, רכב הנאשם על קטנוע מסוג ""סאן יאנג"", מ.ר 51-909-78 שבבעלות אחיו, כאשר לוחית הזיהוי מוסתרת בבד שחור, ובשעה שהוא נושא ומוביל את מטען החבלה כשהוא עטוף בבד ומונח בארגז המחובר לקטנוע. במקביל, נשא והוביל הנאשם את השלט על גופו. ",גזר דין
"ת""פ 4102-11-20","עת עצר הנאשם את הקטנוע בסמוך לצומת הרחובות דרך בן צבי - יהודה הימית, הגיע למקום רכוב על אופנוע שוטר, אשר חסם את הקטנוע, הזדהה בפני הנאשם והורה לו לדומם את הקטנוע ולהישאר במקום. הנאשם הזדהה בכזב בפני השוטר בשם חמיס בכוונה להפריע לשוטר ולהכשילו כשהוא ממלא את תפקידו כחוק.",גזר דין
"ת""פ 4102-11-20","בסמוך לשעה 00:59, התניע הנאשם את הקטנוע והחל בנסיעה. בתגובה, רץ השוטר אחרי הנאשם, אחז בקטנוע והצליח למנוע את המשך הנסיעה. בתגובה, דחף הנאשם את הקטנוע לעבר השוטר והחל להימלט בריצה, בעוד שהשוטר דולק בעקבותיו. במהלך המרדף, נפל הנאשם אל הקרקע והשוטר אחז בו והודיע לו כי הוא עצור.",גזר דין
"ת""פ 4102-11-20",על בסיס האמור לעיל הורשע הנאשם בעבירה של נשיאה והובלת נשק בלא רשות על-פי דין.,גזר דין
"ת""פ 4102-11-20","במסגרת הסדר הטיעון, הוסכם בין הצדדים כי מטען החבלה היה תקול.",גזר דין
"ת""פ 4102-11-20","מטעם התביעה הוגש גיליון הרשעותיו של הנאשם (תע/1), ממנו עולה כי מעורבותו בפלילים החלה בהיותו בן 19 ולחובתו רישום פלילי ללא הרשעה מבית המשפט לנוער משנת 2013 (שהתיישן) בגין החזקת סכין שלא כדין; הרשעה ראשונה בעבירות של החזקת מכשירי פריצה והסגת גבול משנת 2015; הרשעה שניה בעבירה של שימוש בסמים לצריכה עצמית משנת 2016; והרשעה שלישית בעבירות של גניבה וסיוע להתפרצות משנת 2016, בגינן נדון לעונש של 6 חודשי מאסר.",ראיות לעונש
"ת""פ 4102-11-20","מטעם ההגנה העידה ארוסתו של הנאשם מזה כשנתיים, גב' זאיה כבוב, שמסרה כי המשפחה מאוכזבת ומודעת למעשה החמור אותו ביצע, וכי אין בתקופה הקשה שעבר כדי להצדיק את העבירה. יחד עם זאת, הבטיחה כי המשפחה תעזור ותתמוך בנאשם על מנת שיעבור הליך שיקום במסגרת ריצוי מאסרו וגם לאחר שחרורו. העדה הוסיפה וסיפרה כי קשה לנאשם, הוא סובל ומתחרט על מעשיו.",ראיות לעונש
"ת""פ 4102-11-20","התובע, עו""ד יוסי קורצברג, עמד בטיעוניו על חומרת מעשיו של הנאשם תוך הדגשת משקלה הרב של תערובת הנפץ שהכיל המטען, אשר מהווה לשיטת התביעה נסיבה לחומרה. נטען, כי אין בעובדה שהמטען היה תקול כדי להפחית מחומרת העבירה מאחר שהנאשם כלל לא היה מודע לכך.",טיעוני הצדדים לעונש
"ת""פ 4102-11-20","עוד נטען, כי נשיאת מטען חבלה חמורה יותר מנשיאת אקדח ועל כן יש מקום, לעמדת התביעה, להחמיר במתחם ולהעמידו על  30 עד 60 חודשי מאסר, לצד עונשים נלווים.",טיעוני הצדדים לעונש
"ת""פ 4102-11-20","בפתח טיעונו, ציין הסנגור, עו""ד מחמוד נעאמנה, כי הנאשם הודה בשלב מוקדם מאד במשפט, לקח אחריות וחסך זמן ציבורי ושיפוטי בניהול התיק, וזאת חרף הקשיים הראייתיים שהתגלו בתיק ומבלי שהובטח לו הסדר עונשי ויש בכך כדי להעיד על הבעת חרטה והפנמת הפסול.",טיעוני הצדדים לעונש
"ת""פ 4102-11-20","הסנגור התייחס גם לגילו הצעיר של הנאשם ולעברו הפלילי וציין כי מדובר במעצר ומאסר ראשון מאחורי סורג ובריח שכלל אינו קל עבורו, וניכר כי הרתיע אותו והשיג את מטרתו.",טיעוני הצדדים לעונש
"ת""פ 4102-11-20",עוד נטען בהרחבה לעניין נסיבותיו האישיות של הנאשם. ,טיעוני הצדדים לעונש
"ת""פ 4102-11-20","אשר למתחם העונש ההולם - נטען כי נוכח העובדה כי מדובר במטען תקול, לא הייתה כל היתכנות להפעלתו כך שיש להעמיד את הרף התחתון של המתחם על 12 חודשי מאסר; ולחלופין לקבוע כי הרף התחתון שלו עומד על 16 חודשי מאסר, כפי שנקבע במספר גזרי דין שניתנו בעבירות של נשיאת נשק. כך או כך, עתר הסנגור למקם את עונשו של הנאשם ברף התחתון של המתחם שייקבע. הסנגור התייחס אף למדיניות הענישה הנוהגת והפנה למספר רב של פסקי דין המתיישבים, לשיטתו, עם מתחם העונש ההולם הנטען על-ידו.",טיעוני הצדדים לעונש
"ת""פ 4102-11-20",הנאשם הביע צער על מעשיו במילותיו האחרונות לעניין העונש.  ,טיעוני הצדדים לעונש
"ת""פ 4102-11-20",בתי המשפט חזרו פעם אחר פעם על חומרתן של עבירות נשק והסכנה הרבה הטמונה בהן:,קביעת מתחם העונש ההולם
"ת""פ 4102-11-20","""אין צורך להכביר מילים על מסוכנותם הרבה של חומרי נפץ ומטעני חבלה. מדובר בסכנת נפשות, פשוטו כמשמעו. יש למגר תופעה של סחר, נשיאה והובלה של נשק. אין ניתן להתפשר. מידת הרחמים צריכה להיות מופנית יותר אל הציבור הרחב, מאשר כלפי המערער ואחרים שכמותו, שמסכנים חיי אדם בצורה שכזו"" (ע""פ 6210/13 גונן נ' מדינת ישראל (14.11.2013)).  ",קביעת מתחם העונש ההולם
"ת""פ 4102-11-20","""...יש ליתן משקל נכבד לכך שעסקינן בתיק שעניינו בהחזקה, הובלה ונשיאה של מטען חבלה. מדובר בכלי נשק התקפי ורב עוצמה שהשימוש בו יכול להביא להרג ללא הבחנה ואינו מתיישב עם מטרה אחרת כלשהי..."" (ע""פ 8017/20 מדינת ישראל נ' גריפאת (22.12.2020)). ",וגם:
"ת""פ 4102-11-20","הערכים החברתיים הרלוונטיים לעבירות נשק הם הגנה על שלום הציבור וביטחונו ועל הסדר הציבורי, זאת מאחר שעבירות אלה מהוות את התשתית לביצוע מגוון רחב של עבירות - החל בעבירות איומים, המשך בעבירות גרימת חבלה חמורה וכלה בעבירות המתה, אשר גוררות מטבע הדברים פגיעה בגוף, בנפש וברכוש (ע""פ 4406/19 מדינת ישראל נ' סובח (5.11.2019) (להלן - עניין סובח)); מקימות פוטנציאל להסלמה עבריינית; ויוצרות סיכון ממשי וחמור לציבור.   ",וגם:
"ת""פ 4102-11-20","הנאשם נשא והוביל מטען חבלה שהכיל בתוכו תערובת נפץ במשקל בלתי מבוטל, יחד עם שלט אלחוטי, כשהוא רוכב על אופנוע ובדרך ליעד (גיאוגרפי) לא ידוע. הגם שלא צוין בכתב האישום הרקע לנשיאת מטען החבלה או נתון בדבר כוונה לעשות בו שימוש ולפעילו; הרי שאין בכך כדי לגרוע מפוטנציאל הנזק הגלום בעבירה.",וגם:
"ת""פ 4102-11-20","ראו לעניין זה ע""פ 4945/13 מדינת ישראל נ' סלימאן (19.1.2014):",וגם:
"ת""פ 4102-11-20","כפי שנקבע בעבר, מתחם העונש ההולם צריך לשקלל, בין היתר, גם את סוג הנשק ופוטנציאל הפגיעה בטמון בו (ע""פ 1323/13 חסן נ' מדינת ישראל, פס' 10 (5.6.2013)), ובענייננו - גם את העובדה כי דובר במטען חבלה תקול. יחד עם זאת, ברור כי גם מטען תקול ניתן להשמיש, וממילא לא ניתן לקבוע כי הנאשם ידע בזמן אמת שהמטען שהוא מוביל תקול. ",וגם:
"ת""פ 4102-11-20","""חומרתן של עבירות נשק אינה מסתכמת רק במה שאירע בפועל, אלא גם במה שעלול היה להתרחש – קרי: בסיכון הפוטנציאלי שהיה טמון בהתנהגות"" (ע""פ 116/13 וקנין נ' מדינת ישראל (31.7.2013)). ",וגם:
"ת""פ 4102-11-20",בקביעת המתחם יש לשקלל אף את הנתונים הבאים:,וגם:
"ת""פ 4102-11-20","(א) העובדה כי דובר במטען מאולתר, ולא בכזה המכיל חומר נפץ תקני (הנגנב, לרוב, מרשות צה""ל);",וגם:
"ת""פ 4102-11-20",בחינת פסיקת בית המשפט העליון מלמדת על מגמת החמרה בעבירות נשק:,וגם:
"ת""פ 4102-11-20","""החומרה היתרה הכרוכה בעבירות נשק והסיכון הנשקף מביצוען לציבור, מקבלים משנה תוקף בשים לב להיקפיה של התופעה ואופן התפשטותה. כמענה לכך, מסתמנת בפסיקה מגמה עקבית להחמיר את הענישה בגין עבירות אלו, באופן שיהלום את מידת פגיעתן בערכים המוגנים ויקדם את מיגור התופעה... משכך, חרף עיקרון הענישה האינדיבידואלית והמשקל שיש ליתן לנסיבותיו האישיות של כל נאשם לגופו, בבואו לגזור את דינו של מי שהורשע בביצוע עבירות חמורות אלו, על בית המשפט לתת בכורה לשיקולי ההרתעה והאינטרס הציבורי (ע""פ 8045/17 בראנסי נ' מדינת ישראל, פס' 11 (16.8.2018)). ",וגם:
"ת""פ 4102-11-20","בנוסף לפסקי הדין שהובאו לעיל, מצאתי את פסקי הדין הבאים כרלוונטיים לצורך קביעת מתחם העונש ההולם:",וכן:
"ת""פ 4102-11-20","ע""פ 8017/20 מדינת ישראל נ' גריפאת (22.12.2020) - המשיב הורשע על יסוד הודאתו במסגרת הסדר טיעון בעבירות של החזקה, הובלה ונשיאה של נשק כחלק מפרשה של עסקת נשק יחד עם שניים נוספים. על-פי עובדות כתב האישום המתוקן, המשיב הסיע את נאשם 2 למקום מגוריו של נאשם 1, שם מסר נאשם 1 לידי נאשם 2 שלושה מטעני חבלה בתוך קופסת קרטון. המשיב ונאשם 2 עזבו את הבית כשהם נושאים ומובילים בצוותא את המטענים. בהתאם לאמור בכתב האישום, המשיב ידע שמדובר במטען חבלה אחד לפחות. המשיב ונאשם 2 נעצרו בעקבות חסימה משטרתית.  בשים לב לחלקו המשני של המשיב בפרשה, קבע בית המשפט המחוזי מתחם ענישה בעניינו של המשיב שנע בין 6 ל-24 חודשי מאסר והשית על המשיב 7 חודשי מאסר, לצד עונשים נלווים. בנוסף, המשיב נשא בעונש מאסר בגין הפקעת עבודות שירות שטרם ריצה למשך 6 חודשים בתיק קודם ולכן נקבע כי מתוך 7 חודשי המאסר שהוטלו עליו, 5 יצטברו לעונש המאסר והיתרה תרוצה בחופף, היינו 11 חודשי מאסר בגין שני התיקים בסך הכל. ערעור שהגישה המדינה על קולת העונש התקבל. וכך נקבע:",וכן:
"ת""פ 4102-11-20","נקבע, כי בשים לב לאמור ולכך שלא בוצעו עבירות נוספות זולת זו שבה הורשע המשיב, יש לקבוע מתחם ענישה שבין 6 לבין 24 חודשי מאסר בפועל. לטעמנו מתחם ענישה זה, בשים לב לכל האמור לעיל, ובפרט לכך שמדובר בהחזקה, נשיאה והובלה של מטען חבלה אינו הולם את חומרת העבירה"" [ההדגשות הוספו - ב.ש].",וכן:
"ת""פ 4102-11-20","בשים לב לכך שאין ערכאת הערעור נוהגת למצות את חומרת הדין, בית המשפט העליון העמיד את עונשו של המשיב על 14 חודשי מאסר, כאשר 12 חודשים ירוצו במצטבר לעונש המאסר שהוטל עליו בגין הפקעת עבודות השירות בהליך האחר.",וכן:
"ת""פ 4102-11-20","ע""פ 5806/19 בושרי נ' מדינת ישראל (31.10.2019) - המערער הורשע (יחד עם נאשם נוסף שסייע לו) על יסוד הודאתו בעבירות של נשיאה והובלה של נשק, חבלה במזיד ברכב, הפרעה לשוטר במילוי תפקידו ושיבוש מהלכי משפט. על-פי עובדות כתב האישום במתוקן, המערער נשא והוביל ברכב בו נהג נשק הכולל שלושה טלפונים סלולריים אשר הוסבו כמערכת הפעלה היכולה לשמש למטען חבלה, אמצעי ייזום הכוללים שני נפצי חבלה ושש סוללות המתאימות להפעלת הטלפונים הסלולריים. רכיבים אלו התאימו אחד לשני והיוו חלק ממרכיביו של מטען חבלה מאולתר. המערער ניסה להימלט מרכב משטרתי סמוי שדלק אחריו וניסה לעצרו. בית המשפט המחוזי קבע מתחם ענישה שנע בין 18 ל- 36 חודשי מאסר והשית על המערער 27 חודשי מאסר בפועל, לצד עונשים נלווים. בהמלצת בית המשפט העליון, חזר בו המערער מהערעור שהגיש על חומרת העונש.  ",וכן:
"ת""פ 4102-11-20","ע""פ 2231/18 בדוואן נ' מדינת ישראל (25.10.2018) - המערער הורשע על יסוד הודאתו בעבירות של הצתה ונשיאה והובלה של נשק. על-פי עובדות האישום השני, הרלוונטי לענייננו, המערער קיבל מאחר מטען חבלה (""מטען צינור""), אותו התבקש להניח בפתחו של בית עסק. המערער החזיק במטען החבלה ימים ספורים ואז החזיר אותו לאחר בטענה שהמטען אינו תקין. לאחר מכן האחר עדכן את המערער כי המטען מוכן להפעלה, אך המערער לא הגיע לקחתו. בית המשפט המחוזי קבע לאישום זה מתחם ענישה שנע בין 12 ל-30 חודשי מאסר והשית על המערער עונש כולל (בגין שני האישומים) של 32 חודשי מאסר, לצד עונשים נלווים. ערעור שהוגש על חומרת העונש התקבל ובית המשפט העליון הקל בעונשו של המערער והעמידו על 26 חודשי מאסר. זאת נוכח הצטברות מספר נסיבות מקלות בעניינו, כשהעיקריות שביניהן שיתוף הפעולה עם רשויות אכיפת החוק ומסירת שמו של האחר, התוודותו מיוזמתו על מעורבותו באירוע ההצתה (האישום הראשון), והפסקת העבירה בכך שלא חזר לקחת את המטען מהאחר לאחר שתוקן.  ",וכן:
"ת""פ 4102-11-20","ע""פ 9158/16 אברג'יל נ' מדינת ישראל (30.1.2017) - המערערים הורשעו על יסוד הודאתם בעבירות של ייצור נשק (המערער 2), סיוע לייצור נשק (המערער 1) ומתן אמצעים לביצוע פשע (שני המערערים) בכך שקשרו קשר לייצר מטען חבלה מאולתר ולצורך כך רכשו חמש מערכות הפעלה המשמשות להפעלת פירוטכניקה. המערער 2 ייצר מטען חבלה מאולתר, בסיועו של המערער 1, והמטען הונח על ידי אחר (שזהותו אינה ידועה) ברחוב והוא אותר על ידי עובר אורח באקראי. שני המערערים הואשמו בכך שנתנו אחת ממערכות ההפעלה שרכשו לאדם שזהותו אינה ידוע ביודעם כי היא נועדה לשמש לביצוע פשע. בית המשפט המחוזי קבע למערער 1 מתחם ענישה שנע בין 18 ל- 42 חודשי מאסר; ולמערער 2 מתחם ענישה שנע בין 36 ל- 84 חודשי מאסר. על מערער 1 הושתו 30 חודשי מאסר; ועל מערער 2 הושתו 60 חודשי מאסר, לצד עונשים נלווים. ערעור על חומרת העונש נדחה. ",וכן:
"ת""פ 4102-11-20","רע""פ 2406/16 יונגר נ' מדינת ישראל (29.9.2016) - המערער הורשע לאחר ניהול הוכחות בעבירות של החזקת נשק והחזקת קנביס לצריכה עצמית בכך שהחזיק מטען חבלה אלחוטי מאולתר, שבכוחו להמית אדם, יחד עם מערכת הפעלה מרחוק על ידי מקלט ומשדר אוטומטי, במחסן הצמוד למשרדו, הנמצא מתחת ליציע של אולם ספורט, אשר שימש, בין היתר את ילדי חטיבות בתי הספר הסמוכים לו. בית משפט השלום קבע מתחם ענישה שנע בין 24 ל- 60 חודשי מאסר, והשית על המערער 48 חודשי מאסר בפועל, לצד עונשים נלווים. ערעור שהוגש על חומרת העונש נדחה הן על ידי בית המשפט המחוזי; והן על ידי בית המשפט העליון.  ",וכן:
"ת""פ 4102-11-20","ת""פ 15459-11-12 מדינת ישראל נ' אלפנדרי ואח' - כתב אישום שהוגש נגד 8 נאשמים שהיו מעורבים בפרשה של עבירות נשק - כל אחד על פי חלקו. בשנת 2012 הכין אחד, מוטי סניור, מטעני חבלה מ""תוצרת ביתית"" (קופסאות מתכת שהכילו חומרי נפץ ומשדרים להפעלה מרחוק), והפיצם באמצעות הנאשמים שהואשמו בצוותא בכתב האישום. ",וכן:
"ת""פ 4102-11-20","עניינם של שלושה מהם נדון בבית המשפט העליון במסגרת ערעורים שהוגשו על חומרת העונש, כמפורט להלן:",וכן:
"ת""פ 4102-11-20","ע""פ 3491/13 טוויק נ' מדינת ישראל (15.11.2013) - המערער הורשע על יסוד הודאתו בעבירות של רכישת נשק ונשיאה והובלה של נשק בכך שקיבל, ביחד עם נאשם נוסף, שקית ובה מטען חבלה ומשדר והשניים הובילו את המטען מחולון לראשון לציון. המערער התקשר לסניור ושאל לגבי אופן הפעלת המטען. בסמוך לכך, השניים הסתירו את המטען תחת שיח, כאשר השלט נשאר בחזקתו של המערער. בית המשפט המחוזי קבע מתחם ענישה שנע בין 24 ל- 60 חודשי מאסר, והשית על המערער 30 חודשי מאסר, לצד עונשים נלווים. ערעור שהוגש על חומרת העונש נדחה על ידי בית המשפט העליון. ",וכן:
"ת""פ 4102-11-20","ע""פ 6210/13 גונן נ' מדינת ישראל (14.11.2013) - המערער הורשע על יסוד הודאתו במסגרת הסדר טיעון בשתי עבירות של נשיאה והובלה של נשק בכך שקיבל ביחד עם אחר שני מטעני חבלה מאולתרים ""מתוצרת ביתית"", העשויים מקופסת מתכת ובה חומר נפץ, ושני מנגנוני הפעלה הכוללים משדר ושלט, והובילם אל מקום לא ידוע. במסגרת הסדר הטיעון, הוסכם כי המדינה תעתור לעונש של 36 חודשי מאסר בעוד שהמערער יטען כרצונו. בית המשפט המחוזי השית על המערער עונש של 30 חודשי מאסר, לצד עונשים נלווים. ערעור שהוגש על חומרת העונש נדחה על ידי בית המשפט העליון.  ",וכן:
"ת""פ 4102-11-20","ע""פ 5336/13 צדוק נ' מדינת ישראל (17.11.2013) - המערער הורשע על יסוד הודאתו במסגרת הסדר טיעון בעבירה של נשיאה והובלה של נשק בכך שקיבל מאחר שקית ובה מטען חבלה ומשדר. המערער הכניס את השקית לארגז הקטנוע והוביל בצוותא עם אחר את המטען מחולון לראשון לציון, שם הסתירו את המטען תחת שיח. במסגרת הסדר הטיעון, הוסכם כי המדינה תעתור לעונש של 30 חודשי מאסר בעוד שהמערער יטען כרצונו. בית המשפט המחוזי השית על המערער 20 חודשי מאסר בפועל, לצד עונשים נלווים. ערעור שהוגש על חומרת העונש נדחה על ידי בית המשפט העליון.    ",וכן:
"ת""פ 4102-11-20","ע""פ 6484/12 צוברה נ' מדינת ישראל (30.4.2013) - המערער הורשע על יסוד הודאתו בעבירות של נשיאת נשק, מעשה פזיזות ורשלנות והפרעה לשוטר במילוי תפקידו בכך שהוביל בתא המטען של רכבו מטען חבלה, וכשניגשו לרכבו שלושה בלשי משטרה במטרה לעצור אותו, לחץ על דוושת הגז והחל במנוסה בנסיעה פרועה תוך שהוא פוגע ברכוש ומסכן את התנועה. הוסכם בין הצדדים על 'הסדר טווח', כאשר מתחם הענישה נע בין 24 ל- 40 חודשי מאסר. בית המשפט המחוזי השית על המערער 34 חודשי מאסר, לצד עונשים נלווים. ערעור שהוגש על חומרת העונש התקבל בחלקו רק לעניין תקופת הפסילה. ",וכן:
"ת""פ 4102-11-20","ת""פ (מחוזי ת""א) 49632-01-18 מדינת ישראל נ' שיינברג ואח' (16.12.2018) - הנאשם הורשע על יסוד הודאתו בעבירות של מתן אמצעים לביצוע פשע, קשירת קשר לביצוע פשע, ניסיון להרוס נכס בחומר נפיץ, ייצור נשק שלא כדין, החזקת נשק שלא כדין, נשיאת נשק שלא כדין, איומים ושינוי זהות רכב - אשר נפרשות על פני שלושה אישומים. בהתאם לאישום השלישי והרלוונטי לענייננו, יצר הנאשם, בעצמו או באמצעות אחר, מטען חבלה מאולתר שהורכב, בין היתר, ממיכל תרמוס נירוסטה, תערובת נפץ פירוטכנית שהכילה מלח פרכלוראטי ודיפניל אמין, בקבוק פלסטיק שהכיל בנזין, ראש גפרור חשמלי וטלפון נייד ששימש כמערכת הפעלה. הנאשם נשא את מטען החבלה האמור שעה שרכב על אופנוע עם לוחית רישוי שזויפה על ידו והצמיד את מטען החבלה לתחתית רכב בכוונה לפוצץ את טען החבלה ולגרום נזק לרכב אולם עקב כשל טכני, מטען החבלה לא התפוצץ. מתחם העונש שקבעתי בעניינו של האישום השלישי נע בין 34 ל- 62 חודשי מאסר. ",וכן:
"ת""פ 4102-11-20","יצוין כי מקרה זה חמור מענייננו בהינתן העובדה שאותו שיינברג לא רק נשא את המטען אלא אף היה מעורב בייצורו, וכן הצמיד אותו לרכב על מנת שיתפוצץ.",וכן:
"ת""פ 4102-11-20","ת""פ (מחוזי י-ם) 3510-06-15 מדינת ישראל נ' אטדגי (18.11.2015) - הנאשם הורשע על יסוד הודאתו במסגרת הסדר טיעון בעבירה של נשיאת והובלת נשק בכך שנשא ברכבו מטען חבלה שהורכב מלבנת חבלה שהכילה חומר נפץ ושלט רחוק, עטופים ביריעת בד עד שנעצר על ידי המשטרה. בבדיקת מרכיבי מטען החבלה, נמצא כי המטען לא יכול היה להתפוצץ, אך אם כל מרכיביו היו תקינים ומחוברים כהלכה - היה בכוחו להמית אדם. המדינה עתרה לקביעת מתחם שנע בין 24 ל- 48 חודשי מאסר. בית המשפט המחוזי קבע מתחם שנע בין 12 ל- 36 חודשי מאסר בפועל. ערעור שהוגש לבית המשפט העליון (ע""פ 8700/15) נמחק לבקשת המערער. ",וכן:
"ת""פ 4102-11-20","ת""פ (מחוזי ת""א) 34967-10-16 מדינת ישראל נ' ז'ידקוב ואח' (8.11.2017) - הנאשמים הורשעו על יסוד הודאתם בעבירות של נשיאת נשק, החזקת נשק וקשירת קשר לביצוע פשע בכך שהחזיקו ונשאו מטען חבלה תקול ברחבי העיר רמת גן, במשקל של כחצי קילוגרם. הסדר הטיעון שגובש בין הצדדים שקלל מגוון נתונים, לרבות נתונים ראייתיים ומודיעיניים. במסגרת הליך גישור נקבע מתחם שנע בין 30 ל- 38 חודשי מאסר. על נאשם 1 הושת עונש של 30 חודשי מאסר; על נאשם 2 עונש של 33 חודשי מאסר; ועל נאשם 3 הושת עונש של 38 חודשי מאסר. ",וכן:
"ת""פ 4102-11-20","על יסוד השיקולים שפורטו, תוך מתן משקל לעובדה כי דובר במטען מאולתר שאינו כולל חומר נפץ תקני,  תקול, ובהיעדר נתון כלשהו לפיו הנאשם שימש יותר מ""בלדר"", הגעתי למסקנה כי מתחם העונש ההולם נע בין 24 ל- 54 חודשי מאסר בפועל.",קביעת מתחם העונש ההולם - סיכום
"ת""פ 4102-11-20","בבואי לקבוע את העונש המתאים לנאשם בגדרו של מתחם הענישה, נתתי דעתי לכל הנסיבות הרלוונטיות אשר אינן קשורות בביצוע העבירה.",קביעת העונש המתאים
"ת""פ 4102-11-20","הודאה וקבלת אחריות - זקפתי לזכותו של הנאשם את הודאתו בשלב מוקדם במשפט, לקיחת האחריות והחיסכון בזמן הציבורי. אציין כי אלמלא הודאת הנאשם, היה מקום להטיל עליו עונש חמור באופן משמעותי מזה שיוטל עליו בסופו של יום;",קביעת העונש המתאים
"ת""פ 4102-11-20","נתונים אישיים - שקלתי את נסיבותיו המשפחתיות המורכבות של הנאשם, אשר פורטו בהרחבה על ידי הסנגור;",קביעת העונש המתאים
"ת""פ 4102-11-20","עבר פלילי - עברו הפלילי של הנאשם אינו בעל חומרה מיוחדת וכולל שלוש הרשעות שלא מן העניין. כמו כן, מדובר במאסרו הראשון של הנאשם והפסיקה הכירה ברכיב ""המאסר הראשון"" ככזה המהווה שיקול ממתן בענישה.",קביעת העונש המתאים
"ת""פ 4102-11-20","לאחר שקלול הנתונים שפורטו, ראיתי להטיל על הנאשם את העונשים הבאים:",סיכום
"ת""פ 4102-11-20",24 חודשי מאסר לריצוי בפועל החל מיום מעצרו - 19.10.2020;,סיכום
"ת""פ 4102-11-20","6 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו כל עבירת נשק מסוג פשע, או עבירת אלימות נגד הגוף מסוג פשע;",סיכום
"ת""פ 4102-11-20","3 חודשי מאסר, אולם הנאשם לא יישא עונש זה אלא אם יעבור תוך 3 שנים מיום שחרורו כל עבירת אלימות נגד הגוף מסוג עוון;",סיכום
"ת""פ 4102-11-20","קנס כספי בסך 5,000 ₪ או 40 ימי מאסר תמורתו, אשר ישולם ב- 10 תשלומים חודשיים שווים החל מיום 1.8.2021 ועד לסיום התשלומים. לא ישולם אחד התשלומים במועדו, יעמוד הקנס לפירעון מלא.",סיכום
"ת""פ 4102-11-20",ניתן צו כללי למוצגים לשיקול דעת קצין משטרה ו/או התביעה.,סיכום
"ת""פ 4102-11-20",זכות ערעור כחוק. ,סיכום
"ת""פ 4102-11-20","ניתן והודע היום ל' סיוון תשפ""א, 10/06/2021 במעמד הצדדים.  ",סיכום
"ת""פ 4102-11-20",נוסח מסמך זה כפוף לשינויי ניסוח ועריכה,בני שגיא 54678313
"ת""פ 4102-11-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",בני שגיא 54678313
