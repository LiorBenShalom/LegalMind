verdict,text,part
"ת""פ 001207∕01","הנאשם, מחמד מליחאת, יליד 1981, הורשע בשוד מזוין בחבורה, החזקת נשק ושהייה בישראל שלא כדין, לפי סעיפים 402(א)+(ב) ו-144(א) לחוק העונשין, התשל""ז-1977 וסעיף 12(1) לחוק הכניסה לישראל, התשי""ב-1952.",גזר דין
"ת""פ 001207∕01","ביום 4.6.01, בסמוך לשעה 05:45, באזור התעשייה בעטרות, איימו הנאשם ואחר שזהותו אינה ידועה למאשימה, בסכין ובאקדח, על המתלונן שנהג במשאית מדגם וולבו, כי ימסור לידיהם את המשאית. הנאשם והאחר הוציאו בכוח את המתלונן מהמשאית, השליכו אותו על הארץ ונמלטו מהמקום עם המשאית. כעבור זמן לא רב, בשל תושייתם של המתלונן ובעליו של הרכב, ובעזרת מכשיר שהיה מותקן ברכב, נתפס הרכב והוחזר לבעליו.",גזר דין
"ת""פ 001207∕01","לנאשם שתי הרשעות קודמות. האחת מיום 18.7.00 בשל התחזות כאדם אחר והפרעה לשוטר במילוי תפקידו, בגינה נדון למאסר בפועל לתקופה של חודשיים ו-12 ימים וכן למאסר על תנאי ולקנס; ההרשעה השניה מיום 12.4.01 היא בעבירה של כניסה לישראל שלא כחוק, בגינה נדון הנאשם לחודש מאסר בפועל ולחמישה חודשי מאסר על תנאי.",5129371 
"ת""פ 001207∕01",מתסקיר קצינת מבחן שהוגש אודות הנאשם עולים פרטים אלה:,5129371 
"ת""פ 001207∕01","הנאשם, בדואי המתגורר עם משפחתו באוהל ליד רמאללה. לנאשם הורים ואחד עשר אחים ואחיות. הנאשם למד כשנתיים בלבד בבית ספר. בגיל 8 החל לעבוד במחצבה. תחילה כמגיש קפה ולאחר מכן כפועל. אביו הפסיק לעבוד לפני כשלוש שנים בשל בעיות בריאות ומאז הנאשם הוא המפרנס העיקרי של משפחתו. לאחרונה עבד הנאשם כשומר באתר בניה בהר חומה. לפני כשלוש שנים התחתן הנאשם, אך אשתו התגרשה ממנו בשל מצבו הכלכלי הקשה. הפרידה מאשתו היתה טראומטית עבור הנאשם והוא התקשה להתמודד עם מצבו. להערכת קצינת המבחן, לנאשם מוטיבציה לניהול אורח חיים תקין. לדעתה, חשיפה ממושכת של הנאשם לאוכלוסיית האסירים בבית הסוהר, עלולה לפגוע בו ובסיכויי שיקומו.",5129371 
"ת""פ 001207∕01","נסיבות חייו של הנאשם, כמתואר בתסקיר קצינת המבחן, הן אכן קשות. כמו כן הפגיעה הכלכלית במשפחתו, בעת מאסרו של הנאשם, שהוא מפרנסה העיקרי, היא משמעותית. ואולם, העבירות שביצע הנאשם, ובמרכזן עבירת השוד שבוצעה תחת איום של נשק, מחייבת תגובה עונשית מרתיעה וממשית. מדובר במעשה חמור, שבוצע ביחד עם אחר, בכוח ובאיומים, וחייב תכנון מוקדם.",5129371 
"ת""פ 001207∕01","לפיכך, ולאחר שהתחשבתי גם בנסיבותיו האישיות של הנאשם ובאמור בתסקיר קצינת המבחן, אני דנה את הנאשם לשלוש וחצי שנות מאסר בפועל מיום מעצרו ב- 8.9.01 ולשנת מאסר על תנאי אותה ירצה הנאשם אם יעבור תוך שלוש שנים מיום שחרורו מהמאסר עבירה של גניבת רכב.",5129371 
"ת""פ 001207∕01",לנאשם זכות ערעור על פסק הדין לבית המשפט העליון תוך 45 ימים.,5129371 
"ת""פ 001207∕01","ניתן היום כ""ז בניסן, תשס""ב (9 באפריל 2002) במעמד הצדדים.",5129371 
"ת""פ 001207∕01",נוסח מסמך זה כפוף לשינויי ניסוח ועריכה,"מוסיה ארד, סגנית נשיא"
