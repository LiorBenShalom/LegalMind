verdict,text,part
"ת""פ 1333-09","ת""פ 1333-09 מ.י. פרקליטות מחוז המרכז נ' אלפתאח מרעי בן עבד",בית משפט השלום בכפר סבא
"ת""פ 1333-09",י. פרקליטות מחוז המרכז,בעניין:
"ת""פ 1333-09",נעמן אלפתאח מרעי בן עבד,נגד
"ת""פ 1333-09","ב""כ המאשימה עו""ד שרגנהיים ",נוכחים:
"ת""פ 1333-09","ב""כ הנאשם עו""ד לוי ",נוכחים:
"ת""פ 1333-09","הנאשם, יליד שנת 1970, הורשע, בעקבות הודאתו בעובדות כתב אישום מתוקן במסגרת הסדר טיעון, בעבירה של החזקת נשק לפי סעיף 144(א) לחוק העונשין, התשל""ז-1977 (להלן – חוק העונשין).",גזר דין
"ת""פ 1333-09","כאמור בכתב האישום המתוקן, ביום 4.3.09 בסביבות השעה 11:30 נערך חיפוש בביתו של הנאשם בקלנסוה, ובמהלך החיפוש נמצאו כלי נשק ותחמושת במקומות מסתור שונים בבית ובמחסן.",גזר דין
"ת""פ 1333-09","הנאשם החזיק באקדח מסוג סטאר 9 מ""מ, אשר נגנב מבעליו ביום 1.12.96, ובשתי מחסניות תואמות; באקדח מסוג תופי קליבר 22GAS; ב-562 כדורים בקטרים שונים; וכן במחסנית לנשק 0.22 מ""מ ומחסנית לנשק 9 מ""מ.",גזר דין
"ת""פ 1333-09","לפי בקשת הנאשם צורף להרשעתו פ""א 2874/10 של תחנת טייבה, שעניינו הפרת תנאי מעצר הבית בתיק הנוכחי. הנאשם הודה בכך שיצא לעבודה מבלי להודיע לפרקליטות על מקומות העבודה, בהתאם להחלטת בית המשפט. ",גזר דין
"ת""פ 1333-09",הנאשם הורשע אפוא גם בעבירה של הפרת הוראה חוקית לפי סעיף 287(א) לחוק העונשין.,גזר דין
"ת""פ 1333-09","הצדדים הודיעו לבית המשפט כי במסגרת הסדר הטיעון תגביל עצמה התביעה לעונש של 10 חודשי מאסר לריצוי בפועל, וכן מאסר על-תנאי וקנס. הנאשם לא הוגבל בטיעוניו.",גזר דין
"ת""פ 1333-09",בתום ישיבת הטיעונים לעונש בקשתי את הממונה על עבודות השירות לערוך חוות דעת אודות התאמת הנאשם לביצוע עבודת שירות. הממונה מצא את הנאשם מתאים לבצע עבודת שרות וקבע מקום לכך.,גזר דין
"ת""פ 1333-09","ב""כ המאשימה טענה כי מעשיו של הנאשם חמורים. לדבריה, אמנם לפי חוות דעת מז""פ (נע/3) אקדח הסטאר התקבל במצב שלא ניתן לבצע עמו ירי משום שהנוקר היה שבור, אולם האקדח עונה על הגדרת המונח ""נשק"" בחוק העונשין. עוד טענה התובעת כי אקדח התופי יכול להזיק לאדם, הגם שמדובר באקדח שהתחמושת שלו היא תחמישי גז מדמיע או תחמושת הזנקה. המאשימה סבורה כי הנאשם התחמש ""לקראת מלחמה"", והפנתה לפסיקה מחמירה בגדרה גזרו בתי המשפט על נאשמים מסוגו של הנאשם מאסר לריצוי בפועל.",גזר דין
"ת""פ 1333-09","ב""כ המאשימה עמדה על כך שבמקרה זה לא מבקשת התביעה למצות את הדין עם הנאשם. כך עשתה התביעה משום הנסיבות המקלות העומדות לזכותו: גילו, היותו איש משפחה, עברו הנקי, היותו מתנדב במשמר האזרחי (אם כי בכך יש גם פן לחומרה), ובטענתו של הנאשם כי חשש לחייו נוכח הצתת רכבו.",גזר דין
"ת""פ 1333-09","מטעם הנאשם העידו עדים לעניין העונש: מר שמואל שקד, אל""מ במילואים שהעסיק את הנאשם כגנן והתרשם עמוקות ממסירותו והיחלצותו לעזרה; מר חטיב עותמן, תושב קלנסוה מתנדב במשמר האזרחי בתחנת טייבה, אשר העיד לעניין התנכלויות להן נחשף כתוצאה מהיותו בן המיעוט הערבי שהינו מתנדב בתחנת משטרה; ואשת הנאשם, גב' חנאן מרעי, שהעידה לעניין שריפת רכב המשפחה.",גזר דין
"ת""פ 1333-09","ב""כ הנאשם ביקש להקל עם מרשו, אשר הודה עוד במשטרה וכן הודה בכתב אישום מתוקן וחסך מזמנו של בית המשפט. הוא עמד על מצבם של כלי הנשק שנתפסו אצל הנאשם, אשר להשקפתו מצביע על כי לנאשם לא היתה כל כוונה להשתמש בהם. הסניגור טען עוד כי התחמושת ברובה המכריע לא מתאימה לאקדחים. בטיעוני ההגנה הושם דגש על היות הנאשם אדם נורמטיבי העובד למחייתו, ועל התנדבותו במשמר האזרחי. ב""כ הנאשם טען כי הנאשם החזיק בנשק ובתחמושת משום שעל רקע עבודתו שרפו בעבר את מכוניתו, וכן הוגשו מסמכים המצביעים על אופיו הטוב של הנאשם, ועל מצבה הרפואי הקשה של אשתו.",גזר דין
"ת""פ 1333-09",הנאשם בדברו האחרון הביע צער על מעשיו. לדבריו השיג נשק על מנת להגן על עצמו מפני המתנכלים לו.,גזר דין
"ת""פ 1333-09",לאחר ששקלתי את הנסיבות לכאן ולכאן באתי לכלל מסקנה כי ניתן לפטור את הנאשם כאן מעונש מאסר לריצוי מאחורי סורג ובריח.,גזר דין
"ת""פ 1333-09","ההלכה הפסוקה קובעת כי, ככלל, יש מקום לענוש בחומרה נאשמים שהורשעו בעבירות מסוג זה, וזאת בעיקר בשל הסכנה החריפה לביטחון הציבור כתוצאה מהימצאותם של כלי נשק בלתי מורשים בידי מי מיחידיו. כלי נשק שכאלה נוטים למצוא את דרכם לגורמים עוינים, וסופם של דברים שחיי אדם מקופחים.",גזר דין
"ת""פ 1333-09","אך לכל כלל ישנם חריגים. אמנם נכון: הנאשם החזיק בחצריו שני אקדחים וכמות לא מבוטלת של תחמושת, אך ישנם נתונים ספציפיים שממתנים במידה ניכרת במקרה דנן את העונש לו הוא ראוי:",גזר דין
"ת""פ 1333-09","ראשית, אין מחלוקת כי אחד האקדחים לא היה שמיש לירי, וכי האקדח השני נועד להזנקה או לפיזור הפגנות בגז מדמיע. נתונים אלה אינם משפיעים על האחריות הפלילית, אך יש להן משקל לעניין העונש.",גזר דין
"ת""פ 1333-09","שנית, הנאשם הודה בהזדמנות הראשונה עוד במשטרה בכל אשר יוחס לו בכתב האישום המתוקן. יתרה מכך, הנאשם לא ניהל הליך וחסך מזמנו של בית המשפט.",גזר דין
"ת""פ 1333-09","שלישית, הנאשם הוא אדם נורמטיבי. הוא עובד לפרנסתו ופרנסת משפחתו ואין לו הרשעות קודמות. כעולה מהעדויות ששמעתי ומהמסמכים בהם עיינתי, הנאשם תורם לציבור, בין היתר בדרך של התנדבות בתחנת המשטרה בטייבה.",גזר דין
"ת""פ 1333-09","לבסוף, ובכך לטעמי העיקר, לא היתה מחלוקת לפני כי הנאשם הצטייד בנשק לאחר שמאן דהוא הצית את רכבו. הנאשם הוא בן למיעוט הערבי במדינה, ולמרבה הצער יש רגליים לסברה כי ניסו לפגוע בו על רקע התנדבותו במשטרה. אכן, לא היה לנאשם היתר להחזיק בנשק. מצערת במיוחד העובדה כי הנאשם בחר להשיג לעצמו נשק עוד בהיותו מתנדב במשטרה. עם כל זאת, ברי כי הנסיבות בהן הצטייד בנשק רלוונטיות לעניין העונש.",גזר דין
"ת""פ 1333-09",אני גוזר אפוא על הנאשם את העונשים הבאים:,גזר דין
"ת""פ 1333-09","מאסר בפועל למשך חמישה חודשים, אותם ירצה בעבודת שירות בכפר נחמן, דרך כפר נחמן ת.ד. 69, רעננה, החל ביום 14.12.10. הנאשם יתייצב לריצוי העונש באותו מועד במשרדי הממונה על עבודות השירות ברמלה.",גזר דין
"ת""פ 1333-09","מאסר על תנאי בן ששה חודשים, והתנאי הוא שבמשך שלוש שנים מהיום לא יעבור הנאשם עבירה בה הורשע או כל עבירה בה נעשה שימוש בנשק חם או קר.",גזר דין
"ת""פ 1333-09","קנס בגובה 8,000 ₪ או 20 ימי מאסר תמורתו. הקנס ישולם על ידי הנאשם בשמונה תשלומים חודשיים ושווים, החל ביום 1.12.10.",גזר דין
"ת""פ 1333-09","ניתן היום,  כ""ה חשון תשע""א, 02 בנובמבר 2010, במעמד הצדדים.",5129371
"ת""פ 1333-09",נוסח מסמך זה כפוף לשינויי ניסוח ועריכה,מיכאל קרשן 54678313-1333/09
"ת""פ 1333-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",מיכאל קרשן 54678313-1333/09
