verdict,text,part
"ת""פ 1139-06-23","ת""פ 1139-06-23 מדינת ישראל נ' זמרו(עציר)",בית המשפט המחוזי מרכז-לוד
"ת""פ 1139-06-23","ת""פ 1139-06-23 מדינת ישראל נ' זמרו(עציר)",בית המשפט המחוזי מרכז-לוד
"ת""פ 1139-06-23","ת""פ 1139-06-23 מדינת ישראל נ' זמרו(עציר)",בית המשפט המחוזי מרכז-לוד
"ת""פ 1139-06-23","באמצעות עו""ד יעל תרם, פמ""מ (פלילי)",מדינת ישראל 
"ת""פ 1139-06-23","באמצעות עו""ד יעל תרם, פמ""מ (פלילי)",מדינת ישראל 
"ת""פ 1139-06-23","באמצעות עו""ד יעל תרם, פמ""מ (פלילי)",מדינת ישראל 
"ת""פ 1139-06-23","ע""י באת-כוחו עו""ד פרידה וול",שלמה זמרו (עציר) 
"ת""פ 1139-06-23","ע""י באת-כוחו עו""ד פרידה וול",שלמה זמרו (עציר) 
"ת""פ 1139-06-23","ע""י באת-כוחו עו""ד פרידה וול",שלמה זמרו (עציר) 
"ת""פ 1139-06-23","חוק העונשין, תשל""ז-1977: סע'  29 (א), 144(ב), 340(א), 340א, 340א(ב)(1), 413ו'",חקיקה שאוזכרה: 
"ת""פ 1139-06-23","הנאשם הורשע במסגרת הסדר דיוני, בעובדות כתב אישום מתוקן, בעבירה של נשיאה והובלת נשק ותחמושת לפי סעיף 144(ב) רישא וסיפא לחוק העונשין, תשל""ז- 1977 (להלן: ""החוק""), ובעבירת ירי מנשק חם בצוותא, לפי סעיף 340א(ב)(1) וסעיף 29 (א) לחוק. עוד צירף את ת""פ 18010-01-22 (שלום נתניה) והורשע בגינו בעבירה של פריצה לרכב בצוותא לפי סעיף 413ו' סיפא וסעיף 29(א) לחוק. ",גזר דין
"ת""פ 1139-06-23","כמפורט בעובדות כתב האישום המתוקן, ביום 22.5.23 בסמוך לשעה 00:30 שהה הנאשם ברחוב רותם בעיר נתניה, בעת זו נשא והוביל על גופו נשק מסוג אקדח הזנקה חצי אוטומטי טעון במחסנית תואמת ובה שני כדורים, וכן נשא בתיקו 3 כדורים ותרמיל התואמים לנשק. בנסיבות אלו ירה הנאשם או אחר מספר יריות באקדח, בידיעת הנאשם ובהסכמתו. בהמשך לכך, הגיעה ניידת משטרה למקום וכשהנאשם הבחין בה נמלט מיד מהמקום. בתיק המצורף, ביום 16.2.21 בין השעות 20:30-23:30 פרץ הנאשם ביחד עם שניים אחרים לרכב שחנה בחניית בית מגורים בנתניה, על יד כך ששברו את החלון ונטלו את מצלמת הרכב. ",גזר דין
"ת""פ 1139-06-23","ביום 15.1.24 הציגו הצדדים הסדר דיוני, הנאשם הודה והורשע בעובדות כתב אישום מתוקן והופנה לתסקיר, ללא הסכמה עונשית. אשר לתיק המצורף הצהירה המאשימה כי תעתור לעונש ראוי של 12 חודשי מאסר וענישה נלווית, ההגנה חופשייה בטיעוניה. עוד יצויין, כי בתסקירו הכחיש הנאשם את המעשה המיוחס לו בתיק הצירוף אך שב ונטל אחריות על ביצועו בפתח דיון הטיעונים לעונש (מיום 17.6.24).",גזר דין
"ת""פ 1139-06-23","הנאשם כבן 30, רווק, מוכר לשירות המבחן מהליכים קודמים. מגיל צעיר היה חשוף לאורח החיים ההתמכרותי של אביו שכלל גם התנהלות אלימה כלפי אמו, בנערותו סבל מבעיות התנהגות, היה מעורב באירועי אלימות ושולב במסגרות חוץ ביתיות באמצעות גורמי טיפול של מחלקת הרווחה. תיאר קשיי הסתגלות מרובים ומעורבות בהתנהגות פורצת גבולות. לאורך השנים עבד בעבודות מזדמנות וקיים אורח חיים שולי. הנאשם מנותק ממשפחתו ומקיים קשר רק עם אחותו הצעירה. בעל עבר פלילי בעבירות אלימות ורכוש, בגינן נדון לעונשי מאסר בפועל. לדבריו כיום חש תחושת עייפות מקיום אורח חיים עברייני. הנאשם החל להשתמש בסם קאנביס מגיל 12, בהמשך שילב שימוש בסמים קשים יותר בתדירות רבה. בנוסף החל לשתות אלכוהול מגיל צעיר ופיתח דפוסים התמכרותיים, עד כדי התדרדרות למצבי שיכרות ואיבוד שליטה עצמית, הנאשם נוהג להמר באופן יומיומי במשחקי קלפים. במהלך השנים לא שולב בהליכי שיקום באמצעות רש""א, לא פנה מיוזמתו למסגרות טיפול ולא גילה נכונות לעבור טיפול לשינוי מצבו. כיום לדבריו מודע לצרכיו הטיפוליים בתחום ההתמכרויות וביטא מוטיבציה ראשונית לשילוב בהליכי שיקום. שירות המבחן התרשם לאורך השנים מקשיי הנאשם לקבל סמכות, היעדר כלים ותמיכה להתמודדות עם קשייו הרגשיים ומרצדביזם בעיקר בעבירות אלימות. עוד התרשמו מהעדר מוטיבציה טיפולית ונטייה מצדו להשליך את בעיותיו על גורמים חיצוניים. לפיכך התרשמו כי רמת הסיכון הנשקף מהנאשם להישנות התנהגות עוברת חוק גבוהה, בעיקר בעבירות אלימות.",עיקרי תסקיר שירות מבחן
"ת""פ 1139-06-23","הנאשם נטל אחריות על מעשיו בתיק זה, לדבריו רכש את הנשק דרך אפליקציית ""טלגרם"" לאחר מספר נסיונות פגיעה בו לצורך תחושת ביטחון והגנה עבורו ועבור משפחתו, עוד מסר שהירי נועד לצורך בדיקת תקינות הנשק ונעשה תוך התעלמות מהחוק ומהסיכון שבירי בשכונת מגורים. עוד מסר שבתקופה זו היה מעורב בחברה שולית, כשבשיחה עמו בלט כי מגלה מודעות לדפוסיו האלימים אך ניכר שנותן לגיטימציה וצידוק לשימוש בדפוסי התנהגות אלימים במצבי סיכון. הנאשם לא נטל אחריות על העבירה בתיק הצירוף, לדבריו לא נכח כלל במקום אך הודה כי הנאשמים האחרים הם חבריו וכי ביצע עבירות ממניע כלכלי. הנאשם עצור בתיק זה מעל לשנה, לומד תורה ועוסק בספורט. לפי דיווחי שב""ס, במהלך מעצרו צבר 7 עבירות משמעת הכוללות גם אלימות כלפי אסיר אחר, הביע מוטיבציה טיפולית ראשונית והופנה לפרוייקט ""נגמלים"" בתחום ההתמכרויות בבית מעצרו ונמצא ברשימת המתנה. עו""ס האגף הוסיפה שמשתף עימה פעולה באופן מלא, נחווה כבעל כוחות ופונה לסיוע בעת הצורך.",עיקרי תסקיר שירות מבחן
"ת""פ 1139-06-23","להערכת שירות המבחן, הנאשם מנהל במשך שנים רבות אורח חיים שולי ומתקשה לנהל שגרת חיים נורמטיבית. בבחינת גורמי הסיכון נלקחו בחשבון עברו הפלילי, התנהלות פורצת גבול, דפוסים התמכרותיים ואלימים ללא הכרה אמיתית בפסול שבמעשיו. בצד זאת התרשמו שכיום מגלה מודעות ביחס לדפוסיו ההתמכרותיים ולנזקקותו הטיפולית ומבטא מוטיבציה לשילוב בהליכי טיפול. בשקלול כלל הגורמים סבור שירות המבחן שרמת הסיכון הנשקף מהנאשם להישנות ביצוע עבירות גבוהה, וכך גם צפוייה להיות רמת חומרתה. מעורבותו בחברה שולית וקיומו של סכסוך אלים שעמד ברקע מעשיו מגבירים את הסיכון שבמצבו. לפיכך המליצו לגזור על הנאשם ענישה מוחשית ההולמת את חומרת העבירות ולשלבו בהליכי טיפול בתחום ההתמכרויות במסגרת שב""ס.",עיקרי תסקיר שירות מבחן
"ת""פ 1139-06-23","ב""כ המאשימה, עו""ד יעל תרם, עמדה בטיעוניה על החומרה המיוחדת שבמעשי הנאשם, ובמיוחד הירי בנשק חם באזור מגורים. לטענתה נסיבות מעשי הנאשם מעידות על חומרה בלתי מבוטלת וכוללות תכנון מראש, הצטיידות באקדח ותחמושת תואמת, וירי בשעת לילה בשכונת מגורים שסיכן את תושבי המקום. לטענת המאשימה, מעשי הנאשם פגעו בערכים המוגנים וביניהם שלום הציבור ובטחונו ברף בינוני כשפוטנציאל הפגיעה ברכוש ובגוף גבוה. אשר לתיק הצירוף, מדובר במעשה שבוצע בצוותא ופגע ברכוש המתלוננת.",תמצית הטיעונים לעונש
"ת""פ 1139-06-23","בגין נשיאת האקדח והתחמושת לצורך ביצוע הירי עותרת המאשימה למתחם הנע בין 28-52 חודשי מאסר, בגין הירי למתחם הנע בין 24-12 חודשים ולמתחם כולל הנע בין 60-36 חודשי מאסר. בתיק הצירוף עותרת המאשימה למתחם הנע בין 18-8 חודשי מאסר ולעונש מאסר ראוי בן 10 חודשים. אשר לנסיבות הנאשם, לזכות הנאשם נטען כי הודה וחסך בזמן שיפוטי. עם זאת, עברו הפלילי מכביד בעבירות אלימות ורכוש, וכולל שני מאסרים על תנאי בני הפעלה. לטענת המאשימה תסקירו של הנאשם שלילי ולפיו הנאשם מנהל אורח חיים עברייני והתמכרותי, גם במהלך מעצרו הסתבך בביצוע עבירות משמעת לרבות באירוע אלימות, והסיכון הנשקף ממנו גבוה. לפיכך עתרה המאשימה בגין תיק זה למיקום עונשו של הנאשם בשליש העליון של המתחם, הפעלת תנאי בן 6 חודשים במצטבר ולמאסר על תנאי וקנס. בגין תיק הצירוף למאסר בן 10 חודשים ולהפעלת תנאי בן 6 חודשים במצטבר, מאסר על תנאי ופיצוי למתלוננת ולצבירת שני עונשי המאסר זה לזה. ",תמצית הטיעונים לעונש
"ת""פ 1139-06-23","ב""כ הנאשם, עו""ד פרידה וול, עתרה לגזור על הנאשם עונש מאסר מתון. לטענתה, יש ליתן משקל נכבד לכך שהנאשם הודה וביקש לצרף תיק נוסף. אשר לנסיבות התיק ביקשה להתחשב בסוג האקדח ובכך שהירי יוחס לנאשם או לאחר. לדבריה מדובר במעשה ספונטני, בירי של מספר יריות ולא בירי מסיבי, שלא על מנת לפגוע באדם או ברכוש. עוד סבורה שיש להתייחס למעשה נשיאת נשק והירי באמצעותו כאירוע אחד ללא פיצול מתחמים ועתרה בגינו למתחם שנע בין 42-20 חודשי מאסר. בגין תיק הצירוף עתרה למתחם הנע בין מספר חודשי עבודות שירות ועד שנת מאסר, כשלטענתה המאשימה הסכימה תחילה לעונש של עבודות שירות שלא היה ישים עקב מעצרו של הנאשם בתיק זה. אשר לנסיבות הנאשם, לטענת ההגנה התסקיר שהתקבל סקר בהרחבה את נסיבות חייו המורכבות של הנאשם אך אינו שלילי. הנאשם מגלה מוטיבציה טיפולית, חש עייפות מניהול אורח חיים עברייני ומבקש לשנות את אורח חייו. על כן מבקשת להמליץ על שילובו בהליכי טיפול במסגרת שב""ס. אשר לעונש הכולל, עתרה ב""כ הנאשם להפעלת התנאים בחופף למאסר בתיק זה וחפיפה חלקית של עונש המאסר בתיק הצירוף, להמנע מהטלת קנס ולהשית על הנאשם, נוכח חסרון כיס, פיצוי מינימלי בתיק הצירוף. לטענתה, שותפיו של הנאשם בתיק הצירוף עדיין לא נדונו. ",תמצית הטיעונים לעונש
"ת""פ 1139-06-23","הנאשם נטל אחריות על מעשיו והביע התנצלות, לדבריו פנה לשילוב בהליכי טיפול ושולב בקבוצה לשליטה בכעסים.",תמצית הטיעונים לעונש
"ת""פ 1139-06-23","מעשי הנאשם בתיק זה מהווים אירוע עונשי אחד וייקבע בגינם מתחם עונשי כולל, לצד מתחם נפרד בתיק הצירוף.",מתחם העונש ההולם
"ת""פ 1139-06-23","עבירות הנשק הפכו בשנים האחרונות ל""מכת מדינה"" ומהוות סכנה ממשית לשלום הציבור ולביטחונו. על רקע מציאות קשה זו נעשה מאמץ רב ע""י גורמי אכיפת החוק, וביניהם בתי המשפט למאבק בתופעה, ובשנים האחרונות ניכרת מגמת החמרה במדיניות הענישה לצורך מיגור עבירות אלו, תוך מתן משקל בכורה להרתעת הרבים ולאינטרס הציבורי, ""ההלכה כי בעת גזירת עונשו של מי שהורשע בעבירות נשק, על בית המשפט לבכר את האינטרס הציבורי שבהרתעת הרבים, על פני נסיבותיו האישיות של הנידון"" (ע""פ 587/22 עדאב אבו נאעסה נ' מדינת ישראל פסקה 13 (22.5.2022); (ע""פ 2482/22 מדינת ישראל נ' אחמד קדורה, פסקה 5-6 (14.4.2022); ע""פ 5813/21 מוחמד ג'בארין נ' מדינת ישראל, פסקה 14 (31.5.2022); ע""פ 6011/21 חאלד דסוקי נ' מדינת ישראל (25.11.2021); ע""פ 8320/21 מדינת ישראל נ' מחמד בסילה, פסקה 10 (28.12.2021); ע""פ 2283/22 אל נבארי נ' מדינת ישראל (31.7.2022); ע""פ 78/21 פלוני נ' מדינת ישראל (26.7.2022)). ",מתחם העונש ההולם
"ת""פ 1139-06-23","מגמה זו קיבלה ביטוי סטטוטורי במסגרת תיקון 140 לחוק (תיקון 140-הוראת שעה) התשפ""ב-2021, במסגרתו נקבעו עונשי מינימום בעבירות נשק, כך שהעונש שיושת בגין עבירות אלו לא יפחת מרבע העונש המרבי שנקבע לעבירה, אלא בהתקיים טעמים מיוחדים.",מתחם העונש ההולם
"ת""פ 1139-06-23","נסיבות הירי בנשק בשכונת מגורים מגבירות את חומרת מעשי הנאשם ואת הסיכון לשלום הציבור ובטחונו ""למרבה הצער, חדשות לבקרים אנו שומעים על פגיעה בעוברי אורח מכדור תועה שנורה בעקבות שימוש פרוע ורשלני בנשקים שהוחזקו שלא כדין... על רקע זה, אין כל מקום להמעיט בחומרת מעשיו של המערער, אשר סייע לחברו לשאת ולהוביל אקדח ללא רישיון ואף לבצע ירי"" (ע""פ 3728/22 מסלאחה נ' מדינת ישראל, פס' 11 (9.8.22)). ",מתחם העונש ההולם
"ת""פ 1139-06-23","אף בעניין זה אמר המחוקק את דברו, באמצעות תיקונו של סעיף 340א לחוק, לרבות החמרת העונש הקבוע בצד העבירה של ירי באזור מגורים לחמש שנות מאסר (הצעת חוק העונשין (תיקון מס' 132) (ירי מנשק חם), התשע""ח-2018, ה""ח 1223. ראו גם: ע""פ 4595/13 זובידאת נ' מדינת ישראל; ע""פ 1414/17, 2030/17 עריאן נ' מדינת ישראל, 25.10.17).",מתחם העונש ההולם
"ת""פ 1139-06-23",מעשי הנאשם בתיק הצירוף פגעו ברכוש המתלוננת ובביטחון הציבור ורכושו.,מתחם העונש ההולם
"ת""פ 1139-06-23","נסיבות מעשי הנאשם- הנאשם נשא על גופו אקדח הזנקה חצי אוטומטי טעון והוביל בתיקו תחמושת מתאימה נוספת. לטענת הנאשם, בתקופה זו היה מעורב בחברה שולית ונתון לאיומים ועל כן רכש את הנשק. הירי בוצע בשעת לילה בשכונת מגורים, ע""י הנאשם או אחר בהסכמתו של הנאשם ובידיעתו. בין אם הירי בוצע ע""י הנאשם או האחר אין בכך כדי להקהות מחומרת נסיבות המעשים ופוטנציאל הנזק הממשי לגוף ולרכוש. עם זאת מוסכם שהירי לא כוון לעבר יעד מסויים, אדם או רכוש, עוד אקבל את טענת ההגנה שהמעשה בוצע באופן ספונטני, כשהנאשם נושא את האקדח איתו ומחליט מסיבה שלא הובהרה, תוך התעלמות בוטה מהסיכון הגלום בו, לירות באמצעותו מספר יריות או לאפשר לאחר לירות בו בהסכמתו. לפיכך, מצאתי לקבוע, כעתירת המאשימה, שמעשי הנאשם פגעו בערכים המוגנים ברף בינוני. בגין מעשי הנאשם בתיק הצירוף, הגם שכוללים פריצה וגניבה, הורשע הנאשם בעבירת הפריצה לבדה. ביצוע המעשים בשני התיקים בצוותא מגבירים את חומרתם.",מתחם העונש ההולם
"ת""פ 1139-06-23","דינם של עברייני הנשק הוא למאסר מאחורי סורג ובריח, הפסיקה אינה מקלה עם נאשמים צעירים או נעדרי עבר פלילי, ומבכרת את האינטרס הציבורי על פני נסיבותיו האישיות של הנאשם, לרבות במקרי שיקום. המסר העונשי נחרץ ואינו משתמע לשני פנים: ""עלינו לזכור כי מדובר במשחק-סכום-אפס: שופט שמרחם על עבריין נשק ומקל בעונשו אינו מרחם על הקורבן הבא"" (פסק דינו של כב' השופט שטיין, ע""פ 7850/21 דסוקי נ' מדינת ישראל (25.11.2021).",מדיניות הענישה הנוהגת
"ת""פ 1139-06-23","בע""פ 3728/22 פאוזי מסאלחה נ' מדינת ישראל (9.8.2022) נדחה ערעור של נאשם שהואשם בסיוע לנשיאת נשק ולירי שאינו באזור מגורים, בכך שאחר שעמו נסע ברכב ירה יריה אחת באקדח שנשא. הנאשם צעיר משכיל, ללא עבר פלילי, הסובל מבעיה רפואית נדון בגין חלקו כמסייע, למאסר בן 18 חודשים. שותפו, בעל עבר פלילי, נדון למאסר בן 35 חודשים והפעלת תנאי בן 8 חודשים במצטבר לו; ",נשיאת נשק וירי באזור מגורים
"ת""פ 1139-06-23","בע""פ 1059/21 פלוני נ' מדינת ישראל (29.04.2021) נדחה ערעורו של נאשם שהורשע בהחזקת אקדח גנוב וירי מספר יריות לעבר קטין עמו היה מסוכסך. המערער הורשע בירי לפי סעיף 340(א) לחוק, נדון למאסר בן 42 חודשים. ערעורו נדחה; ",נשיאת נשק וירי באזור מגורים
"ת""פ 1139-06-23","בע""פ 8322/21 דחלה נ' מדינת ישראל (13.4.2022) דחה בית המשפט העליון את ערעור המערער, צעיר ללא עבר, אשר ירה באקדח בסמוך לבתי מגורים על רקע סכסוך. בית המשפט המחוזי קבע מתחם ענישה הנע בין 54-34 חודשים, נדון למאסר בן 36 חודשים; ",נשיאת נשק וירי באזור מגורים
"ת""פ 1139-06-23","בע""פ 1509/20 מדינת ישראל נ' נבארי (2.7.2020) נדון נאשם בעל עבר פלילי, בגין נשיאת נשק מסוג ""קרלו"" וירי בשעת לילה של שני כדורים באזור מגורים למאסר בן 27 חודשים, נקבע מתחם שנע בין 50-20 חודשי מאסר. בית המשפט קיבל את ערעור המדינה, קבע כי לא ניתן ביטוי הולם לחומרת המעשים ולצרכי ההרתעה, והעמיד את עונשו על 36 חודשי מאסר; ",נשיאת נשק וירי באזור מגורים
"ת""פ 1139-06-23","בע""פ 1682/22 סבג נ' מדינת ישראל (11.9.2022), מקרה שנסיבותיו חמורות יותר מענייננו, דחה בית המשפט העליון את ערעור המערער, בעל עבר פלילי מכביד, אשר יחד עם שניים נוספים, ירה באקדח חצי אוטומטי בשעת צהריים סמוך לביתו של אדם עמו היה מסוכסך. נקבע מתחם ענישה הנע בין 60-30 חודשי מאסר, המערער נדון למאסר בן 45 חודשים. ",נשיאת נשק וירי באזור מגורים
"ת""פ 1139-06-23","ת""פ (מחוזי-מר') 52360-06-20 מדינת ישראל נ' סולטאן (4.1.2023), שם במסגרת האישומים השני והשלישי הורשעו הנאשמים בגין מעורבותם באירוע ירי לעבר בית המתלוננים, נקבעו מתחמים הנעים בין 56-36. ",נשיאת נשק וירי באזור מגורים
"ת""פ 1139-06-23","ת""פ (מחוזי-מר') 12401-05-22 מדינת ישראל נ' ג'מל ואח' (27.2.2023), במקרה זה הורשעו שני נאשמים בנשיאת נשק ובנוכחות ברכב שבו נוסע אחר ירה מנשק חם. על הנאשמים, בעלי עבר שאינו מכביד, נגזר מאסר בן 34 חודשים. ",נשיאת נשק וירי באזור מגורים
"ת""פ 1139-06-23","אשר על כן, לאחר שבחנתי את נסיבות מעשי הנאשם בתיק זה אני קובעת מתחם עונשי הנע בין 54-28 חודשי מאסר. סביבות מתחם הענישה שהציעו הצדדים בתיק הצירוף מקובל עליי, אקבע מתחם שנע בין 12-7 חודשי מאסר.",נשיאת נשק וירי באזור מגורים
"ת""פ 1139-06-23","הנאשם בן 31, נסיבות חייו מורכבות ופורטו בהרחבה בתסקירו, מנהל במשך שנים רבות אורח חיים שולי הכולל מעורבות בחברה שולית, ביצוע עבירות וריצוי מאסרים וסיגל במהלך השנים דפוסי התנהגות אלימים. הנאשם מסר בתסקירו כי עושה שימוש מגיל צעיר בסמים מסוגים שונים, שותה לשוכרה ונוהג להמר. הנאשם אינו עובד באופן מסודר, מנותק מרוב משפחתו למעט אחותו הצעירה ונעדר מקורות תמיכה, לא גילה בעבר נזקקות טיפולית ונכונות להשתלב בהליכי טיפול.",גזירת העונש המתאים לנאשם
"ת""פ 1139-06-23","לנאשם שש הרשעות קודמות, עוד מגיל קטינות והורשע בעבירות אלימות ורכוש. בשנת 2020 נדון בגין עבירות רכוש למאסר בן 7 חודשים ומאסר על תנאי בן 6 חודשים בר הפעלה (ת""פ 47197-12-19), בשנת 2021 נדון בגין צבר עבירות אלימות למאסר בן 6 חודשים, ומאסר על תנאי בן 6 חודשים, אף הוא בר הפעלה (ת""פ 62612-03-19). הנאשם הודה, ביקש לצרף תיק נוסף וחסך בזמן שיפוטי. תסקירו אמנם אינו חיובי, גם תפקודו במעצרו הנוכחי אינו תקין, ושירות המבחן העריך כי הסיכון שיעבור עבירות בעתיד גבוה. עם זאת הנאשם הביע עייפות מאורח חייו העברייני ונכונות להשתלב בטיפול, ויש לקוות שיעשה מאמצים במהלך מאסרו לשנות את דרכיו. דרכו של הנאשם לשיקוםארוכה ומורכבת, ועליו לטפל בדפוסיו האלימים ובדפוסיו ההתמכרותיים ולגלות נכונות אמיתית וכנה לערוך שינוי ממשי באורח חייו. ",גזירת העונש המתאים לנאשם
"ת""פ 1139-06-23","לאחר ששקלתי את כלל השיקולים, מצאתי למקם את עונשו של הנאשם בקצה של החלק התחתון של המתחם, אלך לקראתו כברת דרך כדי לדרבנו ואחפוף חלקית את התנאים בני ההפעלה ואת מאסרו בתיק הצירוף. אתחשב במצבו הכלכלי בקביעת גובה הקנס והפיצוי.",גזירת העונש המתאים לנאשם
"ת""פ 1139-06-23",בגין תיק זה -34 חודשי מאסר בניכוי ימי מעצרו החל מיום 22.5.23,אני גוזרת על הנאשם את העונשים הבאים:
"ת""פ 1139-06-23","בגין תיק הצירוף- 9 חודשי מאסר, 4 חודשים במצטבר למאסרו תיק זה והיתרה בחופף בניכוי ימי מעצרו בתיק זה בהתאם לרישומי שב""ס.",אני גוזרת על הנאשם את העונשים הבאים:
"ת""פ 1139-06-23","מפעילה תנאים בני 6 חודשים מת""פ 47197-12-19 (שלום נתניה) ו-ת""פ 62612-03-19 (שלום נתניה) באופן חופף ומצטבר כך שירצה עונש מאסר כולל בגין שני התיקים 42 חודשי מאסר. ",אני גוזרת על הנאשם את העונשים הבאים:
"ת""פ 1139-06-23","מאסר על תנאי בן 12 חודשים לבל יעבור הנאשם עבירת נשק, לרבות שימוש בו שלא כדין, תוך 3 שנים מיום שחרורו.",אני גוזרת על הנאשם את העונשים הבאים:
"ת""פ 1139-06-23",מאסר על תנאי בן 8 חודשים שלא יבצע עבירת אלימות או רכוש מסוג פשע במשך 3 שנים מיום שחרורו.,אני גוזרת על הנאשם את העונשים הבאים:
"ת""פ 1139-06-23",מאסר על תנאי בן 5 חודשים בגין עבירת אלימות או רכוש מסוג עוון במשך 3 שנים מיום שחרורו.,אני גוזרת על הנאשם את העונשים הבאים:
"ת""פ 1139-06-23","קנס בסך 4,000 ₪ או 21 ימי מאסר תמורתו שישולם ב-8 תשלומים שווים ורצופים החל מיום 10.3.25.",אני גוזרת על הנאשם את העונשים הבאים:
"ת""פ 1139-06-23","פיצוי בסך 1,000 ₪ למתלוננת בתיק הצירוף שיופקד עד ליום 10.11.24 ויועבר אליה ע""י המזכירות.",אני גוזרת על הנאשם את העונשים הבאים:
"ת""פ 1139-06-23","צו כללי למוצגים - השמדה/חילוט – לשק""ד ק' משטרה",אני גוזרת על הנאשם את העונשים הבאים:
"ת""פ 1139-06-23","בהמשך לבקשת הנאשם והמלצת שירות המבחן יבחן שב""ס בהתאם לשיקול דעתו שילוב הנאשם בהליכי טיפול התואמים את מצבו",אני גוזרת על הנאשם את העונשים הבאים:
"ת""פ 1139-06-23","ניתן היום,  י""ב אלול תשפ""ד, 15 ספטמבר 2024, בהעדר הצדדים.",54678313
"ת""פ 1139-06-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 1139-06-23",מרב גרינברג 54678313-/,54678313
