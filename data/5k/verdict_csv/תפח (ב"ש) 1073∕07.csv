verdict,text,part
"תפח (ב""ש) 1073∕07","במסגרת הסדר טיעון שנערך בין הצדדים תוקן כתב האישום המקורי שהוגש כנגד הנאשם, הוא הודה בעובדות שבכתב האישום המתוקן והורשע בהתאם. הסדר הטיעון כלל גם המלצה משותפת של הצדדים להטיל על הנאשם עונש מאסר בפועל של 6 שנים ו-4 חודשים וכן מאסר על תנאי לפי שיקול דעת ביהמ""ש. כן הודיעו הצדדים, כי יבקשו להפעיל את עונש המאסר על תנאי התלוי ועומד כנגד הנאשם בחופף.","הנשיא רויטל יפה-כ""ץ, אב""ד:"
"תפח (ב""ש) 1073∕07","מעובדות כתב האישום המתוקן בו הודה הנאשם עולה, כי הנאשם, תושב אלגרארה שברצועת עזה, הסתנן לתחומי מדינת ישראל במהלך שנת 2003 - 2004, לאחר שקשר קשר עם אחד בשם חסן בן-גרמי ושילם לו סך של 800 דולר, על מנת שיבריח אותו ואת הישם אבו-מודיף לישראל דרך הגבול עם מצרים לישראל.","הנשיא רויטל יפה-כ""ץ, אב""ד:"
"תפח (ב""ש) 1073∕07","באישום זה הורשע הנאשם בביצוע עבירות של הסתננות לפי סעיף 2 לחוק למניעת הסתננות (עבירות ושיפוט), תשי""ד-1954 וקשירת קשר לפשע לפי סעיף 499(א)(1) לחוק העונשין, תשל""ז - 1977.","הנשיא רויטל יפה-כ""ץ, אב""ד:"
"תפח (ב""ש) 1073∕07","מעובדות האישום הנוסף של כתב האישום המתוקן בו הודה הנאשם (אישום רביעי של כתב האישום המקורי) עולה, כי בחודש יוני 2007, קשר הנאשם קשר עם פעיל אירגון וועדות ההתנגדות העממית (שהוא אירגון טרוריסטי) להניח מטענים נגד חיילי צה""ל. במסגרת זו, הגיעו לביתו של הנאשם סלימאן וג'יהאד סמירי עם שני מטענים - האחד במשקל 15 ק""ג והשני במשקל 30 ק""ג, והם הובילו את הנאשם ואת המטענים לאזור כיסופים, כקילומטר מהגבול עם ישראל, שם הניחו את המטענים והורו לנאשם לשמור עליהם. למחרת, הגיעו למקום שני פעילים של ארגון החזית הדמוקרטית (אמין איברהים אלעמאווי ו-זיאד מחמד אבו חליב) ופירקו את המטענים. הנאשם איים עליהם בנשק מסוג קלצ'ניקוב ולכן הם עזבו את המקום, ואת המטענים הוביל הנאשם אל בית אביו.","הנשיא רויטל יפה-כ""ץ, אב""ד:"
"תפח (ב""ש) 1073∕07","במסגרת אישום זה, הורשע הנאשם בביצוע עבירות של קשירת קשר לפשע לפי סעיף 499(א)(1) לחוק העונשין, עבירות נשק (הובלת נשק) לפי סעיף 144(ב) ריישא לחוק העונשין ו- עבירות נשק (החזקת נשק) לפי סעיף 144(א) ריישא לחוק זה.","הנשיא רויטל יפה-כ""ץ, אב""ד:"
"תפח (ב""ש) 1073∕07","לנאשם רישום פלילי הכולל הרשעה משנת 2002 בגין עבירה של סחר בסמים מסוכנים וכניסה לישראל שלא כחוק, במסגרתו נדון, בין היתר, ל-4 חודשי מאסר על תנאי שלא יעבור עבירה על חוק הכניסה לישראל. הצדדים הסכימו, כי מאסר על תנאי זה, חל בענייננו.","הנשיא רויטל יפה-כ""ץ, אב""ד:"
"תפח (ב""ש) 1073∕07","התובעת הסבירה את הסדר הטיעון בין היתר בכך שהנאשם הודה במעשים שיוחסו לו מבלי שנשמעו הוכחות, חסך בזמן שיפוטי יקר ובעיקר בכך, שהמטענים שלהטמנתם היה הנאשם שותף, לא גרמו נזק ולא התפוצצו בסופו של דבר. העונש, לדבריה, תואם את רף הענישה המקובל.","הנשיא רויטל יפה-כ""ץ, אב""ד:"
"תפח (ב""ש) 1073∕07","הסנגור הצטרף לטיעוני התובעת ואף הוא סבר שמדובר בהסדר טיעון התואם את הענישה המקובלת, שכן לא מדובר בתיק בטחוני בו העבירות הינן בעלות רף חומרה גבוה. הסנגור הוסיף, כי הנאשם יליד 1978, נשוי לאשה בעלת תעודת זהות ישראלית ואב לשלושה ילדים, אשר את עיקר חייו העביר בשטחי יהודה ושומרון ולא בעזה.","הנשיא רויטל יפה-כ""ץ, אב""ד:"
"תפח (ב""ש) 1073∕07","הנאשם פנה אף הוא לביהמ""ש וטען, כי אינו יודע כיצד קרה שהצטרף לפעולות כנגד מדינת ישראל, שכן אשתו הינה ישראלית ומדינת ישראל תומכת בה גם במהלך מאסר. לדבריו, היא לא יכלה להיכנס לעזה ולכן הוא נאלץ להיכנס למדינת ישראל. הוא הוסיף, שאת בנו הקטן בן ה- 3, לא ראה למעלה משנה.","הנשיא רויטל יפה-כ""ץ, אב""ד:"
"תפח (ב""ש) 1073∕07","אין ספק, כי מעשי הנאשם חמורים, אך הענישה המוצעת על ידי הצדדים הינה סבירה ולוקחת בחשבון את כל הגורמים הרלבנטיים. כך, למשל, הענישה המוצעת מתחשבת בחומרת המעשים אך גם בעובדה שבסופו של דבר לא נגרם נזק של ממש ממעשי הנאשם; הענישה מתחשבת גם בגילו של הנאשם ובמצבו המשפחתי; וכן, היא מתחשבת גם בהבעת החרטה של הנאשם ובהרשעתו הקודמת, אשר אינה חמורה ואינה מתחום הבטחון.","הנשיא רויטל יפה-כ""ץ, אב""ד:"
"תפח (ב""ש) 1073∕07",אשר על כן אנו גוזרים על הנאשם את העונשים הבאים:,"הנשיא רויטל יפה-כ""ץ, אב""ד:"
"תפח (ב""ש) 1073∕07",מאסר בפועל למשך 6 שנים ו-4 חודשים.,"הנשיא רויטל יפה-כ""ץ, אב""ד:"
"תפח (ב""ש) 1073∕07","עונש המאסר על תנאי שהוטל על הנאשם בת.פ. 1154/02 של בימ""ש השלום ברמלה - מופעל בזאת והנאשם ירצה בגינו 4 חודשי מאסר בפועל.","הנשיא רויטל יפה-כ""ץ, אב""ד:"
"תפח (ב""ש) 1073∕07","עונשי המאסר שהוטלו והופעלו לעיל - ירוצו בחופף זה לזה, כך שסך הכל ירצה הנאשם עונש מאסר בפועל של 6 שנים ו-4 חודשים החל מיום המעצר - 20/6/07.","הנשיא רויטל יפה-כ""ץ, אב""ד:"
"תפח (ב""ש) 1073∕07",מאסר על תנאי למשך 12 חודשים והתנאי שהנאשם לא יעבור כל עבירה מסוג פשע תוך 3 שנים מיום שחרורו.,"הנשיא רויטל יפה-כ""ץ, אב""ד:"
"תפח (ב""ש) 1073∕07","ר. יפה כ""ץ 54678313-1073/07","54678313זכות ערעור תוך 45 יום לביהמ""ש העליון. "
"תפח (ב""ש) 1073∕07","ניתן היום יח' בטבת, תש""ע (4 לינואר 2010) במעמד הצדדים.","54678313זכות ערעור תוך 45 יום לביהמ""ש העליון. "
"תפח (ב""ש) 1073∕07",נוסח מסמך זה כפוף לשינויי ניסוח ועריכה,"צלקובניק, שופט"
"תפח (ב""ש) 1073∕07","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","צלקובניק, שופט"
