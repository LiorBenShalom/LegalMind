verdict,text,part
"ת""פ 26087-05-16","חוק העונשין, תשל""ז-1977: סע'  .ב, 55, 58, 144(א), 144.ב",חקיקה שאוזכרה: 
"ת""פ 26087-05-16",מיני-רציו:,חקיקה שאוזכרה: 
"ת""פ 26087-05-16","* בית המשפט השית על הנאשם, בגין הרשעתו בעבירות נשק, שלוש וחצי שנות מאסר בפועל, הפעלת מאסר מותנה בן 10 חודשים במצטבר ושנת מאסר על תנאי.",חקיקה שאוזכרה: 
"ת""פ 26087-05-16",* עונשין – ענישה – מדיניות ענישה: עבירות נשק,חקיקה שאוזכרה: 
"ת""פ 26087-05-16","הנאשם הודה במסגרת הסדר טיעון בעבירות של רכישת נשק, החזקה נשיאה והובלת נשק.",.
"ת""פ 26087-05-16",בית המשפט המחוזי גזר את הדין ופסק:,.
"ת""פ 26087-05-16","רכישת נשק מסוג תת מקלע ומחסנית, הסתרתו ומסירתו לאחרים, מסכנת את שלום הציבור ואת בטחונו. אין צורך להרחיב בתיאור האפשרויות לשימוש פלילי או בטחוני בנשק מסוג תת מקלע והסיכון שעלול להתממש כתוצאה מכך. העובדה שהעבירות נעברו כשלושה חודשים לאחר שסיים הנאשם לרצות מאסר קודם, ולמעשה בראשית תקופת תחולתו של המאסר המותנה, נזקפות לחובתו. בנסיבות המקרה, מתחם הענישה שהציעה המאשימה, בין שלוש לחמש שנות מאסר, אינו מחמיר ומשקף את נסיבות המקרה וחומרתו. לאור מכלול הנתונים, יועמד עונשו של הנאשם על שלוש וחצי שנות מאסר בפועל ושנה על תנאי. המאסר המותנה בן 10 חודשים התלוי ועומד נגד הנאשם, יופעל במצטבר.",.
"ת""פ 26087-05-16",הנאשם הודה במסגרת הסדר טיעון בעובדות כתב אישום מתוקן אשר סומן באות ב'. הסדר הטיעון התייחס אך ורק לכתב האישום בו הודה הנאשם והוסכם כי כל צד יטען לעונש כפי שימצא לנכון.,העבירות בהן הורשע הנאשם
"ת""פ 26087-05-16","על פי עובדות כתב האישום בו הודה הנאשם הוא רכש תת מקלע ומחסנית בכפר ברטעה, הוביל את הנשק לכפר מגוריו, ג'דידה מכר, בהמשך מסר את הנשק לאחרים ובסופו של יום קיבלו שוב לחזקתו להסתירו במקום מחבוא. בהתאם, הורשע הנאשם בעבירות הבאות: רכישת נשק – עבירה לפי סעיף 144(א) רישא + סיפא לחוק העונשין ; החזקה נשיאה והובלת נשק – עבירות לפי סעיף 144(א)+(ב) רישא + סיפא לחוק העונשין.",העבירות בהן הורשע הנאשם
"ת""פ 26087-05-16","ב""כ המאשימה לא הביאה ראיות לעונש, למעט גזר דין בהרשעה קודמת בת""פ 52044-05-13 של בית המשפט המחוזי בחיפה. שם הודה הנאשם כי יצר ביחד עם אחר בקבוקי תבערה והשליכם לעבר רכב בכביש בגליל. הוא הורשע בעבירות של סיכון חיי אדם בנתיב תחבורה; קשירת קשר לפשע, ייצור נשק ונשיאת נשק. נגזר עליו עונש של 36 חודשי מאסר, מהם 26 חודשי מאסר לריצוי בפועל ועוד 10 חודשי מאסר מותנה בעבירות בהן הורשע. המאסר המותנה חל על הרשעתו בפני.",הטיעון לעונש
"ת""פ 26087-05-16","ב""כ המאשימה ציינה כי העבירות בתיק זה נעברו כשלושה חודשים לאחר שהנאשם שוחרר ממאסרו הקודם. נסיבה זו נזקפת לחובתו. מעבר לאמור, ולעונש המאסר המותנה שלא הרתיעו, עותרת המאשימה להחמיר בעונשו בשים לב למסוכנות הנגרמת לציבור מעבירות הנשק. כאשר מביאים בחשבון את סוג הנשק, תת מקלע, ואת מכלול הנסיבות, עותרת המאשימה לגזור על הנאשם עונש של בין שלוש לחמש שנות מאסר, אליו יתווסף המאסר המותנה שיופעל במצטבר.",הטיעון לעונש
"ת""פ 26087-05-16","ב""כ הנאשם צין כי הנאשם הודה מיד במיוחס לו, וביקש לזקוף את הודאתו לזכותו. עוד ציין את הקושי שגרמה התנהגות הנאשם ומעצרו למשפחת הנאשם. בעת מעצרו נפטר האב והנאשם לא יכול היה להשתתף בטכס קבורתו. בנוסף ציין הסניגור את אמו הקשישה של הנאשם התלויה בו וזקוקה לעזרתו. על מצבה של המשפחה והקושי הרב שנגרם לה, בהיבטים שונים, העיד, מטעם הנאשם, ראש המועצה המקומית ג'דידה מכר שהביע רצון לסייע לנאשם בשיקומו ובהסדרת עבודה עבורו וכן תיאר את מצוקת משפחתו.",הטיעון לעונש
"ת""פ 26087-05-16","בנוסף טען ב""כ הנאשם לעניין המעצר הממושך בו שהה הנאשם, לרבות כאשר נעצר והוחזק במתקן מעצר של שירות הביטחון הכללי. הסניגור הדגיש את תנאי המעצר הקשים כשיקול להקלה בעונש. בהתאם עתר הסניגור לגזירת עונש מאסר במתחם שבין מאסר שניתן לרצותו בעבודות שירות לבין מעצר לתקופה של שלוש שנים וביקש להקל בעונש ככל שניתן ולהפעיל את המאסר המותנה בחופף לעונש המאסר שייגזר, ולו באופן חלקי.",הטיעון לעונש
"ת""פ 26087-05-16",הנאשם הביע חרטה וביקש להקל בעונשו כך שיוכל לחזור לבית אמו ולסייע לה במצוקתה.,הטיעון לעונש
"ת""פ 26087-05-16","בבואו של בית המשפט לקבוע את מתחם העונש ההולם, עליו להביא בחשבון את העונש הקבוע בחוק למעשים שבגינם הורשע הנאשם, חומרת נסיבות המקרה ומכלול הנתונים הקשורים למעשה ולמבצע העבירה. מתחם העונש ההולם משקף קביעה ערכית לעונש ראוי, ואינו משקף, בהכרח, את הענישה המקובלת והרווחת בפסיקה קודמת, ובמיוחד בפסיקה שקדמה לכניסתו לתוקף של תיקון 113 לחוק העונשין.",קביעת מתחם העונש ההולם
"ת""פ 26087-05-16","הנאשם הורשע, כאמור לעיל, בעבירות שהעונש המרבי הקבוע בחוק בגינן, הוא שבע שנות מאסר, בגין עבירה של רכישת נשק – עבירה לפי סעיף 144(א) רישא + סיפא לחוק העונשין ; 10 שנות מאסר בגין עבירה של החזקה נשיאה והובלת נשק – עבירות לפי סעיף 144(א)+(ב) רישא + סיפא לחוק העונשין. המעשים נשוא כתב האישום בו הודה הנאשם נפרשו, למעשה, על משך מספר ימים בזירות שונות. עם זאת, ולצורך גזירת הדין, סבור אני כי במקרה זה יש לראות בעבירות כאילו בוצעו באירוע אחד, חמור לכשעצמו.",קביעת מתחם העונש ההולם
"ת""פ 26087-05-16","הנאשם רכש נשק מסוג תת מקלע ומחסנית. כל זאת בלא רישיון להחזקת נשק ובניגוד לחוק. הנשק הובל לכפר מגוריו, הוסתר, נמסר לאחרים לשימוש והוסתר שוב. לא ידוע כי בוצעה בנשק זה או בסיועו עבירה כל שהיא. עם זאת רכישת נשק מסוג זה, הסתרתו ומסירתו לאחרים, מסכנת את שלום הציבור ואת בטחונו. אין צורך להרחיב בתיאור האפשרויות לשימוש פלילי או בטחוני בנשק מסוג תת מקלע והסיכון שעלול להתממש כתוצאה מכך.",הערך החברתי שנפגע
"ת""פ 26087-05-16","הנסיבות הקשורות לביצוע העבירה הן נסיבות מחמירות. הנאשם יצר קשר עם גורם פלילי אחר, נסע אליו, רכש בצורה בלתי חוקית את הנשק ושילם תמורתו. בהמשך הוביל ונשא את הנשק לכפר מגוריו, שם הסתיר אותו תוך שהוא משתף אחרים  ומאפשר שימוש בנשק. מדובר בנסיבות היוצרות מכפיל לעוצמת המסוכנות שיש במעשים ובשימוש האפשרי בנשק. כל אלו מהווים נסיבות לחומרה. הלכה היא כי ""הניסיון מלמד שנשק אשר מקורו מפוקפק, לאחר שהוא יוצא מידי המחזיק בו, מוצא את דרכו לידיים עברייניות או למפגעים למיניהם, והרי אלה גם אלה כבר הוכיחו כי אין הם מהססים להשתמש בו גם במקומות סואנים, וגם כאשר ברור להם כי עלולים להיפגע מהירי אנשים תמימים שנקלעו לזירה בדרך מקרה"" [ע""פ 5833/07 ח'ורי נ' מדינת ישראל ([פורסם בנבו], 18.11.2007); ראו גם ע""פ 9543/09 רחאל נ' מדינת ישראל, פסקה ח' ([פורסם בנבו], 19.1.2010); ע""פ 2251/11 נפעא נ' מדינת ישראל, ([פורסם בנבו] פסקה 5 4.12.2011); ע""פ 1768/14 בהא גנאיים נ' מדינת ישראל ([פורסם בנבו] פסקה 11, 22.7.2014)].  ",נסיבות הקשורות בביצוע העבירה
"ת""פ 26087-05-16","לחובתו של הנאשם עבר פלילי הכולל, כפי שפורט בטיעון לעונש לעיל, הרשעה קודמת בת""פ 52044-05-13 של בית המשפט המחוזי בחיפה. שם הודה הנאשם כי יצר ביחד עם אחר בקבוקי תבערה והשליכם לעבר רכב בכביש בגליל. בגין הרשעה זו נגזרו עליו, בין היתר, גם עשרה חודשי מאסר מותנה על עבירות שבביצוען הורשע כעת. את העבירות נשוא כתב אישום זה ביצע שלושה חודשים לאחר שסיים לרצות את מאסרו הקודם.  נסיבות אלו מצביעות על העדר הפנמה ומעבר לחובה להפעיל את המאסר המותנה, בהתאם לחוק, יש בהן גם כדי להוות נסיבות לחומרה ביחס לגזירת דינו בגין העבירות שבביצוען הורשע. ",נסיבות שאינן קשורות בביצוע העבירה
"ת""פ 26087-05-16","לזכותו של הנאשם עומדת הודאתו בביצוע העבירות ונטילת האחריות ושיתוף הפעולה עם גורמי החקירה. על אלו אוסיף את נסיבות מעצרו כפי שפורטו בטיעוני בא כוחו וכן את העובדה שבעת מעצרו נפטר אביו ואחותו נישאה לבחיר ליבה. לנאשם לא ניתנה האפשרות להשתתף בהלוויית אביו והוא גם לא זכה לקחת חלק בחתונת אחותו. מעדות ראש המועצה, כפי שפורטה לעיל, ניתן היה ללמוד גם על הסבל שנגרם למשפחתו של הנאשם כתוצאה ממעצרו והקושי שיש לאמו הקשישה בעת העדרו מהבית. נסיבות אלו, ביחד עם גילו הצעיר, יובאו בחשבון במסגרת מכלול השיקולים.",נסיבות שאינן קשורות בביצוע העבירה
"ת""פ 26087-05-16","בהביאי בחשבון את כל האמור לעיל, ואת העובדה שמדובר בשתי עבירות שונות שביצוען התרחש על פני זירות שונות ולמשך זמן, סבור אני כי מדובר בנסיבות מחמירות שיש בהן כדי להשפיע על קביעת המתחם. המאשימה הציעה מתחם שבין שלוש לחמש שנות מאסר, זאת ביחד עם עונש מאסר מותנה  וקנס מרתיעים. אציין כי המתחם שהוצע אינו מחמיר ובוודאי שאינו חורג לחומרה ביחס לענישה המקובלת והראויה במקרים דומים. ראו למשל:",מתחם העונש ההולם
"ת""פ 26087-05-16","ע""פ 1768/14 בהא גנאיים נ' מדינת ישראל ([פורסם בנבו] 22.7.2014) – שם נגזר עונש של 36 חודשי מאסר; ",מתחם העונש ההולם
"ת""פ 26087-05-16","ע""פ 2251/11 נפעא נ' מדינת ישראל,([פורסם בנבו] 4.12.2011) – שם נגזר עונש של 46 חודשי מאסר;",מתחם העונש ההולם
"ת""פ 26087-05-16","ע""פ 5900/15 מעוז נ' מדינת ישראל (10.5.16) – שם נגזר עונש של 34 חודשי מאסר. ",מתחם העונש ההולם
"ת""פ 26087-05-16","ער אני לעובדה כי נסיבות המקרים בכל אחד מפסקי הדין שונות ואולם עניינם של כולם ברכיבים של רכישת או מכירת נשק בלתי חוקי, נשיאתו והובלתו ומתן אפשרות לאחרים לעשות בו שימוש. בית המשפט העליון כבר הבהיר כי נסיבות אלו מצדיקות ומחייבות החמרה בענישה [ע""פ 4460/11 מדינת ישראל נ' פאיד ([פורסם בנבו] 28.11.2011); ע""פ 1332/04 מדינת ישראל נ' פס, פ""ד נח(5) 541, 545 (2004); ע""פ 8012/04 מתאני נ' מדינת ישראל, ([פורסם בנבו], 16.11.2005). ",מתחם העונש ההולם
"ת""פ 26087-05-16","בנסיבות המקרה אני מאמץ את מתחם הענישה שהציעה המאשימה, שבין שלוש (3) לחמש (5) שנות מאסר, שלטעמי משקף את נסיבות המקרה וחומרתו.",מתחם העונש ההולם
"ת""פ 26087-05-16","העובדה שהעבירות בוצעו כשלושה חודשים לאחר שחרור ממאסר קודם וכאשר גם מאסר מותנה משמעותי אינו מרתיע מביצוע העבירות, כל אלו מלמדים כי אין בפני אדם צעיר המגלה רצון אמתי לשינוי אורחות חיים. בחירתו המודעת בעבריינות מצביעה כי בעת הזו אין פניו לשינוי ולשיקום. מכאן שאין מקום לסטות מהמתחם מטעם זה.",סטייה מהמתחם ומהעונש ההולם
"ת""פ 26087-05-16","לא מצאתי במקרה שבפני גם עילות לסטייה לחומרה ממתחם העונש ההולם, הגם שהעובדה שהנשק נמסר לאחרים לשימוש, היא נסיבה לחומרה.",סטייה מהמתחם ומהעונש ההולם
"ת""פ 26087-05-16","בהביאי בחשבון את מכלול הנתונים, כפי שפורטו, אני מעמיד את עונשו של הנאשם בגין העבירות בהן הורשע כמפורט בכתב האישום על ארבע וחצי שנות מאסר, מהן שלוש וחצי שנות מאסר לריצוי בפועל (שהם ארבעים ושניים חודשי מאסר) וזאת מיום מעצרו. יתרת תקופת המאסר למשך שנה (12 חודשים) תהיה על תנאי. התנאי הוא שהנאשם לא יעבור העבירות בהן הורשע וכן כל עבירה בנשק וזאת בתוך שלוש שנים ויורשע בגינה.",קביעת העונש ההולם בתוך המתחם
"ת""פ 26087-05-16","כנגד הנאשם תלוי ועומד עונש של מאסר מותנה בן 10 חודשים שהוטל עליו ושעניינו במספר עבירות שבהן גם עבירה של נשיאת נשק, בה הורשע כעת. אמנם הנסיבות העובדתיות של נשיאת הנשק בגינה הוטל עליו המאסר המותנה שונות מאלו שבכתב האישום הנוכחי, ואולם אין בכך כדי להפחית מחומרת המעשה או מעילות הפעלת המאסר המותנה. העובדה שהעבירות נשוא כתב האישום הנוכחי נעברו כשלושה חודשים לאחר שסיים הנאשם לרצות מאסר קודם, ולמעשה בראשית תקופת תחולתו של המאסר המותנה, נזקפות לחובתו.",הצטברות העונשים
"ת""פ 26087-05-16","בנסיבות אלו, ובהתאם להוראות סעיף 55 לחוק העונשין, התשל""ז – 1977, יש להורות על הפעלת המאסר המותנה. לא מצאתי בפני נימוקים ראויים, כמצוות סעיף 58 לחוק העונשין, המצדיקים לחרוג מהכלל ולהורות כי העונש המותנה שהופעל לא ירוצה במצטבר למאסר שנגזר.",הצטברות העונשים
"ת""פ 26087-05-16","אשר על כן אני מורה כי עונש המאסר המותנה בן 10 חודשים שנגזר על הנאשם   בת""פ 52044-05-13 של בית המשפט המחוזי בחיפה יופעל וירוצה במצטבר לעונש שנגזר בגין העבירות שבביצוען הורשע הנאשם בכתב האישום שבפני. ",הצטברות העונשים
"ת""פ 26087-05-16",בסיכומו של דבר אני גוזר את דינו של הנאשם כדלקמן:,סיכום הענישה וגזר הדין
"ת""פ 26087-05-16","בגין העבירות שבביצוען הורשע בכתב האישום שבפני אני גוזר עליו ארבע וחצי שנות מאסר, מהן שלוש וחצי שנות מאסר לריצוי בפועל (שהם 42 חודשי מאסר). יתרת תקופת המאסר למשך שנה (12 חודשים) תהיה על תנאי. התנאי הוא שהנאשם לא יעבור העבירות בהן הורשע וכן כל עבירה בנשק וזאת בתוך שלוש שנים ויורשע בגינה.",סיכום הענישה וגזר הדין
"ת""פ 26087-05-16","בנוסף, אני מורה כי עונש המאסר המותנה בן עשרה ( 10) חודשים שנגזר על הנאשם   בת""פ 52044-05-13 של בית המשפט המחוזי בחיפה יופעל וירוצה במצטבר במלואו לעונש שנגזר בגין העבירות שבביצוען הורשע הנאשם בכתב האישום שבפני.",סיכום הענישה וגזר הדין
"ת""פ 26087-05-16","סה""כ ירצה הנאשם חמישים ושניים (52) חודשי מאסר שמניינם מיום 20.4.2016, מועד מעצרו.",סיכום הענישה וגזר הדין
"ת""פ 26087-05-16","בנסיבות העניין, בשים לב לעונש המאסר שנגזר,  לא מצאתי לנכון לגזור על הנאשם קנס כספי שיפול לנטל על משפחתו.",סיכום הענישה וגזר הדין
"ת""פ 26087-05-16",הוסברה לנאשם זכותו לערער לבית המשפט העליון בתוך 45 יום מהיום.,סיכום הענישה וגזר הדין
"ת""פ 26087-05-16","54678313ניתן היום,  ט""ו חשוון תשע""ז, 16 נובמבר 2016, במעמד הנאשם וב""כ הצדדים.",סיכום הענישה וגזר הדין
"ת""פ 26087-05-16","בעניין עריכה ושינויים במסמכי פסיקה, חקיקה ועוד באתר נבו – הקש כאן","שפירא, סגן נשיא"
"ת""פ 26087-05-16",רון שפירא 54678313-/,"שפירא, סגן נשיא"
