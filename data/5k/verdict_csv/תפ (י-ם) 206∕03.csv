verdict,text,part
תפ (י-ם) 206∕03,"על ידי עו""ד עוואדה",ג'עברי פיראס
תפ (י-ם) 206∕03,"הנאשם הורשע על פי הודאתו במיוחס לו בכתב האישום המתוקן, במסגרת עסקת טיעון, בביצוע עבירה של חבלה בכוונה מחמירה. על פי כתב האישום המתוקן, פנו לנאשם זוהיר חג'אוי ואיאד עויסאת (להלן: האחרים) וביקשו ממנו לירות ברגלו של המתלונן תמורת סך 10,000 ₪. ביום 10.8.98, האחרים ציידו את הנאשם באקדח טעון מסוג ""גלוק"" והסיעוהו עד לביתו של המתלונן. כאשר התקרבו השלושה לביתו של המתלונן, הצביע איאד על המתלונן אשר עמד מחוץ לפתח ביתו. הנאשם ירד מהרכב, ניגש למתלונן ויצר עמו שיחה. הנאשם נצמד למתלונן, שלף את האקדח, וירה כדור אחד בירכו השמאלית ונמלט מהמקום עם האחרים. הכדור חדר לרגלו השמאלית של המתלונן וצא ממנה וחדר לברכו הימנית. בעקבות כך הוא אושפז בבית החולים במשך 9 ימים, ולאחר מכן, היה מרותק לביתו במשך חודשים. הנאשם קיבל את התמורה המובטחת של 10,000 ₪.",גזר דין
תפ (י-ם) 206∕03,עסקת הטיעון לא התייחסה למידת העונש.,גזר דין
תפ (י-ם) 206∕03,"על פי תסקיר המבחן, הנאשם הנו בן 23, הבן הצעיר במשפחה מבין חמשה אחים ואחיות, רווק ומתגורר עם אמו ואחיו בדירה שכורה. אביו עזב את המשפחה מזה יותר מעשרים שנה, וכאשר חזר לעיר חברון, הקים משפחה חדשה. המפגש הראשון בין הנאשם ואביו התרחש בהיותו בן 12 שנים. המזכרת שנשא עמו מהמפגש הזה היתה סטירה שנתן לו אביו בשל סכסוך שפרץ בינו לבין אחיו החורגים. אף שאביו גר רחוק מהם, הוא המשיך להתערב בחיי המשפחה וביקש לקבל את משכורותיהם. האב ניצל את הנאשם ואחיו במשך שנים ולא הראה כלפיהם שום רגש של חיבה או תמיכה. גם יחסיו של הנאשם עם אמו אינם תקינים. השירות הבין שהאם הגישה תלונה נגדו במשטרה על איומים. במסגרת מאמצי אחיו לשקם את חייהם הם בנו בית אשר נהרס פעמיים, ללא רשיון לאחר שניסיונותיהם לקבל היתר בניה לא צלחו. אמו של הנאשם בת 53 שנים, סובלת ממחלות כרוניות קשות. השירות התרשם כי היא אישה פגועה, מתוסכלת וחסרת אונים, עד כדי כך שהיא ניסתה להתאבד.",גזר דין
תפ (י-ם) 206∕03," להערכת השירות, הנאשם סובל מקשיים אישיותיים ורגשיים, על רקע חסך בדמות אבהית, דבר שגרם לניהול אורח חיים ""שולי"", קל להשפיע עליו. הוא חש ניכור מבני המשפחה, דבר שגרם לו להיגרר אחרי אחרים, אשר נתפסים על ידו כבעלי כוח ויכולת השפעה.  הנאשם למד שבע שנים אך נאלץ לעזוב את בית הספר בגין המצב הכלכלי הקשה של המשפחה. עבד במספר עבודות מזדמנות. עוד מגיל 15 הוא החל משתמש בסמים והמשיך עד לפני כשנה. לטענתו, הוא החל משתמש בסמים על רקע אלימות אשר הפעילו נגדו אביו ודודיו, כאשר חשדו בו שהוא משתמש בסמים. בהמשך הוא החל סוחר בסמים, ובגין כך הוא נעצר בת.פ. 3575/99, נשפט וריצה מאסר. הנאשם עובד כיום בענף השיפוצים, בצורה בלתי סדירה.",גזר דין
תפ (י-ם) 206∕03,"5129371באשר לעבירה, הנאשם לוקח אחריות עליה ומביע חרטה. הוא הסכים לבצעה לאחר שפיתו אותו בכסף. השירות בדעה שהנאשם ביצע את העבירה על מנת להשיג כסף, בלי שיקול דעת לגבי תוצאות מעשיו. נ",גזר דין
תפ (י-ם) 206∕03,"השירות בדעה, שלאור העובדה שהנאשם ביצע את העבירה בהיותו בן 17 שנה, יש להטיל על הנאשם מאסר אשר ירוצה בעבודות שירות ועל צו מבחן, על מנת לעזור לו במתן כלים אשר יאפשרו לו להתמודד עם קשייו. ב",גזר דין
תפ (י-ם) 206∕03,"בא כוח המאשימה העיד את המתלונן אשר דיבר על מכאוביו הרבים והפסדיו הכספיים הגדולים שלטענתו נגרמו לו בעקבות העבירה. הוא ביקש להחמיר עם הנאשם ולהטיל עליו מאסר לתקופה משמעותית, קנס ופיצוי למתלונן. הוא ביקש שלא לקבל המלצת שירות המבחן. הנאשם ביצע את העבירה כאשר היה בן 17. הוא ביצעה ב""דם קר"", תמורת ביצע כסף. הוא היה המוציא לפועל של תוכנית אשר הוכנה על ידי האחרים. תחילה, הנאשם לא שיתף פעולה עם חוקריו, ורק לאחר שעברו חמש שנים, בהן לא פוענח האירוע, מסר הנאשם גרסה מלאה על מה שהתרחש. למעשה, כל מה שידוע למאשימה בא מפיו של הנאשם. במשך תקופה זו הסתבך הנאשם בפלילים וצבר עבירות של סמים בגינם נשלח למאסר בפועל.",גזר דין
תפ (י-ם) 206∕03,"כאמור, המתלונן העיד וסיפר על תלאותיו והסיוטים שהוא עובר בעקבות האירוע. הוא אושפז בבית החולים במשך 9 ימים. הוא היה מרותק למיטה במשך כארבעה חודשים. גם לאחר מכן, הוא לא היה מסוגל לחזור לעבודה. במשך כל התקופה הוא קיבל עזרה וסיוע מבני משפחתו. לטענתו, המוסד לביטוח לאומי הכיר לו נכות צמיתה בשיעור של 30%. ו",גזר דין
תפ (י-ם) 206∕03,"גם הסניגור איננו ממעיט מחומרת העבירה, אך לטענתו מתקיימים שיקולים לקולא המצדיקים עמדה עונשית מקלה. הנאשם הודה במיוחס לו בפני שירות המבחן והביע חרטה על מעשיו. הסניגור טען, כי הנאשם היה ""קורבן"" סחיטה מטעם המתלונן בכך שהוא דרש פיצויים גדולים ממשפחת הנאשם, ומשלא הצליח במשימתו פנה למשטרה. גם היום, סובל הנאשם מהתנכלויות מצד משפחת המתלונן. הוא ניסה לעשות אתם ""סולחה"" אך נכשל בזאת עקב דרישותיהם המוגזמות. חרף זאת, היחסים בין שתי המשפחות רגועים. לדידו, האחרים ידעו על מצוקתו הכלכלית של הנאשם וניצלו אותו. הסניגור מפנה לאמור בתסקיר המבחן, בעיקר לנסיבות הקשות בהן גדל, ללא יד מכוונת וללא הדרכה. לעניין הפיצויים טען, כי היו הגזמות רבות בדברי המתלונן, דבריו לא נתמכו במסמכים. פסיקת פיצוים משמעה פגיעה בבני משפחתו. נ",גזר דין
תפ (י-ם) 206∕03,הנאשם ניצל את זכות המילה האחרונה. הוא הביע חרטה וצער על מה שקרה. ב,גזר דין
תפ (י-ם) 206∕03,כל צד הגיש לעיוני פסקי דין התומכים בטענותיהם.ו,גזר דין
תפ (י-ם) 206∕03,"העבירה בה הורשע הנאשם הנה חמורה. הוא שימש כשכיר חרב עבור אחרים. בעד סכום כסף הוא היה מוכן לירות ולפגוע בשלמות גופו של אדם שאיננו מכיר ואין לו עמו כל סכסוך. אדם כזה מוכיח כי הוא מסוכן לציבור, ומוכן לעשות את הכל תמורת כסף. בנסיבות אלה, המלצת השירות נראית בלתי הולמת. העובדה שהנאשם גדל בנסיבות משפחתיות קשות, והן אכן קשות, ואיש אינו מזלזל בכך, אין בה כדי לתת הכשר בידיו לפגוע באחרים חפים מפשע. הנאשם זקוק להרתעה ממשית אשר תמחיש בפניו את חומרת מעשיו. במקרה זה, אין לתת משקל יתר לנסיבותיו האישיות של הנאשם. למתלונן נגרמו נזקים גופניים וכלכליים לא מבוטלים, על לא עוול בכפו.",גזר דין
תפ (י-ם) 206∕03,"אין ספק כי מגיע למתלונן פיצוי על נזקיו אשר נגרמו לו בגין מעשיו של הנאשם. ואולם, היות שפיצוי זה איננו בא במקום תביעה אזרחית ואיננו ממצה תביעה כזו, אין בית המשפט פוסק פיצוי לאור המסמכים אשר הוגשו לעיונו של בית המשפט והנוגעים להפסדיו של המתלונן.",גזר דין
תפ (י-ם) 206∕03,"לדידי, מתן משקל למצבו של המתלונן עדיף על המשקל שיש לתת לנסיבותיו הקשות של הנאשם. גם לעובדה שעברה תקופה של שנים מיום האירוע ועד לסיום התיק אין לייחס משמעות רבה היות שהעיכוב נבע בגלל שתיקתו של הנאשם.",גזר דין
תפ (י-ם) 206∕03,"יחד עם זאת, אין להתעלם מהעובדה שבעת ביצוע העבירה היה הנאשם קטין, וכי הוא הודה וחסך בכך מזמנו של בית המשפט שמיעתם של 26 עדים. נ",גזר דין
תפ (י-ם) 206∕03,עיינתי בתקדימים של שני הצדדים ולא מצאתי מקרה הדומה למקרה שבפני. לאור כל האמור יעמוד עונשו של הנאשם על אלה:,גזר דין
תפ (י-ם) 206∕03,מאסר בפועל של ארבע שנים.ב,גזר דין
תפ (י-ם) 206∕03,"מאסר על תנאי של 24 חודשים, והתנאי הוא שהנאשם לא יבצע עבירה של אלימות במשך 24 חודשים מיום סיום ריצוי עונשו.",גזר דין
תפ (י-ם) 206∕03,"מטיל על הנאשם, קנס בסך 500 ₪ ופיצוי למתלונן בסך 15,000 ₪.",גזר דין
תפ (י-ם) 206∕03,הודע לנאשם על זכות ערעור לבית המשפט העליון תוך 45 יום מהיום. ו,גזר דין
תפ (י-ם) 206∕03,"ניתן היום כ""א באייר, תשס""ד (12 במאי 2004) במעמד הצדדים. נ",גזר דין
תפ (י-ם) 206∕03,000206/03פ  053 עוני חבש,"עוני חבש, שופט"
תפ (י-ם) 206∕03,נוסח מסמך זה כפוף לשינויי ניסוח ועריכה,"עוני חבש, שופט"
