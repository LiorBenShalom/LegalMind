verdict,text,part
"תפ (ת""א) 40395∕02","ע""י ב""כ עו""ד מ. פורן",בעניין:
"תפ (ת""א) 40395∕02","ע""י ב""כ עו""ד מ. סלטון",אסרף אליהו
"תפ (ת""א) 40395∕02","לאחר שנשמעו כל עדי התביעה (וכאן המקום והזמן להעיר, שכל האזרחים שהגיעו למתן עדות, עשו עלי רושם מצויין ואמין; אנשים מן הישוב, ישרים, דייקנים, צייתנים, ללא טיפת מרירות או התייחסות אישית לנאשם), וקודם שהעיד הנאשם, השכילו הצדדים – לא מעט בשל רמזים שהפניתי אליהם – להגיע להסדר טיעון חלקי, ולפיו תוקן כתב האישום, ע""י הסרת אישום אחד (שייחס לנאשם התפרצות וגניבת אקדח, שבו השתמש בעת התפרצותו השניה, המתוארת בכתב האישום המתוקן), ו""ריכוך"" כתב האישום; אף שלא הגיעו להסכמה כלשהי, לענין העונש.",גזר - דין
"תפ (ת""א) 40395∕02","משחזר בו הנאשם מכפירתו, והודה בכתב האישום המתוקן, הורשע על ידי בהתפרצות, לפי סע' 406(ב) לחוק העונשין; נסיון שוד, לפי סעיף 402(ב) ביחד עם סע' 25 לחוק; עבירות בנשק שלא כדין, לפי סע' 144(ב) רישא לחוק; החזקת סם לצריכה עצמית בניגוד לסע' 7(א) + 7(ג) סיפא לפקודת הסמים; החזקת נכס החשוד כגנוב, לפי סע' 413 לחוק העונשין; החזקת מכשירי פריצה, לפי סע' 409 לחוק.",גזר - דין
"תפ (ת""א) 40395∕02","5129371האישום הראשון מדבר על התפרצות, שבמהלכה הגיע בעל הדירה לביתו, מצא בה את הנאשם אוסף את שללו; נסוג והזעיק שוטרים; וכשאלה עלו למקום הימצאו של הנאשם, הסתבר שהוא מחזיק באקדח, אותו כיוון לעבר אחד השוטרים ודרך אותו. רק בתום מאבק אלים, שבמהלכו עבר האקדח מיד ליד, ואחד השוטרים נחתך באצבעו – הצליחו, שני השוטרים והמתלונן להשתלט על הנאשם, ולעצור אותו.",גזר - דין
"תפ (ת""א) 40395∕02","הסם (מסוג קוקאין); כלי הפריצה והרכוש החשוד כגנוב, נמצאו במכונית שהחזיק הנאשם.",גזר - דין
"תפ (ת""א) 40395∕02","הנאשם וסניגורו הנכבד (שעשה כל שיכול היה לטובת מרשו) פורטים על נסיבות חייו הקשות של הנאשם; על בנה של חברתו לחיים (אשתו?) המצוי בפנימיה, בשל אשפוזה של אמו בבית חולים פסיכיאטרי, ונקשר לנאשם; על הצהרתו של הנאשם כי עייף מדרך הפשע, והבין – סוף, סוף, כי עליו להתחיל בבניית דף חדש, תוך היגמלות מסמים (אליהם היה – ואולי עודנו – מכור); ועל הרגשת אחותו וקצינת המבחן המלווה אותו שנים, כי היא מרגישה תפנית ושינוי באורח מחשבתו והתנהגותו.",גזר - דין
"תפ (ת""א) 40395∕02","אולם המלל הזה, מן הפה ולחוץ, חוזר שוב ושוב בכל דיון.",גזר - דין
"תפ (ת""א) 40395∕02","הנאשם, בן 47 שנים, כמעט, החל את דרכו העבריינית בגיל 10, וחדל ממנה – כך עולה מגליון רישומיו הפליליים – רק כשהיה נתון במעון או במאסר.",גזר - דין
"תפ (ת""א) 40395∕02","מספר הרשעותיו, איננו מלמד על מספרן של העבירות שעבר, ומדובר בעבירות רבות. רובן עבירות רכוש (התפרצויות וגניבה); שבל""ר ונהיגה ללא רשיון וביטוח.",גזר - דין
"תפ (ת""א) 40395∕02","אך גם מקומן של עבירות תקיפה, איומים, הדחה בחקירה, מסחר בכלי רכב ובחלפים, וסחר בסמים מסוכנים, לא נפקד. נ",גזר - דין
"תפ (ת""א) 40395∕02","אין עונש שלא נוסה על הנאשם: ממעון נעול, דרך מאסרים מותנים; קנסות; מאסרים לתקופה קצרה; מאסרים לתקופה של שנים; הפעלת מאסרים על תנאי – ואף אחד מהם לא הרתיע את הנאשם, ולא גרם לו לשנות מדרכו.",גזר - דין
"תפ (ת""א) 40395∕02","ניתן לקבוע, למרבה הצער, כי מדובר בעבריין בלתי נלאה, שזוהי דרך חייו, ואיננו מסוגל לשנות מדרכו.",גזר - דין
"תפ (ת""א) 40395∕02","חומרה מיוחדת יש לייחס לעובדה, שהעבירות הנוכחיות בוצעו על ידי הנאשם – ללא עקבות או חרטה, או חשש – כחודשיים לאחר שנגזר עליו עונש מתון מאד ע""י בימ""ש השלום בירושלים וביצועו עוכב, כשהעבירות מבוצעות בתקופת העיכוב.",גזר - דין
"תפ (ת""א) 40395∕02","אודה שאינני מאמין כי חל שינוי בנאשם, באורח מחשבתו ובדרכו.",גזר - דין
"תפ (ת""א) 40395∕02","לטעמי – כל שנותר לביהמ""ש לעשות במקרה כזה, הוא להרחיק את הנאשם מן החברה כדי להגן עליה לזמן מה, מפניו; כשהנסיבות האישיות נסוגות מפני הצורך הזה.",גזר - דין
"תפ (ת""א) 40395∕02",לא יכולתי למצוא לזכות הנאשם אלא שניים אלה:,גזר - דין
"תפ (ת""א) 40395∕02","שהוא הודה – גם אם בסופו של הדיון (ולדידי מזכה הודאה כזו בהקלה משמעותית בעונש); ושכתב האישום המתוקן שונה מקודמו וקל בהרבה ממנו, באופן שאיננו כולל שוד וגניבת אקדח אלא רק נסיון לשוד, התפרצות, עבירה בנשק ועבירות נשוא האישום השני.",גזר - דין
"תפ (ת""א) 40395∕02","על פי כל אלה, וכשאני מנסה לאזן בין כל הנתונים והנסיבות, אני רואה לגזור על הנאשם אליהו אסרף, עונש מאסר של 5.5 שנים; מתוכן 4 שנים לריצוי בפועל ועוד 18 חודשי מאסר על תנאי, שלא יעבור עבירה כלפי רכוש; עבירה שיש בה יסוד של אלימות; עבירה הכרוכה בנשק; ועבירה על פי פקודת הסמים, שהן פשע.",גזר - דין
"תפ (ת""א) 40395∕02","אינני מחייבו בתשלום פיצויים לשוטר, גם בשל מצבו הכספי; אך בעיקר משום שאינני מכיר את נוהלי המשטרה בנוגע לפיצוי שוטרים, שנפגעו במהלך מילוי תפקידם.",גזר - דין
"תפ (ת""א) 40395∕02",בתקופת המאסר תנוכה תקופת המעצר שמיום 4.12.02 ועד 9.2.03. ,גזר - דין
"תפ (ת""א) 40395∕02",זכות ערעור בתוך 45 ימים מהיום.ב,גזר - דין
"תפ (ת""א) 40395∕02","ניתן והודע היום ב' באב, תשס""ג (31 ביולי 2003) במעמד הצדדים.",גזר - דין
"תפ (ת""א) 40395∕02",הסמים יושמדו. האקדח יוחזר לבעליו. כלי הפריצה יחולטו. המשקפת תוחזר לראובן ויין.,צו
"תפ (ת""א) 40395∕02",כל שאר המוצגים יוחזרו לנאשם. ,צו
"תפ (ת""א) 40395∕02","ניתן היום ב' באב, תשס""ג (31 ביולי 2003) במעמד הצדדים.",צו
"תפ (ת""א) 40395∕02",נוסח זה כפוף לשינויי עריכה וניסוח,"שלי טימן, שופט"
