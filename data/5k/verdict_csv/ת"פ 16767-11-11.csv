verdict,text,part
"ת""פ 16767-11-11","ת""פ 16767-11-11 מדינת ישראל נ' זבידה(עציר)",בית משפט השלום ברמלה
"ת""פ 16767-11-11","ע""י פרקליטות מחוז מרכז ",מדינת ישראל
"ת""פ 16767-11-11","באמצעות הגב' בת חן משינסקי אבן, מתמחה ",מדינת ישראל
"ת""פ 16767-11-11","יוסף זבידה  - הובא על ידי שב""ס. ",נגד
"ת""פ 16767-11-11","ע""י בא כוחו עוה""ד נחמן בטיטו ",נגד
"ת""פ 16767-11-11","הנאשם הורשע על פי הודאתו בכתב אישום מתוקן הכולל שני אישומים. במועדים הרלוונטיים לכתב האישום  הפעילה המשטרה סוכן סמוי (להלן:""הסוכן""), במטרה לרכוש סמים מסוכנים מסוחרי סמים באזור השפלה. בין הסוכן לנאשם קיימת היכרות קודמת.",גזר דין
"ת""פ 16767-11-11","על פי עובדות האישום הראשון, ביום 20.7.2011 הנאשם יצר קשר טלפוני עם הסוכן והשניים סיכמו להיפגש. במעמד הפגישה הציע הנאשם לסוכן לרכוש ממנו סם מסוכן מסוג קוקאין. מפעיליו של הסוכן הורו לו להיענות להצעה ולבצע עסקת סמים עם הנאשם. ביום 23.07.2011, פגש הסוכן בנאשם וסוכם כי הסוכן ירכוש מהנאשם 20 גרם סם מסוכן מסוג קוקאין במחיר של 350₪ לגרם. ביום 24.07.2011 נפגשו הסוכן והנאשם, אך לבסוף התברר כי הנאשם הצליח לשים ידו רק על מחצית מכמות הסם שסוכמה. עת יצא הנאשם יחד עם הסוכן לרחוב, בעודם צועדים, הצביע הנאשם על חתיכת נייר טואלט שהייתה מונחת ליד גלגל אחד מהרכבים, הסוכן הרימה והבחין כי בתוכה סם מסוכן מסוג קוקאין במשקל של 8.522 גרם נטו, במעמד זה קיבל הנאשם מהסוכן סך של 2,500 ₪ במזומן. הנאשם ביקש תוספת של 100 שקלים עבור האדם שהביא את הסם.",גזר דין
"ת""פ 16767-11-11","על פי עובדות האישום השני ביום 26.07.2011 נפגשו הסוכן והנאשם, כאשר האחרון הציע לסוכן לרכוש ממנו 4 גרם סם מסוכן מסוג קוקאין, אך הסוכן ביקש לרכוש כמות של  20 גרם. הסוכן והנאשם סיכמו כי הסוכן ישלם סך של 330 ₪ לגרם. הנאשם שוחח בטלפון עם אדם שזהותו אינה ידועה למאשימה ובהמשך הערב הנאשם והסוכן נפגשו שוב, אז מסר הנאשם לסוכן שקית ובה 11.7579 גרם נטו סם מסוכן מסוג קוקאין ובתמורה מסר הסוכן לנאשם סך של 4,800 ₪.",גזר דין
"ת""פ 16767-11-11","ביום 19.06.2012 הודיעו הצדדים כי הגיעו להסדר טיעון, לפיו כתב האישום המקורי יתוקן על פי הנוסח שהובא לעיל ויוטלו על הנאשם 18 חודשי מאסר לריצוי בפועל בניכוי ימי מעצרו ביום 31.10.2011, מאסר על תנאי קנס ופסילה על תנאי, כאשר שלושת הרכיבים האחרונים יקבעו על ידי בית המשפט לפי שיקול דעתו. עוד סוכם כי הנאשם יוכרז כסוחר סמים. סוגיית חילוט של סכום כסף ותכשיטים שנמצא בביתו תדון ע""י ב""כ הצדדים ואלה יעדכנו את בית המשפט במידה ויגיעו להסכמות. לפיכך, הנאשם הורשע והוכרז כסוחר סמים לפי סעיפים 36א ו-31(6) לפקודת הסמים המסוכנים.",גזר דין
"ת""פ 16767-11-11","ב""כ המאשימה ציינה בטיעוניה לעונש כי הנאשם סחר בסם מסוכן מסוג קוקאין, שהינו סם קשה ובכמויות לא מבוטלות, שאינן לצרכיה עצמית וזאת בשני מקרים. ההסדר שהוצג ראוי, מפאת כך שמוטל על הנאשם עונש מאסר ממשי, כתוצאה מהודאתו של הנאשם נחסך זמן שיפוטי ונחסכה עדותו של הסוכן. לנאשם אין עבר פלילי קודם ולפיכך מדובר בהסדר מאוזן. לעניין רכיבי הענישה שלא סוכמו בין הצדדים, בראשם המאסר על תנאי, רואה ב""כ המאשימה חשיבות ביצירת הרתעה. לעניין עונש הקנס, מכיוון שמדובר בעבירה שמניעה כלכלי, יש לקבוע קנס משמעותי ומרתיע. כמו כן, יש לקבוע  פסילת רישיון נהיגה על תנאי, משמעותית ומרתיעה.",גזר דין
"ת""פ 16767-11-11","ב""כ הנאשם הדגיש את העובדה כי הנאשם נעדר עבר פלילי כלשהו וכי מדובר במאסרו הראשון. הסדר הטיעון חסך שמיעת עדויות בהיקף גדול, בדגש על הטרחה הרבה בהעדתו של הסוכן המשטרתי. לראייתו של ב""כ הנאשם, מדובר במעשה אחד בלבד של סחר, שכן לכאורה מדובר בעסקה אחת שהתמשכה. תיק זה הינו מכלול מפרשיה ובה נדונו נאשמים נוספים עימם ביצע הסוכן עסקאות סמים. בתיקים האחרים על אחד הנאשמים הוטל קנס בסך של 3,000 ₪ ועל נאשם אחר קנס בסך של 4,000 ₪. כמו כן טען כי רכיבי המאסר על תנאי והפסילה על תנאי צריך שיהיו לפרקי זמן מידתיים.",גזר דין
"ת""פ 16767-11-11","בדיון שנערך ביום 27.06.2012 הודיעה ב""כ המאשימה כי לא תבקש לחלט את פריטי הרכוש המצוינים בכתב האישום.",גזר דין
"ת""פ 16767-11-11",ההסדר הוא סביר ובכוונתי לכבדו. הנאשם נמנע מלנהל דיון הוכחות ממושך וחסך זמן 		שיפוטי יקר. כמו כן התחשבתי בכך כי לנאשם אין עבר פלילי מכל סוג.,גזר דין
"ת""פ 16767-11-11","לאחר ששקלתי את טענות הצדדים, בין לקולא ובין לחומרא, הנני משית על הנאשם את העונשים הבאים:",גזר דין
"ת""פ 16767-11-11","18 חודשי מאסר בפועל, בניכוי ימי מעצרו מיום 31.10.2011. ",גזר דין
"ת""פ 16767-11-11","10 חודשי מאסר על תנאי, והתנאי הוא שבמשך שלוש שנים מיום שחרורו, לא יבצע עבירה מסוג פשע לפי פקודת הסמים המסוכנים.",גזר דין
"ת""פ 16767-11-11","4 חודשי מאסר על תנאי, והתנאי הוא שבמשך שלוש שנים מיום שחרורו, לא יבצע עבירה מסוג עוון לפי פקודת הסמים המסוכנים.",גזר דין
"ת""פ 16767-11-11","הנאשם ישלם קנס בסך של 7,000 ₪, או 60 ימי מאסר תמורתו. הקנס ישולם עד ליום 1.11.2012.",גזר דין
"ת""פ 16767-11-11",6 חודשי פסילה על תנאי מלהחזיק רשיון נהיגהוהתנאי הוא שבמשך 3 שנים ממועד שחרורו לא יבצע עבירה מסוג פשע לפי פקודת הסמים המסוכנים.,גזר דין
"ת""פ 16767-11-11","ניתן בזאת צו להשמדת הסמים. הסך של 29,970 ש""ח שנתפס בביתו של הנאשם יוחזר לידי הגב' האדיה זבידה ת.ז. 020327060.",גזר דין
"ת""פ 16767-11-11",54678313זכות ערעור תוך 45 יום.,5129371
"ת""פ 16767-11-11",הישאם אבו שחאדה 54678313,5129371
"ת""פ 16767-11-11","ניתן היום,  כ' תמוז תשע""ב, 10 יולי 2012, במעמד הצדדים.",5129371
"ת""פ 16767-11-11",נוסח מסמך זה כפוף לשינויי ניסוח ועריכה,5129371
"ת""פ 16767-11-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
