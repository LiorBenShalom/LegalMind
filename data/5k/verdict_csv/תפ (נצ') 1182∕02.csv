verdict,text,part
תפ (נצ') 1182∕02,"חוסין בן נימר צוואפטה (להלן: ""הנאשם"") הורשע על פי הודאתו בעבירות של סחר בנשק, עבירה לפי ס' 144 (ב2) לחוק העונשין התשל""ז – 1977 (להלן: ""החוק""), עבירת החזקת נשק על פי ס' 144 (א) סיפא לחוק וכן עבירה בגין החזקת נכס החשוד כגנוב, עבירה לפי ס' 413 לחוק.",ג ז ר  - ד י ן 
תפ (נצ') 1182∕02,לנאשם יוחסו שני אישומים. ,ג ז ר  - ד י ן 
תפ (נצ') 1182∕02,"מן המפורט בכתב האישום באשר לאישום הראשון עולה כי, הנאשם אשר מתגורר בתחומי הרשות הפלסטינית (להלן: ""הרשות"") נפגש במהלך חודש 7/01, בביתו עם אחד בשם אסעד זועבי (להלן: ""זועבי""), שהנו תושב ישראל ועם אדם נוסף בשם מוסטפא דראגמה (להלן: ""מוסטפא"") שהנו תושב הרשות.נ",ג ז ר  - ד י ן 
תפ (נצ') 1182∕02,השלושה סיכמו כי אסעד יספק נשק ותחמושת לנאשם ולמוסטפא תמורת תשלום.,ג ז ר  - ד י ן 
תפ (נצ') 1182∕02,"במהלך חודש 7/01 הגיע אסעד לבית הנאשם ברכבו כשבתוכו 2,000 כדורים לרובה 16 – M בקוטר 5.56 מ""מ. אסעד מסר את הכדורים למוסטפא בתוך ביתו של הנאשם ובתמורה שילם הנאשם ומוסטפא לידי אסעד 4,000 ₪. מוסטפא ביקש מאסעד באותה פגישה כי יספק לו תחמושת נוספת בכמויות גדולות.ב",ג ז ר  - ד י ן 
תפ (נצ') 1182∕02,ימים מספר לאחר מכן התקשר הנאשם באמצעות הפלאפון שברשותו לאסעד כדי לברר מדוע טרם סיפק את התחמושת הנוספת. ו,ג ז ר  - ד י ן 
תפ (נצ') 1182∕02,"אסעד הודיע כי ברשותו כדורים וביקשם להכין עבורו סך של 3,500 ₪ בתמורה לתחמושת שיספק. הנאשם הודיע על כך למוסטפא כדי שניתן יהיה להערך בהתאם. אכן כעבור מספר ימים הגיע אסעד ברכבו כשהוא נושא עמו 2,000 כדורים בקוטר 5.56 מ""מ. בבית הנאשם המתינו הנאשם ומוסטפא, שם מסר אסעד לידי הנאשם ומוסטפא את הכדורים וקיבל תמורתם 3,500 ₪. מוסטפא ביקש מאסעד באותו מעמד לספק לו גם חלקי רובה 16 – M וכן כדורים נוספים.",ג ז ר  - ד י ן 
תפ (נצ') 1182∕02,"במהלך חודש ספטמבר 2001 התקשר אסעד באמצעות הפלאפון שברשותו אל הפלאפון של הנאשם והודיע לו כי ברשותו תחמושת וחלקי רובה 16 – M ודרש תמורתם סך של 6000 ₪. כעבור מס' ימים הודיע אסעד לנאשם, באמצעות הפלאפון, כי יגיע לבית הנאשם באותו יום. הנאשם התקשר למוסטפא והודיע לו על בואו של אסעד לשם ביצוע עסקת מכירת הנשק, ואכן באותו יום הגיע אסעד לבית הנאשם כשברכבו קופסאות כדורים וכן חלקים של רובה מסוג 16 – M. בבית פגש בנאשם ובמוסטפא ומסר לידיהם את התחמושת והאביזרים וקיבל תמורתם 6,000 ₪.",ג ז ר  - ד י ן 
תפ (נצ') 1182∕02,"עוד במהלך חודש אוקטובר 2001, הגיע אסעד ברכבו לבית הנאשם כשהוא נושא עמו ברכב כוונת לרובה, פגש בנאשם ובמוסטפא שהמתינו לו בבית, לאחר תאום טלפוני מוקדם, קיבלו ממנו את הכוונת הנ""ל ומסרו לו תמורתה 2,500 ₪.",ג ז ר  - ד י ן 
תפ (נצ') 1182∕02,"גם במהלך חודש ינואר 2002, בעקבות תיאום טלפוני מוקדם בין המעורבים, הגיע אסעד ברכבו לבית הנאשם כשהוא נושא עמו 8000 כדורים בקוטר 5.56 מ""מ, ארוזים בארגזי תחמושת צהליים. הנאשם ומוסטפא קיבלו ארגזי הכדורים לידיהם ומסרו תמורתם 12,000 ₪ לידי אסעד.",ג ז ר  - ד י ן 
תפ (נצ') 1182∕02,"במעשיו אלה סחר הנאשם בכמות של 12,000 כדורים לפחות וחלקי נשק, החזיקם ברשותו כשיש חשד שהנם גנובים.",ג ז ר  - ד י ן 
תפ (נצ') 1182∕02,"מכתב האישום עולה כי על פי האישום השני נטען כי, כשנתיים קודם למועד הגשת כתב האישום, בכפר ברדלה מקום מגורי הנאשם, הנמצא בשטחי הרשות, קיבל הנאשם מאדם בשם מילאד אבו שאקרה, תושב ישראל, 500 כדורים המתאימים לרובה מסוג קלצ'ניקוב. גם במעשיו אלה סחר  הנאשם בנשק שלא כדין.",ג ז ר  - ד י ן 
תפ (נצ') 1182∕02,"הנאשם הודה בכל המפורט בכתב האישום, ואף טען כי הודה בכל הנטען מיד כאשר נתפס ושיתף פעולה עם המשטרה. שיתוף פעולה זה הביא ללכידתם של יתר המעורבים.",ג ז ר  - ד י ן 
תפ (נצ') 1182∕02,"הודאת הנאשם נעשתה במסגרת הסדר טיעון אליו הגיעו הצדדים ולפיו, התביעה תבקש להטיל על הנאשם עונש מקסימלי של שנתיים וחצי מאסר בפועל, ואילו הסניגור יטען לעונש מינימלי של שנתיים מאסר בפועל והכל מיום מאסרו. באשר לקנס ולמאסר על תנאי יטענו הצדדים באופן חופשי.",ג ז ר  - ד י ן 
תפ (נצ') 1182∕02,"במסגרת הסדר טיעון זה טענה התביעה שיש להטיל על הנאשם את העונש המקסימלי הואיל ובעת שהגיע להסדר טיעון, נטלה התביעה, בין יתר שיקוליה, גם את החומרה המיוחדת שיש לעבירות בהן הודה הנאשם, אולם גם את ההודאה המיידית כבר בעת החקירה במשטרה, דבר שהביא לחשיפת הפרשה ומעצרם של כל המעורבים בה. ההודאה וחסכון זמן שיפוטי. כמו כן פעלה התביעה במסגרת כלל ""אחידות הענישה"" בשל העונש שנגזר על ספק הנשק אסעד בת""פ 1178/02, גם שם הגיעו הצדדים לידי הסדר טיעון, לפיו הוטל על הנאשם עונש מאסר בן 40 חודשים בנוסף בית המשפט הטיל על הנאשם שם קנס בסך 20,000 ₪.נ",טיעוני הצדדים לעונש: 
תפ (נצ') 1182∕02,"מעשיו של הנאשם בענין הנדון חמורים הם, בכך שהנאשם סחר בנשק מספר פעמים ובכמות גדולה נשק אשר נרכש מאזרח ישראלי עבור אנשי הרשות. העבירות חמורות עוד יותר על רקע התקופה והפיגועים הבלתי פוסקים כנגד אזרחים ישראלים על ידי אנשי הרשות. בעברו עבירות של החזקת נשק ועבירה בטחונית אחת, גזירת עונש קל יהווה מסר מסוכן לאחרים.",טיעוני הצדדים לעונש: 
תפ (נצ') 1182∕02,"הסניגור טוען כי הנאשם לא היה הרוח החיה בביצוע העבירות ואף לא מימן אותן אלא הן נעשו בביתו, ובכך אף למעשה לא היתה לו כל שליטה על התחמושת או על ביצוע העסקה.",טיעוני הצדדים לעונש: 
תפ (נצ') 1182∕02,"עוד הוא טוען כי הנאשם הודה ושיתף פעולה עם המשטרה מיד לכשנעצר, וגרם לחשיפת הפרשה כולה, ומעצרם של האחרים. לנאשם הרשעות קודמות ישנות מאוד והעבירה לא בוצעה על רקע בטחוני אלא כספי בלבד. לנאשם בעיות בריאות קשות והוא זקוק לבדיקת לב וכליות. לנאשם שלושה ילדים שפרנסתם עליו.",טיעוני הצדדים לעונש: 
תפ (נצ') 1182∕02,לפיכך סבור שיש להטיל על הנאשם את העונש המינימלי שבהסדר הטיעון.,טיעוני הצדדים לעונש: 
תפ (נצ') 1182∕02,"הנאשם עצמו ביקש את רחמי בית המשפט והביע חרטה עמוקה וטען שלא יפגע באיש, ובעת ששיתף פעולה עם המשטרה גרם לכך שהנשק ייתפס כדי לעצור את הנזק.",טיעוני הצדדים לעונש: 
תפ (נצ') 1182∕02,"דומה שאין צורך להרבות מילים על חומרתה הרבה והמוחשית של העבירה. סחר בתחמושת או בחלקי נשק הנה בין העבירות אשר התקופה בה הן נעברות מעצימה את חומרתן לאין שיעור. הכל יודעים, כי בתקופה בה נרצחים אזרחי ישראל על לא עוול בכפם, בפעולות טרור בהם משתתפים תושבי הרשות ומשתמשים בנשק על כל סוגיו, על בתי המשפט לדון העוסקים בסחר בנשק, אף אם רק לשם בצע כסף, בחומרת הדין ולהטיל עליהם עונשים כבדים. כל סוחר בנשק יודע את הפוטנציאל ההרסני המצוי בכל כדור וכדור שיש בו לקפח חיי אדם.",שיקולי הענישה:
תפ (נצ') 1182∕02,"טען הסניגור כי הנאשם לא היה הרוח החיה בעסקאות תחמושת אלה, אולם גם אם תפקידו של הנאשם היה רק לאפשר את ביצוען בביתו, גם בשל כך יש להחמיר בעונשו. אלא שעל פי מדיניות אחידות הענישה יש להתחשב גם בענישה שהוטלה על הנאשם האחר בפרשה שהיה הרוח החיה, המוביל והמממן של עסקאות אלה.",שיקולי הענישה:
תפ (נצ') 1182∕02,"עוד יש להתחשב בכך שלנאשם אין עבירות במשך למעלה מ – 10 שנים, וכי הנאשם הודה ושיתף פעולה עם המשטרה וגרם לחיסולה של הרשת ותפיסת התחמושת. כמו כן יש להתחשב בהודאה בבית המשפט ובמצבו הכלכלי והבריאותי של הנאשם.",שיקולי הענישה:
תפ (נצ') 1182∕02,לאחר שאני שקלתי כל אלה אני סבורה שיש לאמץ את הסדר הטיעון ולפיכך אני דנה את הנאשם לעונשים הבאים:,שיקולי הענישה:
תפ (נצ') 1182∕02,26 חודשי מאסר שמניינם יחל מיום מעצרו - 6/8/02.,שיקולי הענישה:
תפ (נצ') 1182∕02,12 חודשי מאסר על תנאי למשך שנתיים והתנאי יחול על העבירות בהן הורשע בכתב,שיקולי הענישה:
תפ (נצ') 1182∕02,אישום זה ו/או על כל עבירות בנשק. ,שיקולי הענישה:
תפ (נצ') 1182∕02,"קנס בסך 6,000 ₪, או 30 ימי מאסר תמורתם.",שיקולי הענישה:
תפ (נצ') 1182∕02,"ניתן היום י' בשבט, תשס""ג (13 בינואר 2003) במעמד ב""כ המאשימה הנאשם ובא כוחו.",שיקולי הענישה:
תפ (נצ') 1182∕02,"מוניץ  נחמה , שופטת",שיקולי הענישה:
תפ (נצ') 1182∕02,001182/02פ  054 מרב כהן,5129371 
תפ (נצ') 1182∕02,נוסח מסמך זה כפוף לשינויי ניסוח ועריכה,5129371 
