verdict,text,part
"ת""פ 61134-04-21","ת""פ 61134-04-21 מדינת ישראל נ' אלחורטי",בית משפט השלום ברמלה
"ת""פ 61134-04-21","ת""פ 61134-04-21 מדינת ישראל נ' אלחורטי",בית משפט השלום ברמלה
"ת""פ 61134-04-21","ת""פ 61134-04-21 מדינת ישראל נ' אלחורטי",בית משפט השלום ברמלה
"ת""פ 61134-04-21","חוק העונשין, תשל""ז-1977: סע'  192, 335(א)(1)",חקיקה שאוזכרה: 
"ת""פ 61134-04-21","הנאשם הודה בעובדות כתב האישום המתוקן במסגרת הסדר טיעון והורשע בביצוען של העבירות הבאות: איומים לפי סעיף 192 לחוק העונשין, התשל""ז-1977 (להלן: חוק העונשין) ופציעה כשהעבריין מזויין לפי סעיף 335(א)(1) לחוק העונשין.",כתב האישום
"ת""פ 61134-04-21","על פי החלק הכללי לכתב האישום, בילל אלחורטי (להלן: המתלונן) הינו אחיו של הנאשם ומתגורר בתחומי העיר רמלה בסמיכות לביתו של הנאשם.",כתב האישום
"ת""פ 61134-04-21","על פי עובדות כתב האישום, בתאריך 23.04.20 בשעה 18:30 או בסמוך לכך, עבד המתלונן מחוץ לביתו. באותן הנסיבות, יצא נאשם מביתו יחד עם ילדיו. מיד ובסמוך, נטל המתלונן סולם אשר עמד על קיר מול הבית. באותן הנסיבות, אמר הנאשם למתלונן שהוא ""מלשן"" והוסיף שאם יזעיק משטרה בפעם הבאה, הנאשם ידקור אותו.",כתב האישום
"ת""פ 61134-04-21","בתגובה, אמר המתלונן לנאשם "" בוא תדקור אותי"" וזרק את הסולם לצד. או אז, ניגש הנאשם לרכבו אשר חנה סמוך ונטל ממנו חפץ חד הנחזה להיות סכין (להלן: החפץ) הנאשם דחף את המתלונן וחתך באמצעות החפץ את צווארו של המתלונן. מיד ובסמוך לכך, הגיעו בני המשפחה של הנאשם והמתלונן שזהות חלקם אינה ידועה למאשימה והפרידו בין השניים.",כתב האישום
"ת""פ 61134-04-21","בהמשך, הרים המתלונן אבן מהרצפה בעוד הנאשם חוזר לבית והאחרים מונעים מהמתלונן להגיע לכיוון הנאשם. באותן הנסיבות, זרק המתלונן את האבן. מיד ובסמוך לכך, יצא הנאשם את הבית כשבידו החפץ. או אז, החל המתלונן לרדוף אחר הנאשם כאשר המתלונן מחזיק בידו במוט ברזל ומניפו באוויר לעבר ידו של הנאשם.",כתב האישום
"ת""פ 61134-04-21","באותן הנסיבות, נטל הנאשם את המוט מהמתלונן בידו האחת ועם ידו השנייה חתך  באמצעות החפץ שהחזיק את פניו ואוזניו של המתלונן. כתוצאה ממעשיו של הנאשם, נגרמו למתלונן חבלות בדמות חתך מעל האוזן האורך 10 ס""מ המגיע עד לאנטי טרגוס וכן חתך עמוק באזור צוואר אחורי, אשר הצריכו תפירתם.",כתב האישום
"ת""פ 61134-04-21",יש לציין שלא היה הסדר בין הצדדים לעניין העונש וכל צד טען כראות עיניו.,כתב האישום
"ת""פ 61134-04-21",התקבל תסקיר לעונש מטעם שירות המבחן ולהלן עיקרו:,תסקיר שירות המבחן
"ת""פ 61134-04-21","הנאשם בן 59 שנים נשוי בשלישית ואב לשלושה ילדים, אחד בגיר מגרושתו ושניים קטינים מאשתו הנוכחית.",תסקיר שירות המבחן
"ת""פ 61134-04-21","בעבר נכרתה כליה אחת של הנאשם. הוא מתקיים היום מקצבה מהמוסד לביטוח לאומי. לטענתו, חייו סובבים סביב ביתו וילדיו והצורך לפרנסם. הנאשם ניהל בעבר אורח חיים עברייני ולחובתו הרשעות קודמות ואף ריצה מספר מאסרים בפועל.",תסקיר שירות המבחן
"ת""פ 61134-04-21",לנאשם רקע של שימוש בסמים וכיום לפי דבריו משתמש בקנאביס ללא מרשם רפואי וחוקי ואינו רואה את עצמו כמכור מאחר ולטענתו הדבר לא פוגע בתפקודו. שתי בדיקות השתן שנערכו לו בשירות המבחן נמצאו חיוביות לסם מסוג קנאביס.,תסקיר שירות המבחן
"ת""פ 61134-04-21","מפיקוח מעצר עלה שהנאשם שולב בקבוצת עצורי בית והתמיד להגיע למפגשי הקבוצה והיה משתתף באופן פעיל בשיח הקבוצתי. לכן, שרות המבחן המליץ להשית על הנאשם מאסר בפועל שירוצה בדרך של עבודות שירות וצו מבחן תוך שילובו בקבוצה טיפולית למניעת אלימות.",תסקיר שירות המבחן
"ת""פ 61134-04-21",להן תמצית טענות המאשימה לעניין העונש:,טענות הצדדים לעונש 
"ת""פ 61134-04-21","מתחם העונש ההולם נע בין 18 חודשי מאסר בפועל עד 36 חודשי מאסר בפועל. לנאשם עבר פלילי מכביד שכולל 19 הרשעות קודמות במגוון עבירות לרבות בעבירת הריגה ונדון בגינה לשבע שנות מאסר בפועל. לטענת המאשימה, העונש המתאים בתוך מתחם העונש ההולם הוא 30 חודשי מאסר בפועל, מאסר על תנאי, קנס ופיצוי למתלונן.",טענות הצדדים לעונש 
"ת""פ 61134-04-21",נשמעו הראיות בתיק לרבות עדותו של המתלונן ולמעשה ההודאה של הנאשם בכתב האישום נעשתה בשלב מתקדם מאוד במשפט ולכן אין להקל בעונשו בשל הודיה וחיסכון בזמן שיפוטי.,טענות הצדדים לעונש 
"ת""פ 61134-04-21",להלן תמצית טענות ההגנה לעניין העונש:,טענות הצדדים לעונש 
"ת""פ 61134-04-21","הנאשם כמעט בן שישים שנים וחייו סובבים סביב ביתו וגידול ילדיו. גם אם המתלונן העיד במשפט, עדיין הנאשם קיבל אחריות על מעשיו, הודה בכתב האישום וחסך את שמיעת הראיות עד תום.",טענות הצדדים לעונש 
"ת""פ 61134-04-21","מתחם העונש ההולם שהוצע על ידי המאשימה הוא מחמיר ואיננו הולם את נסיבות ביצוע העבירות שבהן הורשע הנאשם. לטענת ההגנה, מתחם העונש ההולם יכול להתחיל ממאסר שירוצה בעבודות שירות. כמו כן, יש לאמץ את המלצת שרות המבחן.",טענות הצדדים לעונש 
"ת""פ 61134-04-21","למדיניות הענישה הנוהגת בעבירות של פציעה כשהעבריין נושא נשק קר לפי סעיף 335(א)(1) לחוק העונשין שיש לגביה עונש מקסימלי של 6 שנות מאסר, אפנה לפסיקה שלהלן של בית המשפט העליון:",מתחם העונש ההולם 
"ת""פ 61134-04-21","רע""פ 6817/22 פריג' נ' מדינת ישראל (פורסם בנבו, 18.10.22). המבקש הורשע בבית משפט השלום בביצוע עבירה של החזקת סכין שלא כדין ופציעה כשהעבריין מזוין ונגזרו עליו 12 חודשי מאסר בפועל ועונשים נלווים. ערעור המבקש לבית המשפט המחוזי נדחה ונדחתה בקשת רשות ערעור שהוגשה לבית המשפט העליון.",מתחם העונש ההולם 
"ת""פ 61134-04-21","רע""פ 5955/23 שמשון נ' מדינת ישראל (פורסם בנבו, 14.8.23). המבקש הורשע בבית משפט השלום בביצוע עבירה של פציעה כשהעבריין מזוין ונגזרו עליו 12 חודשי מאסר בפועל ועונשים נלווים. ערעור המבקש לבית המשפט המחוזי נדחה ונדחתה בקשת רשות ערעור שהוגשה לבית המשפט העליון.",מתחם העונש ההולם 
"ת""פ 61134-04-21","רע""פ 9157/20 גרוסברג נ' מדינת ישראל (פורסם בנבו, 3.1.21). המבקש שפך נוזל הנחזה לאקונומיקה על המתלונן ותקף אותו באגרופים תוך שימוש באגרופן ברזל. בעקבות כך נגרמו למתלונן חבלות של ממש בדמות נפיחות באף ומאחורי אוזן שמאל, חתך מעל אפו, שטף דם בעין שמאל וכוויה בדרגה 1 בלחי שמאל. בית משפט השלום השית עליו 12 חודשי מאסר בפועל. ערעורו לבית המשפט המחוזי נדחה ובקשת רשות ערעור שהוגשה לבית המשפט העליון נדחתה גם כן.",מתחם העונש ההולם 
"ת""פ 61134-04-21","רע""פ 5655/13 טל עמרם נ' מדינת ישראל (20.11.14) המבקש הורשע בעבירה של פציעה לפי סעיף 335(א)(1) לחוק העונשין. על פי עובדות כתב האישום, המתלונן הציע למבקש לשתות עמו משקה אלכוהול. בתגובה לכך המבקש ניפץ בקבוק זכוכית על ראשו של המתלונן. לאחר מכן הטיח את הבקבוק השבור בפני המתלונן וגרם לו לחתך עמוק של 10 ס""מ בפניו, קרוב לאוזנו, שבגינו נזקק לטיפול רפואי בבית החולים. המבקש היה בן 18 וחצי שנים בעת ביצוע העבירה, ללא עבר פלילי ונטל אחריות על מעשיו. בית משפט השלום גזר עליו שישה חודשי מאסר שירוצו בעבודות שירות. ערעור המדינה לבית המשפט המחוזי במחוז מרכז התקבל ועונשו הוחמר לשנת מאסר מאחורי סורג ובריח.  הוגשה בקשת רשות ערעור לבית המשפט העליון ואשר בחר לתת רשות ערעור ודן בערעור בהרכב של שלושה שופטים. בסופו של יום, הערעור נדחה.",מתחם העונש ההולם 
"ת""פ 61134-04-21","לפיכך, הנני קובע שמתחם העונש ההולם למכלול העבירות שבוצעו נע בין 12 ועד 36 חודשי מאסר בפועל בצירוף מאסר על תנאי, קנס ופיצוי למתלונן.",מתחם העונש ההולם 
"ת""פ 61134-04-21","בעת קביעת העונש המתאים בתוך מתחם העונש ההולם, לקחתי בחשבון לחומרה את עברו הפלילי המכביד של הנאשם. לנאשם 19 הרשעות קודמות שמשתרעות על פני ארבעה עשורים וכוללות מספר הרשעות בעבירות אלימות, לרבות בעבירות חמורות של הריגה ונשיאת נשק, וכן הרשעות בעבירות סמים ורכוש. הנאשם גם ריצה מספר מאסרים בפועל, חלקם גם לתקופות ממושכות של מספר שנים. כמו כן, הרשעתו האחרונה היא משנת 2019 ובעבירת אלימות.",העונש המתאים בתוך מתחם העונש ההולם 
"ת""פ 61134-04-21","הטענה של ההגנה שהנאשם מנסה לשקם את חייו איננה משכנעת. על פניו, ברור שמדובר במי שאימץ לעצמו אורח חיים עברייני עם נטייה ברורה לשימוש באלימות קשה לפתרון בעיותיו. הנאשם עשה שימוש בחפץ חד וחתך את צווארו ואת ראשו של אחיו מעל לאוזן באורך של 10 ס""מ תוך הותרת צלקת משמעותית. לכן, ברור שיש להשית על הנאשם עונש מאסר בפועל  לתקופה משמעותי.",העונש המתאים בתוך מתחם העונש ההולם 
"ת""פ 61134-04-21","המלצת שירות המבחן שיש להשית על הנאשם מאסר שירוצה בדרך של עבודת שירות וצו מבחן היא המלצה שחורגת לקולא באופן משמעותי ממתחם העונש ההולם שקבעתי וברור שהמלצה זו איננה הולמת את חומרת העבירות שבוצעו. במקרה שבפני, אין כל הצדקה לסטות ממתחם העונש ההולם מטעמי שיקום. נהפוך הוא, זה המקרה המובהק שיש לקבוע את העונש בתוך המתחם ובנקודה שהיא גבוהה משמעותית מחלקו התחתון של המתחם.",העונש המתאים בתוך מתחם העונש ההולם 
"ת""פ 61134-04-21","לקולא, לקחתי בחשבון את הודאתו של הנאשם, וזאת על אף שנמסרה בשלב מתקדם במשפט ולאחר שמיעת עדותו של המתלונן. כמו כן, כשיקול נוסף לקולא לקחתי בחשבון שהנאשם נשוי ואב לילדים קטינים שפרנסתם עליו.",העונש המתאים בתוך מתחם העונש ההולם 
"ת""פ 61134-04-21","לפיכך, הנני משית על הנאשם את העונשים הבאים:",העונש המתאים בתוך מתחם העונש ההולם 
"ת""פ 61134-04-21",א 	20 חודשי מאסר בפועל בניכוי ימי מעצרו מיום 24.4.21 ועד 20.6.21.,העונש המתאים בתוך מתחם העונש ההולם 
"ת""פ 61134-04-21",8 חודשי מאסר על תנאי והתנאי הוא שבמשך שלוש שנים ממועד שחרורו לא יבצע עבירת אלימות.,העונש המתאים בתוך מתחם העונש ההולם 
"ת""פ 61134-04-21","הנאשם ישלם קנס בסך של 7,000 ₪, או 20 ימי מאסר תמורתו. הקנס ישולם בשבעה תשלומים חודשיים שווים ורצופים כאשר הראשון שבהם עד ליום 1.7.24 והיתרה ב-1 לכל חודש שלאחריו. היה ואחד התשלומים לא ישולם במועד אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם 
"ת""פ 61134-04-21","הנאשם ישלם פיצוי למתלונן, עד תביעה 1, בסך של 10,000 ₪. הפיצוי ישולם ב-10 תשלומים חודשיים שווים ורצופים כאשר הראשון שבהם עד ליום 1.7.24 והיתרה ב-1 לכל חודש שלאחריו. היה ואחד התשלומים לא ישולם במועד אזי יעמוד מלוא סכום הפיצוי לפירעון מידי.",העונש המתאים בתוך מתחם העונש ההולם 
"ת""פ 61134-04-21",54678313זכות ערעור לבית המשפט המחוזי במחוז מרכז תוך 45 ימים.,5129371
"ת""פ 61134-04-21","ניתן היום,  כ""ט ניסן תשפ""ד, 7 מאי 2024 במעמד הצדדים.",5129371
"ת""פ 61134-04-21",הישאם אבו שחאדה 54678313,5129371
"ת""פ 61134-04-21",נוסח מסמך זה כפוף לשינויי ניסוח ועריכה,5129371
"ת""פ 61134-04-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
