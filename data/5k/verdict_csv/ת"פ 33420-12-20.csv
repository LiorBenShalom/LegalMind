verdict,text,part
"ת""פ 33420-12-20","ת""פ 33420-12-20 מדינת ישראל נ' בשיתי",בית משפט השלום בירושלים
"ת""פ 33420-12-20","ע""י ב""כ עו""ד לירון עופר מפרקליטות מחוז י-ם (פלילי)",מדינת ישראל
"ת""פ 33420-12-20","ע""י ב""כ עו""ד נביל זינאתי",אשרף בשיתי 
"ת""פ 33420-12-20","חוק העונשין, תשל""ז-1977: סע'  40ב, 40ג(א), 40ג(ב), 144(א)",חקיקה שאוזכרה: 
"ת""פ 33420-12-20","ביום 25.12.2022 הורשע הנאשם, לאחר שמיעת עדויות, בהחזקת נשק, עבירה לפי סעיף 144(א) רישא וסיפא בחוק העונשין, התשל""ז-1977 (להלן: ""חוק העונשין"").",גזר דין
"ת""פ 33420-12-20","לפי האישום וכפי שהוכח במשפט, ממועד שאינו ידוע במדויק ועד יום 30.11.2020, החזיק הנאשם בשתי מכולות הנמצאות בשטח ביתו נשק, חלקים, אביזרים ותחמושת לנשק כמפורט להלן: דמוי רובה סער מסוג M-16, כדורי 5.56 המתאימים לנשק מסוג M-16, שתי שקיות מלאות במתפסים לנשק, ידית אחיזה לנשק ודורגלים (להלן: ""הנשק"" ו-""האמל""ח"").",גזר דין
"ת""פ 33420-12-20","דיון טיעונים לעונש התקיים ביום 11.6.2023. זה המקום לציין כי אך בבוקר הדיון ולמרות מרחק הזמן (זאת לבקשת ההגנה) בינו לבין מועד הקראת הכרעת הדין, ביקשה ההגנה לראשונה להעביר את עניינו של הנאשם לשירות המבחן. נוכח עיתוי הגשת הבקשה, הוריתי כי הדיון יתקיים במועדו והבקשה תדון בפתחו. כפי שהחלטתי בדיון, נשמעו טיעוני הצדדים לעונש והחלטה בבקשה ניתנה ביום למחרת 12.6.2023. בהחלטה האמורה נדחתה הבקשה לתסקיר. הן נוכח הקושי הנובע מעיתויה, הן מהטעם שטענות ההגנה לעניין נסיבותיו האישיות של הנאשם הועלו היטב בטיעונים לעונש, הן לאור העמדות העונשיות שהוצגו, וזאת אף מאחר והנאשם ממילא אינו נוטל אחריות על מעשיו.",גזר דין
"ת""פ 33420-12-20","המאשימה טוענת, בין השאר ובעיקר, כי במעשים בהם הורשע הנאשם הוא פגע בערכים המוגנים של שלום הציבור וביטחונו, בסדר החברתי ובשלטון החוק. הנאשם החזיק נשק קטלני שפוטנציאל הנזק הטמון בו הוא גבוה מאוד. הנשק היה עם מחסנית מלאה בכדורים כך שהוא היה זמין ומוכן לשימוש. לנאשם הייתה שליטה על המכולות שבהן נמצא האמל""ח. הימצאות תחמושת נוספת מגבירה את חומרת העבירה. בנסיבות אלו, אף שהעבירה בוצעה לפני תיקון 140 בחוק העונשין, עותרת המאשימה לקביעת מתחם שינוע בין 26 חודשי מאסר ועד 50 חודשי מאסר בפועל, לצד ענישה נלווית. הנאשם בעל עבר פלילי ולא נטל אחריות על מעשיו. בנסיבותיו, גורסת המאשימה כי יש למקֵם את עונשו ""מעט"" מעל תחתית המתחם ולהשית עליו 28 חודשי מאסר לצד מאסר מותנה וקנס.",תמצית טענות הצדדים לעונש
"ת""פ 33420-12-20","הנאשם – באמצעות בא-כוחו עו""ד נ' זינאתי – טוען מנגד, בין השאר ובעיקר, כי מתחם הענישה אליו טוענת המאשימה הוא מחמיר ביותר ואינו הולם את נסיבות ביצוע העבירה. העבירה בוצעה לפני התיקון המוזכר בחוק העונשין ועל כך יש ליתן את הדעת מבחינת קולת העונש. בנוסף, אין כל אינדיקציה לכך שהנאשם התכוון לעשות שימוש כלשהו בנשק זה ואף לא רמזה המאשימה לקיומו של כל מניע בנדון. אמנם לנאשם קיים עבר פלילי ותעבורתי אך מדובר באירועים רחוקים שאין להם כל זיקה לעבירות נשק. כך שאילולא ""השטות"" שעשה, הנאשם היה מוגדר כאדם נורמטיבי לחלוטין. הנאשם הוא בן 43 ואב לילדים קטנים, עובד בכבוד לפרנסת משפחתו וגם מעסיק עובדים. מאז שהועמד לדין לא נפתחו נגדו תיקים חדשים והוא שהה לתקופה ממושכת בתנאים מגבילים. הסניגור עתר שוב להעברת עניינו של הנאשם לשירות המבחן, ומכל מקום, הוא עתר לכך שמתחם הענישה ההולמת ינוע בין מאסר שירוצה בעבודות שירות ועד 18 חודשי מאסר בפועל, ואף לדידו ניתן לסטות לקולא מהרף התחתון של המתחם המוצע.",תמצית טענות הצדדים לעונש
"ת""פ 33420-12-20","גם הנאשם עצמו דיבר לפניי בדיון האחרון. הנאשם טען כי לא עשה דבר מהמיוחס לו. הוא תיאר כי הוא מממן את עלויות הלימודים האקדמיים של ילדיו הבוגרים ויש לו שני ילדים קטינים נוספים. מה גם שהוא נושא בעול הכספי של המשפחה הגדולה, כך שכל יום מאסר יפגע בו.",תמצית טענות הצדדים לעונש
"ת""פ 33420-12-20","לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",דיון והכרעה
"ת""פ 33420-12-20","הערכים המוגנים: אין להכביר במילים ביחס לאיסור להחזיק אמצעי לחימה כדוגמת נשקים, שלא כדין. ברי לכל כי מדובר בכלים מסוכנים ועלולים להמית. מלבד הסיכון הממשי הטמון בשימוש בנשק בין לפעילות עבריינית בין למעשי טרור, עצם החזקתו, יכולה להביא לכך שהוא יגיע גם לידיים נוספות זולת המחזיק בו מלכתחילה, דבר שמגביר את עוצמת הסיכונים הנשקפים ממנו כלפי שלום הציבור וביטחונם האישי, שלמות הגוף, הרכוש ועיקרון שלטון החוק והסדר הציבורי. בע""פ 4945/13 מדינת ישראל נ' סלימאן, פסקה 4 (19.1.2014), נפסק שם:",דיון והכרעה
"ת""פ 33420-12-20","""הסכנה הנשקפת לציבור כתוצאה מעבירות נשק, לצד המימדים שאליהם הגיעו, מחייבים לתת ביטוי הולם וכבד משקל להגנה על הערך החברתי שנפגע כתוצאה מפעילות עבריינית זאת, ולהחמיר את עונשי המאסר המוטלים בגין פעילות עבריינית זאת, בהדרגה"" (ע""פ 1323/13 חסן נ' מדינת ישראל, פסקה 12 (5.6.2013)). אכן, ""המציאות בארץ המתבטאת בזמינותו של נשק חם ורב עוצמה שיש עימו פוטנציאל להסלמת האלימות העבריינית, מחייבת מתן ביטוי עונשי הולם שירתיע באופן ממשי מהחזקת נשק בכלל ומשימוש בו בפרט"" (ע""פ 2918/13 דבס נ' מדינת ישראל, פסקה 8 (18.7.2013))""",דיון והכרעה
"ת""פ 33420-12-20","בע""פ 3877/16 ג'באלי נ' מדינת ישראל, פסקה 6 (17.11.2016), נפסק:",דיון והכרעה
"ת""פ 33420-12-20","""בית משפט זה עמד פעמים רבות על החומרה היתרה הגלומה בביצוע עבירות בנשק ובכללן העבירה של החזקת נשק או נשיאתו שלא כדין. עבירות אלה מקימות סיכון חמור לשלום הציבור וביטחונו ומחייבות ""ליתן ביטוי עונשי הולם ומרתיע באמצעות הרחקת מבצע העבירה מן החברה לתקופת מאסר ממשית לריצוי בפועל"" (ע""פ 5120/11 שתיווי נ' מדינת ישראל, בפסקה 5 (18.12.2011); ע""פ 4329/10 פלוני נ' מדינת ישראל (25.10.2010)). עוד נפסק כי חומרתן של העבירות בנשק אינה מסתכמת רק בנזק שאירע בפועל, כי אם בפוטנציאל הנזק הנובע מאותן עבירות (ע""פ 116/13 וקנין נ' מדינת ישראל, בפסקה 7 (31.7.2013))""",דיון והכרעה
"ת""פ 33420-12-20","וממש בשנתיים האחרונות בית המשפט העליון, עמד לא אחת, על חומרת התופעה והצורך בהחמרת הענישה; בע""פ 2251/21 אבו עראר נ' מדינת ישראל (15.12.2021), שם בפסקה 25, כבוד השופט ד' מינץ תיאר את הדברים כהאי לישנא: ""מצויים אנו לעת הזאת במצב חירום של ממש בעניין עבירות נשק"" (ראו גם: ע""פ 5602/22 מדינת ישראל נ' פלוני (14.9.2022); ע""פ 147/21 מדינת ישראל נ' ביטון (14.2.2021)).",דיון והכרעה
"ת""פ 33420-12-20","מלפני כחודשיים, כבוד השופט י' אלרון עמד על חומרת הדברים, בע""פ 2165/23 מדינת ישראל נ' פלאח, פסקה 10 (4.5.2023) (להלן: ""עניין פלאח""), בציינו בזו הלשון: ",דיון והכרעה
"ת""פ 33420-12-20","נסיבות ביצוע העבירה: הנאשם, כאמור, הורשע לאחר שמיעת עדויות בהחזקת נשק דמוי רובה סער מסוג M-16, לצד כדורים המתאימים לנשק זה, שתי שקיות מלאות במתפסים לנשק, ידית אחיזה ודורגלים. מדובר באמל""ח ונשק התקפי לכל דבר ועניין. הסיכונים הגלומים באמצעי לחימה אלה הם גבוהים מאוד, ובפרט, ביחס לרובה M-16, שהוא קטלני ובעל פוטנציאל נזק רב (ראו והשוו: עניין פלאח לעיל, פסקה 12). בע""פ 4077/22 פלוני נ' מדינת ישראל, פסקה 12 (28.7.2022), התייחס בית המשפט לחומרה המוגברת הטמונה בנשקים מסוג רובים ותת-מקלעים במיוחד, כלהלן: ",דיון והכרעה
"ת""פ 33420-12-20","חומרת הביצוע נעוצה גם בהימצאות וזמינות הכדורים התואמים לנשק לצדו, כאשר לנאשם שליטה על המכולות בהן נמצא האמל""ח. הוכח כי לנאשם המפתחות של מכולות אלו, ובהן הוא מאחסן כלי עבודה, חלקי חילוף, כספים ואחת מהן אף משמשת עבורו כחדר עבודה. יוצא אפוא, כי סוג הנשק, הזמינות שלו לצד זמינות הכדורים לצדו עם כל יתר חלקי האמל""ח, יש בכל אלה כדי לבסס את נסיבות ביצוע העבירה ברמת חומרה גבוהה.",דיון והכרעה
"ת""פ 33420-12-20","אשר לטענת ההגנה לפיה הנאשם לא התכוון להשתמש בנשק זה וכי המאשימה אף לא רמזה לקיומו של כל מניע, אינני סבור כי יש בזאת כדי להפחית מחומרת העבירה. יש לומר את הדברים בצורה ברורה וצלולה, עצם ההחזקה של הנשק והתחמושת שלא כדין, על פוטנציאל הנזק הגלום בה – התנהגות זו כשלעצמה מבססת את החומרה הגבוהה. בעפ""ג (מחוזי נצ') 2024-04-21 מדינת ישראל נ' מנדורי (29.6.2021), נפסק בהקשר זה (פסקה 82):",דיון והכרעה
"ת""פ 33420-12-20","אשר לתֵזת ההגנה לפיה הנאשם החזיק את הנשק אך לצורך הגנה עצמית בלבד נוכח תחושת חוסר הביטחון והתסכול מהעדר אכיפה באזור מגוריו ובכלל – גם טענה זו אין בידי לקבל. ראשית – הנאשם עצמו לא נטל אחריות על ביצוע המיוחס לו גם לאחר הרשעתו. שנית – אוי לנו כחברה אם כל אדם ייטול את החוק לידיו ויחליט להתחמש שלא כדין, וכל המוסיף – גורע!",דיון והכרעה
"ת""פ 33420-12-20","מדיניות הענישה הנהוגה: בחנתי את הפסיקה אליה הפנו הצדדים, לרבות הפסיקה שהציג בא-כוח הנאשם. לאחר בחינתה ובחינת פסיקה רלבנטית, עולה כי מנעד הענישה הוא רחב אך לצד זאת, בשנים האחרונות ניכרת מגמת החמרה בעבירות נשק והדבר בא לידי ביטוי בעונשי מאסר ממושכים. בע""פ 2482/22 מדינת ישראל נ' קדורה 14.4.2022, שם בפסקה 6 קבע בית המשפט העליון (מפי כבוד השופט י' עמית) בצורה ברורה: ",דיון והכרעה
"ת""פ 33420-12-20","ובפסיקה מלפני כשנה, בע""פ 309/22 מדינת ישראל נ' ביאדסה, פסקה 5 (10.5.2022) נפסק כלהלן:",דיון והכרעה
"ת""פ 33420-12-20","""בשורה ארוכה של פסקי דין עמד בית משפט זה על החומרה הרבה הגלומה בעבירות הנשק. ביסוד עבירות אלו עומדת פגיעה בחיי האדם ובשלמות גופו, כמו גם בביטחון הציבור ובסדר הציבורי בכללותו (ע""פ 1695/22 מדינת ישראל נ' גנאים, פסקה 11 (29.3.2022) (...); ע""פ 5522/20 חלייחל נ' מדינת ישראל, פסקה 7 (24.2.2021) (...); ע""פ 4406/19 סובח נ' מדינת ישראל, פסקה 17 (5.11.2019) (...). עבירות אלו חמורות במיוחד, בין היתר משום שהן עשויות לשמש בסיס לביצוע פעילות עבריינית או פעילות טרור (ע""פ 8017/20 מדינת ישראל נ' גריפאת, פסקה 6 (22.12.2020); ע""פ 135/17 מדינת ישראל נ' בסל, פסקה 10 (8.3.2017)). אך באחרונה עמד בית משפט זה על כך שעבירות אלו הן בבחינת ""מכת מדינה"" ועל הצורך בהחמרת הענישה בעניינן:",דיון והכרעה
"ת""פ 33420-12-20","נזכיר, העונש שלצד העבירה בה הורשע הנאשם הוא עד שבע שנות מאסר. הצדדים הזכירו בטיעוניהם לעונש את תיקון 140 בחוק העונשין, אשר קובע רף מזערי של רבע מהעונש שלצד העבירה. אין מחלוקת כי הוראה זו אינה חלה בעניינו של הנאשם. ואולם, תכלית ההוראה עולה בקנה אחד עם מגמת ההחמרה בענישה בעבירות נשק נוכח תופעת האלימות הקשה תוך שימוש בנשק, הגואה בחברה הישראלית בכלל ומכּה קשות בחברה הערבית בפרט. יפות כאן מילותיו של כבוד השופט נ' סולברג בע""פ 7831/21 עסליה נ' מדינת ישראל, פסקה 10 (24.4.2022), לפיהן: ""אין זאת אלא מן הפירות הבאושים של מצבורי הנשק במגזר הערבי, ושאר עבירות הנשק, והיד הקלה על ההדק; רעה חולה זו מחייבת ענישה הולמת"" (ראו גם: ע""פ 166/22 טאהא נ' מדינת ישראל, פסקה 11 (1.6.2022); ע""פ 2733/20 אבו זיאד נ' מדינת ישראל, פסקה 16 (24.10.2021)).",דיון והכרעה
"ת""פ 33420-12-20","לקביעת מתחם הענישה ההולם, נתתי את דעתי לפסיקה הרלבנטית, בין היתר, תוך מתן דגש לסוג הנשק שנתפס עם התחמושת המתאימה (על רלבנטיות האבחנה בין סוגי הנשק לקביעת המתחם – ראו: ע""פ 1323/13 חסן נ' מדינת ישראל (5.6.2013)). ",דיון והכרעה
"ת""פ 33420-12-20",ראו והשוו (כמובן עם השינויים המחוייבים) לפי סדר ערכאה ופרסום:,דיון והכרעה
"ת""פ 33420-12-20","ע""פ 2165/23 מדינת ישראל נ' בלאל (4.5.2023);",דיון והכרעה
"ת""פ 33420-12-20","ע""פ 4077/22 פלוני נ' מדינת ישראל (28.7.2022);",דיון והכרעה
"ת""פ 33420-12-20","ע""פ 166/22 טאהא נ' מדינת ישראל (1.6.2022);",דיון והכרעה
"ת""פ 33420-12-20","ע""פ 1695/22 מדינת ישראל נ' גנאים (29.3.2022);",דיון והכרעה
"ת""פ 33420-12-20","ע""פ 8320/21 מדינת ישראל נ' בסילה (28.12.2021);",דיון והכרעה
"ת""פ 33420-12-20","ע""פ 8678/19 אבו כף נ' מדינת ישראל (5.3.2020);",דיון והכרעה
"ת""פ 33420-12-20","עפ""ג (מחוזי נצ') 2024-04-21 מדינת ישראל נ' מנדורי (29.6.2021);",דיון והכרעה
"ת""פ 33420-12-20","עפ""ג (מחוזי מר') 10916-12-21 מדינת ישראל נ' אבו אלחסאן (7.2.2022); ",דיון והכרעה
"ת""פ 33420-12-20","ת""פ (מחוזי ב""ש) 54607-07-19 מדינת ישראל נ' ג'בור (12.1.2020);",דיון והכרעה
"ת""פ 33420-12-20","ת""פ (שלום י-ם) 17030-02-22 מדינת ישראל נ' מקיה (23.5.2023);",דיון והכרעה
"ת""פ 33420-12-20","ת""פ (שלום ב""ש) 22297-11-20 מדינת ישראל נ' עובייד (27.4.2021);",דיון והכרעה
"ת""פ 33420-12-20","ת""פ (שלום ב""ש) 23707-03-19 מדינת ישראל נ' עתאיקה (28.7.2020).",דיון והכרעה
"ת""פ 33420-12-20","לאחר שנתתי את דעתי לכל האמור לעיל, קובע בזאת כי מתחם הענישה ההולמת ביחס לעבירה מושא האישום נע בין 22 חודשי מאסר בפועל עד 50 חודשי מאסר בפועל.",דיון והכרעה
"ת""פ 33420-12-20","נסיבות שאינן קשורות בביצוע העבירה: הנאשם בן 43. נשוי, אב משפחה ועובד לפרנסתו. הוא בעל מוסך שמעסיק גם עובדים. הנאשם תיאר כי הוא מממן לימודים אקדמיים לילדיו הבוגרים, ויש לו גם ילדים קטינים. נתתי את דעתי לנסיבות אלו. כמו כן, נתתי את דעתי לכך שהוא מפרנס גם את משפחתו הגדולה, כך שכל עונש שיושת עליו, בין במאסר בין בעבודות שירות, עלול לפגוע בפרנסת המשפחה.",דיון והכרעה
"ת""פ 33420-12-20","בנדון, נתתי את דעתי גם לכך, זאת לאחר עיון בתיק, לתקופת המעצר של הנאשם מאחורי סורג ובריח במסגרת הליך זה (כחודש וחצי), ולאחר מכן – תקופת מעצר הבית מאז שחרורו ממעצר ועד היום, כאשר במהלך אותה תקופה חלו הקלות בתנאים המגבילים ביניהן היתר לצאת לעבודה.",דיון והכרעה
"ת""פ 33420-12-20","כאמור, בשום שלב בהליך, לרבות גם בטיעונים לעונש, הנאשם עצמו לא נטל אחריות. ללא ספק, זכותו של הנאשם לנהל את ההליך, להוכיח את חפותו וגם להמשיך להאמין בה. ברם, כאמור, הוכחה אשמתו ואין הוא זכאי להקלה בעונשו מטעם של נטילת אחריות.",דיון והכרעה
"ת""פ 33420-12-20","עוד בנדון, כעולה מראיות המאשימה לעונש (תדפיס הרישום הפלילי של הנאשם – מא/1) לנאשם יש עבר פלילי. הנאשם הורשע בחודש 12/2019 בשימוש ברכב ללא הרשות ונטישה באותו מקום. בהליך האמור הושת עליו מאסר מותנה. בחודש 12/2008 הוא הורשע בהפרעה לשוטר במילוי תפקידו, ואז הסתיים ההליך ללא הרשעה תוך ביצוע שעות לתועלת הציבור. עוד עולה מראיות המאשימה, כי לנאשם רשומות למעלה מ-10 הרשעות תעבורה, כאשר האחרונות שביניהן היו בשנים 2015, 2014 ו-2013.",דיון והכרעה
"ת""פ 33420-12-20","נכון הדבר, עברו הפלילי של הנאשם אינו רלבנטי לעבירות נשק. ברם, מסת ההרשעות העולה מרישומו הפלילי, יש בה להצביע על קושי של ממש אצל הנאשם בשמירה על הנורמה והחוק. למרות שבהליך הראשון נגדו בוטלה ההרשעה, וזה שלאחריו הושת עליו רק מאסר מותנה – חרף נורות ""האזהרה"" הללו, הוא ביצע את אשר ביצע כאמור, והדבר בא לידי ביטוי בהרשעתו הנוכחית, שהיא החמורה מבין כל ההרשעות. מכאן, אין אלא להסיק כי מתחייבת בנסיבות העניין ענישה שתיתן ביטוי לפן ההרתעתי יותר מאשר הפן השיקומי, ואשר גם מתחייבת מהפסיקה העקבית של בית המשפט העליון בדבר הצורך בהחמרת ענישה.",דיון והכרעה
"ת""פ 33420-12-20","בשקלול של כל האמור, ולאחר מתן הדעת לנסיבות האישיות של הנאשם, סביר בעיניי למקֵם את עונשו בתוך השליש התחתון של המתחם.",דיון והכרעה
"ת""פ 33420-12-20","לאור האמור, משית על הנאשם את העונשים הבאים:",סיכום
"ת""פ 33420-12-20","25 (עשרים וחמישה) חודשי מאסר בפועל, לריצוי ממש. מתקופה זו ינוכו ימי מעצרו של הנאשם מאחורי סורג ובריח במסגרת הליך זה (הכל לפי נתוני שירות בתי הסוהר). תחילת ריצוי העונש 7.9.2023.",סיכום
"ת""פ 33420-12-20","5 (חמישה) חודשי מאסר, שירוצו ככל שהנאשם יעבור עבירת נשק, לרבות העבירה שבה הוא הורשע, תוך שלוש שנים מיום סיום ריצוי עונש המאסר בפועל.",סיכום
"ת""פ 33420-12-20","הנאשם יתייצב לריצוי עונשו ביום 7.9.2023 בשעה 10:00. הנאשם יתאם את כניסתו למאסר עם ענף אבחון ומיון של שירות בתי הסוהר: פקס 08-9193314, דואר אלקטרוני MaasarN@ips.gov.il, טלפון: 074-7831077 או 074-7831078. ככל שלא יקבל הנאשם הנחיה אחרת, עליו להתייצב במועד המוזכר במתקן המעצר בכלא ניצן ברמלה עם תעודה מזהה והעתק של גזר הדין.",סיכום
"ת""פ 33420-12-20","ניתן בזאת צו חילוט או השמדה של הנשק והתחמושת שנתפסו במסגרת החקירה מושא הליך זה, זאת לפי שיקול דעת של הקצין המוסמך לכך לפי דין.",סיכום
"ת""פ 33420-12-20",זכות ערעור לבית המשפט המחוזי בירושלים תוך 45 יום.,סיכום
"ת""פ 33420-12-20","ניתן היום,  י""ז תמוז תשפ""ג, 06 יולי 2023, בנוכחות הצדדים.","54678313המזכירות – להודיע לשב""ס."
"ת""פ 33420-12-20",מוחמד חאג' יחיא 54678313,"54678313המזכירות – להודיע לשב""ס."
"ת""פ 33420-12-20",נוסח מסמך זה כפוף לשינויי ניסוח ועריכה,"54678313המזכירות – להודיע לשב""ס."
"ת""פ 33420-12-20","בעניין עריכה ושינויים במסמכי פסיקה, חקיקה ועוד באתר נבו – הקש כאן","54678313המזכירות – להודיע לשב""ס."
