verdict,text,part
"ת""פ 27890-10-18","ת""פ 27890-10-18 מדינת ישראל נ' רייגאן",בית משפט השלום ברמלה
"ת""פ 27890-10-18","פקודת הסמים המסוכנים [נוסח חדש], תשל""ג-1973: סע'  7.א., 7.ג",חקיקה שאוזכרה: 
"ת""פ 27890-10-18","חוק העונשין, תשל""ז-1977: סע'  186, 186(א), 338, 338(א)(1)",חקיקה שאוזכרה: 
"ת""פ 27890-10-18","פקודת התעבורה [נוסח חדש]: סע'  38, 62(3)","תקנות התעבורה, תשכ""א-1961 - לא מרובדות: סע'  26(2)"
"ת""פ 27890-10-18","על פי הודאתו של הנאשם בעובדות כתב האישום המתוקן, הוא הורשע בביצוען של העבירות הבאות: החזקת סם לצריכה עצמית לפי סעיפים 7(א) ו-7(ג) סיפא לפקודת הסמים המסוכנים [נוסח חדש], התשל""ג – 1973; החזקת סכין שלא למטרה כשרה (4 עבירות) לפי סעיף 186(א) לחוק העונשין, התשל""ז – 1977 (להלן: חוק העונשין); נהיגה פוחזת של רכב לפי סעיף 338(א)(1) לחוק העונשין; נהיגה תחת השפעת סמים לפי סעיף 26(2) לתקנות התעבורה, התשכ""א – 1961.",כתב האישום המתוקן 
"ת""פ 27890-10-18","על פי עובדות כתב האישום המתוקן, בתאריך 27.10.17, סמוך לשעה 22:43, ברחוב פיקוס במודיעין, נהג הנאשם ברכב מסוג שברולט (להלן: הרכב) במהירות גבוהה שאינה תואמת את תנאי הדרך, פנה ימינה לרחוב ערער תוך חריקת בלמים ואיבוד אחיזה בכביש כך שחלקו האחורי של הרכב סטה לשמאל. בהמשך, סטה הרכב שמאלה במטרה להימנע מפגיעה באוטובוס שחנה בתחנת אוטובוס ובהמשך סטה מנתיב לנתיב עד שנעצר, וזאת כאשר בסביבת האירוע נכחו מספר נערים שהמתינו להסעה. באותן הנסיבות, החזיק הנאשם בכיס מכנסיו סם מסוכן מסוג קנאבוס במשקל 0.5 גרם נטו. בנוסף, החזיק הנאשם בתא הזרוע בין שני המושבים הקדמיים ברכב, שני סכיני פרפר ואגרופן וכן החזיק בדלת הנהג ברכב, בסכין בעלת להב מתקבע. הנאשם סירב למסור דגימת שתן לאיתור סם.",כתב האישום המתוקן 
"ת""פ 27890-10-18","במועד ביצוע העבירות מושא כתב האישום המתוקן, הנאשם היה בן 19 שנים. התקבל תסקיר לעונש מטעם שירות המבחן שלהלן עיקריו:",תסקיר שירות המבחן
"ת""פ 27890-10-18",הנאשם כיום בן 21 שנים ועובד כמנהל משמרת במחסן לתרופות ולציוד רפואי. אין לנאשם עבר פלילי קודם. הנאשם מסר בדיקות שתן לשירות המבחן ואשר העידו על ניקיונו מסמים.,תסקיר שירות המבחן
"ת""פ 27890-10-18","שירות המבחן התרשם שיש צורך בהתערבות טיפולית בעניינו של הנאשם, אך הוא סירב להשתתף בהליך מעין זה, ולכן, שירות המבחן לא בא בהמלצה להעמידו בצו מבחן. המלצת שירות המבחן היא להטיל עליו צו שירות לתועלת הציבור בהיקף של 200 שעות.",תסקיר שירות המבחן
"ת""פ 27890-10-18","הנאשם לא הציג בפני שירות המבחן מסמכים המעידים על נזק קונקרטי שעלול להיגרם לו במידה והוא יורשע בדין. אף על פי כן, שירות המבחן המליץ לבטל את ההרשעה בעניינו וזאת לאור העדר קיומו של עבר פלילי, גילו הצעיר ושאיפותיו לעתיד.",תסקיר שירות המבחן
"ת""פ 27890-10-18","בא כוח המאשימה טען בתמצית כדלקמן: האירוע המתואר בכתב האישום המתוקן הוא אירוע חמור שבמהלכו הנאשם סיכן את עוברי הדרך על ידי נסיעה פרועה והכל כאשר הוא מצוי תחת השפעת סמים; החזקת סכינים היא תופעה אסורה ופסולה שיש למגר; הנאשם לא הוכיח פגיעה קונקרטית ולכן אין מקום להורות על ביטול ההרשעה; מתחם העונש ההולם לאירוע מושא כתב האישום, נע בין 12 ועד 24 חודשי מאסר בפועל; העונש המתאים בתוך מתחם העונש ההולם הוא מאסר בפועל הממוקם באמצע המתחם, מאסר על תנאי, קנס ועונשי פסילה של רישיון הנהיגה.",טענות הצדדים לעונש
"ת""פ 27890-10-18","בא כוח הנאשם טען בתמצית כדלקמן: הסכינים שהוחזקו הם חלק מאוסף סכינים שיש ברשותו של הנאשם ולא הייתה לו כוונה כלשהי לעשות בהם שימוש בעל אופי פוגעני; יש לתת משקל מיוחד לגילו של הנאשם במועד ביצוע העבירות ולעובדה שאין לו עבר פלילי קודם; יש לאמץ את המלצות שירות המבחן על ידי ביטול ההרשעה ולגזור עליו צו שירות לתועלת הציבור בהיקף של 200 שעות; היה והבקשה לביטול ההרשעה תידחה, יש להסתפק במאסר על תנאי ואין מקום להשית על הנאשם מאסר שירוצה בדרך של עבודות שירות.",טענות הצדדים לעונש
"ת""פ 27890-10-18","בפסיקה נקבע שהכלל הוא שהליך פלילי אמור להסתיים בהרשעה והחריג הוא אי הרשעה וגם זאת רק במקרים חריגים ויוצאי דופן. כמו כן, האפשרות של אי ההרשעה שמורה למצבים שבהם מתקיימים שני תנאים מצטברים: ראשית, נסיבות העבירה מאפשרות להימנע מהרשעה מבלי לפגוע בשיקולי ענישה אחרים; שנית, הנאשם הוכיח שעצם ההרשעה תגרום לו לנזק מוחשי וקונקרטי (ראו למשל רע""פ 4070/14 פלונית נ' מדינת ישראל, פסקה 9 לפסק דינו של השופט שוהם (פורסם בנבו, 17.6.2014)).",הטענה שיש לבטל את ההרשעה 
"ת""פ 27890-10-18","הביטוי ""נזק מוחשי וקונקרטי"", משמעו פגיעה בתפקודו התעסוקתי הנוכחי ולא מדובר ב-פגיעה פוטנציאלית עתידית בשל קיומן של תכניות ללימודים בעתיד או קיומו של רצון להשתלבות בעתיד במקום עבודה כזה או אחר. להלן האסמכתאות לכך מפסיקתו של בית המשפט העליון:",הטענה שיש לבטל את ההרשעה 
"ת""פ 27890-10-18","רע""פ  4592/14 רוטמן נ' מדינת ישראל (פורסם בנבו, 28.5.14). המבקשת טענה שיש לה כוונה לעסוק בעתיד במקצוע השיננות, ולכן נרשמה ללימודי השיננות. נקבע שאין בכך די על מנת להוכיח קיומו של נזק מוחשי וקונקרטי, קרי נזק למצבה התעסוקתי הקיים ובקשתה לביטול הרשעתה בעבירה של הפרעה לשוטר במילוי תפקידו, נדחתה.",הטענה שיש לבטל את ההרשעה 
"ת""פ 27890-10-18","רע""פ 9118/12 פרגין נ' מדינת ישראל [פורסם בנבו] (1.1.13). המבקש הורשע בעבירה של איומים כנגד בת זוגו ועתר לביטול ההרשעה מאחר והצהיר שיש לו כוונה בעתיד ללמוד לימודים אקדמאיים ולהשתלב במקום עבודה שדורש השכלה אקדמאית. בקשתו לביטול ההרשעה נדחתה מאחר ולא הצליח להוכיח נזק קונקרטי ומוחשי, קרי נזק שייגרם למצבו הנוכחי מעצם ההרשעה.",הטענה שיש לבטל את ההרשעה 
"ת""פ 27890-10-18","במקרה שבפני, הנאשם לא הוכיח שעלול להיגרם לו נזק קונקרטי מעצם ההרשעה. הנאשם עובד כיום כמנהל משמרת במחסן לתרופות וציוד רפואי. הנאשם לא הציג אסמכתא כלשהי לכך שביצוע העבודה האמורה, מותנה בהעדר קיומו של רישום פלילי, לרבות בסוג העבירות שבהן הורשע.",הטענה שיש לבטל את ההרשעה 
"ת""פ 27890-10-18","כמו כן, בתסקיר שירות המבחן נאמר שלפי טענת הנאשם הוא החל ללמוד קורס ""פיקוח בניין"" במרכז האקדמי למשפט ועסקים, וזאת על מנת שיוכל לעסוק בעתיד באותו מקצוע. עם זאת, לא הוצגו בפנֵי שירות המבחן אישורים המעידים על רישום ללימודי קורס ""פיקוח בניין"" או על תחילת לימודים. למעשה, הנאשם גם לא הציג אישורים כאלה גם בפני בית המשפט במסגרת הטיעונים לעונש.",הטענה שיש לבטל את ההרשעה 
"ת""פ 27890-10-18","ולבסוף, גם אם הנאשם היה מציג אישור שנרשם לקורס ""פיקוח בניין"", ואף היה מראה שמקצוע זה מותנה בהעדר קיומו של רישום פלילי, עדיין לא מדובר בעיסוקו הנוכחי אלא בעיסוק שיש לו לגביו כוונות עתידיות בלבד, ולכן ברור שהתנאי שייגרם לו ""נזק מוחשי וקונקרטי"" מעצם ההרשעה, איננו מתקיים.",הטענה שיש לבטל את ההרשעה 
"ת""פ 27890-10-18","לפיכך, הבקשה לביטול ההרשעה נדחית, וההרשעה בעינה עומדת.",הטענה שיש לבטל את ההרשעה 
"ת""פ 27890-10-18","הנאשם ביצע שתי קטגוריות של עבירות: הקטגוריה הראשונה היא העבירה של החזקת סכין שלא כדין; הקטגוריה השנייה היא מקבץ העבירות הבאות שקיימת זיקה ברורה ביניהן, נהיגה תחת השפעת סמים, נהיגה פוחזת של רכב והחזקת סם לצריכה עצמית. אעמוד כעת על מדיניות הענישה הנוהגת לגבי שתי הקטגוריות האמורות.",מתחם העונש ההולם 
"ת""פ 27890-10-18","לגבי העבירה של החזקת סכין שלא כדין, מדיניות הענישה הנוהגת כפי שהיא משתקפת מפסיקתו של בית המשפט העליון, מתחלקת לשתי קצוות של ענישה:",מתחם העונש ההולם 
"ת""פ 27890-10-18","בקצה הראשון, אי הטלת מאסר בפועל והסתפקות במאסר על תנאי עם ענישה נלווית, כגון שעות שירות לתועלת הציבור וקנס כספי. ראו למשל: רע""פ 2968/12 אלזיד נ' מדינת ישראל (פורסם באתר בתי המשפט, 6.5.12); רע""פ 4200/12 אבו זניד נ' מדינת ישראל (פורסם בנבו, 27.6.12); רע""פ 1490/12 אבו גוש נ' מדינת ישראל (פורסם בנבו, 15.7.12); רע""פ 2609/12 חלבי נ' מדינת ישראל (פורסם בנבו, 19.8.12).",מתחם העונש ההולם 
"ת""פ 27890-10-18","בקצה השני, הטלת מאסרים בפועל למשך מספר חודשים. ראו למשל: רע""פ 2932/08 מרגאן נ' מדינת ישראל (פורסם בנבו, 12.6.08) שבו העונש הסופי היה חודשיים מאסר בפועל ומאסר על תנאי; וכן רע""פ 5127/09 יפקח נ' מדינת ישראל (פורסם באתר בתי המשפט, 19.7.09) שבו העונש הסופי היה חמישה חודשי מאסר בפועל ומאסר על תנאי.",מתחם העונש ההולם 
"ת""פ 27890-10-18","לגבי מקבץ העבירות האחרות – נהיגה תחת השפעת סמים, החזקת סם לצריכה עצמית ונהיגה פוחזת של רכב – מפסיקתו של בית המשפט העליון עולה שכאשר מדובר בהרשעה ראשונה במקבץ העבירות האמורות, אזי הענישה מתחילה ממאסר על תנאי בצירוף פסילה בפועל של רישיון הנהיגה, פסילה על תנאי וקנס. ראו למשל: רע""פ 3174/12 שריג נ' מדינת ישראל (פורסם בנבו, 8.8.12); רע""פ 6661/14 קוליה נ' מדינת ישראל (פורסם בנבו, 19.1.15); רע""פ 10284/07 קדוש נ' מדינת ישראל (פורסם בנבו, 22.1.08).",מתחם העונש ההולם 
"ת""פ 27890-10-18","על כן, הנני קובע שמתחם העונש ההולם למכלול העבירות שבוצעו על ידי הנאשם בשתי הקטגוריות של העבירות, נע בין מאסר על תנאי ועד 10 חודשי מאסר בפועל וזאת בצירוף ענישה נלוות בדמות קנס, פסילה בפועל של רישיון הנהיגה ופסילה על תנאי. לאור העובדה שמדובר בארבע עבירות של החזקת סכין שלא כדין, הנני קובע שמתחם הקנס ההולם נע בין בין 3,000 ועד 9,000 ₪.",מתחם העונש ההולם 
"ת""פ 27890-10-18","הנאשם הורשע בעבירה של נהיגה תחת השפעת סמים לפי תקנה 26(2) לתקנות התעבורה שלגביה קיימת חובה לפסילת רישיון הנהיגה למשך שלושה חודשים. ניתן להורות על פסילה לתקופה קצרה יותר אם מתקיימות ""נסיבות מיוחדות"" (ראו סעיף 38 לפקודת התעבורה שחל על עבירות שמפורטות בתוספת הראשונה לפקודת התעבורה, וביניהן תקנה 26(2) לתקנות התעבורה).",מתחם העונש ההולם 
"ת""פ 27890-10-18","הנאשם לא הצביע על ""נסיבות מיוחדות"" שמצדיקות סטייה מתקופת המינימום ועובדת היותו ""בגיר צעיר"" ונעדר רישום קודם בעבירה של נהיגה בשכרות, אינן בגדר ""נסיבות מיוחדות"" שמכוחן ניתן לסטות מהכלל שיש לשלול את רישיון הנהיגה שלו לכל הפחות לשלושה חודשים.",מתחם העונש ההולם 
"ת""פ 27890-10-18","נזכיר כאן את דבריו של בית המשפט העליון על הצורך להרחיק נהגים שנוהגים בכבישים בהיותם שיכורים (בין מאלכוהול ובין מסמים), וזאת ברע""פ 5297/07 קנטורוביץ נ' מדינת ישראל (פורסם בנבו, 9.9.07):",מתחם העונש ההולם 
"ת""פ 27890-10-18","""עסקינן בתופעה מאיימת שיש להירתם ולהילחם למניעתה ולהגן על ביטחון הציבור באמצעות הרחקת נהגים מסוכנים פורעי חוק מהכביש בכל דרך אפשרית (ראו: בש""פ 1753/07 אבו רקייה נ' מדינת ישראל (טרם פורסם, 19.3.2007)). המבקש כאמור טוען כי בנסיבות בהן הוא היה צלול בדעתו, על אף העובדה שריכוז האלכוהול היה כמעט פי שניים מהמותר, היה מקום לבוא לקראתו בעניין העונש. עם כל הכבוד, טענה זו אינה מקובלת עליי. מעשהו של המבקש חמור מאוד. במעשה זה, הוא יצר סכנה בכביש שעלולה היתה לגבות מחיר פגיעה בגוף. באורח נס לא קופדו חייהם של המתהלכים כמו גם הנוהגים בכביש. סכנה זו נגזרת מהתנהגותו"".",מתחם העונש ההולם 
"ת""פ 27890-10-18","לפיכך, סבורני שיש להציב את הנאשם בחלקו התחתון של מתחם העונש ההולם, קרי מאסר על תנאי, קנס, פסילה בפועל של רישיון הנהיגה למשך שלושה חודשים ופסילה על תנאי של רישיון הנהיגה.",העונש המתאים בתוך מתחם העונש ההולם
"ת""פ 27890-10-18","לאור העובדה שבקשתו של הנאשם לביטול ההרשעה נדחתה, לא מצאתי צורך להטיל על הנאשם צו שירות לתועלת הציבור, שהוא רכיב עונשי לכל דבר ועניין, וזאת על מנת שלא להכביד בעונשו.",העונש המתאים בתוך מתחם העונש ההולם
"ת""פ 27890-10-18","על כן, הנני משית על הנאשם את העונשים הבאים:",העונש המתאים בתוך מתחם העונש ההולם
"ת""פ 27890-10-18",5 חודשי מאסר על תנאי והתנאי הוא שבמשך 3 שנים מהיום לא יבצע עבירה לפי פקודת הסמים המסוכנים או לפי סעיפים 186 או 338 לחוק העונשין.,העונש המתאים בתוך מתחם העונש ההולם
"ת""פ 27890-10-18",הנני פוסל את הנאשם מלקבל או להחזיק רישיון נהיגה וזאת לתקופה של שלושה חודשים. תקופת הפסילה תחל עם הפקדת רישיון הנהיגה במזכירות בית המשפט.,העונש המתאים בתוך מתחם העונש ההולם
"ת""פ 27890-10-18","הנני פוסל את הנאשם מלקבל או להחזיק רישיון נהיגה וזאת למשך 4 חודשים על תנאי למשך 3 שנים מהיום, והתנאי הוא שהנאשם לא יבצע עבירה לפי פקודת הסמים המסוכנים או לפי תקנה 26(2) לתקנות התעבורה או לפי סעיף 62(3) לפקודת התעבורה.",העונש המתאים בתוך מתחם העונש ההולם
"ת""פ 27890-10-18","הנאשם ישלם קנס בסך  5,000 ₪, או  15  ימי מאסר תמורתו. הקנס ישולם ב-10 תשלומים חודשיים שווים ורצופים כאשר הראשון שבהם עד ליום 15.12.19 והיתרה ב-15 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 27890-10-18",זכות ערעור תוך 45 יום. ,העונש המתאים בתוך מתחם העונש ההולם
"ת""פ 27890-10-18","54678313ניתן היום,  א' חשוון תש""פ, 30 אוקטובר 2019, במעמד הצדדים.",5129371
"ת""פ 27890-10-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 27890-10-18",הישאם אבו שחאדה 54678313-/,54678313
