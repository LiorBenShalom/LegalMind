verdict,text,part
"ת""פ 2991-06",                      מ.י. לשכת תביעות גליל-משטרת ישראל,המאשימה
"ת""פ 2991-06",                      ויטלי דרוטמן,הנאשם
"ת""פ 2991-06","פקודת הסמים המסוכנים [נוסח חדש], תשל""ג-1973: סע'  7.א., 7.ג, 10, 37 א",חקיקה שאוזכרה: 
"ת""פ 2991-06","בתאריך 15/12/05 נתפס הנאשם כאשר  הוא מחזיק סם מסוכן מסוג הירואין, במשקל של  0.4769 גרם נטו. בשל כך הוגש  נגדו כתב האישום שבפניי, בו יוחס לו ביצוע עבירה לפי סעיף 7 (א) + (ג) סייפא לפקודת הסמים המסוכנים [נוסח חדש], תשל""ג - 1973 (להלן: ""פקודת הסמים"").",גזר דין
"ת""פ 2991-06","בישיבת ההקראה, שהתקיימה ביום 20/12/06, הודה הנאשם בעובדות שפורטו בכתב האישום וביקש לצרף 2 תיקים נוספים שהיו תלויים ועומדים נגדו באותו מועד. אי לכך נדחה התיק להמשך, כדי לאפשר לב""כ המאשימה להביא את התיקים הנוספים.",גזר דין
"ת""פ 2991-06","בין לבין התברר כי נפתחו לנאשם תיקי מב""ד חדשים, בנוסף לשניים אותם  ביקש הנאשם לצרף. כן התברר כי לאור העבירות שבביצוען חשוד הנאשם בתיקי המב""ד  הפתוחים נגדו, מתכוונת המאשימה  לעתור להטלת עונש  מאסר בפועל על הנאשם, אם תיקים אלה יצורפו. לכן מונה לנאשם,  לבקשתו,  סניגור מטעם  הסניגוריה  הציבורית.",גזר דין
"ת""פ 2991-06","בישיבת יום 27/4/07, בה היה הנאשם כבר מיוצג ע""י סניגורית  מטעם הסניגוריה הציבורית, ביקש הנאשם לצרף שלשה תיקים נוספים, כמפורט להלן:",גזר דין
"ת""פ 2991-06","פ. 3468/06 של בימ""ש השלום עכו, בו יוחס לנאשם ביצוע עבירה  לפי סעיף 7 (א) + (ג) סייפא לפקודת הסמים, שנעברה ב- 09/03/06,",גזר דין
"ת""פ 2991-06","פ. 3469/06 של בימ""ש השלום עכו, בו יוחס לנאשם ביצוע עבירות לפי סעיפים 7 (א) + (ג) ריישא,  7 (א) + (ג)   סייפא ו- 10   סייפא לפקודת הסמים, וכן עבירה לפי סעיף 67 לפקודת  התעבורה [נוסח חדש] (להלן: ""פקודת התעבורה""), שנעברו ב- 6/1/06,",גזר דין
"ת""פ 2991-06","ותיק פ.א.  5005/07 של תחנת משטרת מעונה, בו יוחס לנאשם ביצוע עבירה לפי סעיף 144 (א) ריישא  לחוק העונשין, תשל""ז - 1977 (להלן: ""חוק העונשין"").",גזר דין
"ת""פ 2991-06","הנאשם הודה , באמצעות סניגוריתו, גם בשלשת התיקים הנ""ל ולאור הודאתו מיום 26/12/06 בתיק שבפניי,  הורשע  הנאשם, בישיבת יום  27/4/07, בעבירות שיוחסו  לו בתיק  שבפניי ובשלשת התיקים אותם צירף.",גזר דין
"ת""פ 2991-06","לאחר שהנאשם הורשע ובטרם טענו הצדדים לעונש, הופנה הנאשם לשירות המבחן, לצורך קבלת תסקיר בעניינו. ההפנייה לקבלת תסקיר נעשתה  לבקשת הסניגורית ואי התנגדות ב""כ המאשימה, שהבהירה  כי אין לראות באי התנגדותה  הסכמה של המאשימה לקבל את המלצת שירות המבחן.",גזר דין
"ת""פ 2991-06","בהמשך היו מספר דחיות, במהלכן הוגשו שלשה  תסקירים ע""י שירות המבחן. הראשון מ- 16/3/08, השני מ- 10/06/08 והשלישי מ- 23/11/08.",גזר דין
"ת""פ 2991-06","מהתסקירים עולה תמונה של אדם מכור לסמים  קשים, שעשה בעבר  מספר נסיונות  גמילה שכשלו. גם במהלך תקופת התנהלות התיק  שבפניי עשה  הנאשם נסיון להגמל מהסמים, באמצעות טיפול גמילה במסגרת מרכז מאמ""ץ וזו הסיבה העיקרית לדחיות שביקשה  קצינת המבחן מעת לעת. מהתסקיר  השלישי, שניתן כאמור ב- 23/11/08, עולה כי גם הפעם  לא עלה  בידי הנאשם להיגמל והוא עודנו צורך סמים. להערכת קצינת המבחן, התכנית הטיפולית במסגרת מרכז מאמ""ץ, בה משולב הנאשם כיום, אינה מותאמת לצרכיו.  לדעתה, יש צורך בשילובו  של הנאשם בקהילה  טיפולית סגורה  וארוכת טווח. מאחר והנאשם אינו מוכן לכך בשל היותו עסוק ""במציאת מסגרת תעסוקתית קבועה ויציבה בנסיון לבנות את חייו מחדש"" ולשקמם, לרבות החזרת  חובות כספיים אותם צבר,  אין בתסקירים  המלצה טיפולית. גם אין המלצה לעניין העונש.",גזר דין
"ת""פ 2991-06","בעקבות האמור בתסקיר מיום 23/11/08, בו ציינה קצינת המבחן כי אם הנאשם יצהיר בפני ביהמ""ש שהוא מתחייב להשתלב  בקהילה טיפולית סגורה ואינטנסיבית לגמילה מסמים, תבקש קצינת המבחן את דחיית מתן גזר הדין לפרק זמן של חודשיים במהלכם יבחן שירות המבחן את מידת השתלבותו של הנאשם בהליך הגמילה, אמרה הסניגורית, בישיבת יום 25/11/08, כי ""הנאשם מוכן להצהיר  זאת היום בפני ביהמ""ש"" וביקשה ליתן  לנאשם את האופציה לקבל את  טיפול הגמילה בקהילה סגורה. ב""כ המאשימה  התנגדה לדחיות נוספות ובהחלטתי מיום 25/11/08 דחיתי את בקשת הסניגורית לדחייה נוספת, מהנימוקים שפורטו בהחלטה והוריתי  לצדדים לטעון באותו יום.",גזר דין
"ת""פ 2991-06","בטיעוניה לעונש עתרה ב""כ המאשימה  להטיל על הנאשם עונש שיכלול מאסר בפועל, מאסר על תנאי  ופסילה בפועל של רשיון הנהיגה, זאת לאור חומרת העבירות ועברו של הנאשם.",גזר דין
"ת""פ 2991-06","הסניגורית, לעומתה,  ביקשה שלא למצות את הדין עם הנאשם ולהסתפק בהטלת מאסר על תנאי ופסילה  על תנאי, זאת לאור גילו (בן כ- 38 שנה), הרקע להתמכרותו לסמים והעובדה שבשל אילוצים  כלכליים והצורך לעבוד קשה שעות רבות,  התקשה הנאשם להתפנות מעבודתו כדי  להשתלב בהליך הגמילה, למרות רצונו הכן והאמיתי להיגמל ולצאת  ממעגל הסמים.",גזר דין
"ת""פ 2991-06","לאחר ששקלתי בעניין, תוך שנתתי דעתי לטיעוני הצדדים ולאמור בתסקירים, הגעתי למסקנה  שאין מנוס מהטלת עונש מאסר בפועל משמעותי על הנאשם, זאת בנוסף לפסילת רשיון הנהיגה ולמאסר על תנאי, כפי שיובהר להלן:",גזר דין
"ת""פ 2991-06","הנאשם הינו בן כ- 38 שנה. הוא מכור לסמים מזה שנים. נסיונות גמילה שנעשו על ידו בעבר כשלו. מעיון בגליון הרשעותיו הקודמות עולה  כי הנאשם,  שעלה לארץ בשנת 1991, צבר החל משנת 1994 הרשעות קודמות  רבות בעבירות רכוש.",גזר דין
"ת""פ 2991-06","אין חולקין שהרקע  לעבריינותו של הנאשם הינו התמכרותו  לסמים. אין צורך להכביר  מילים על הסכנה הטמונה  לציבור,   ובעיקר לרכוש הציבור, מאדם  המכור לסמים שמצבו הכלכלי מאלץ אותו לבצע עבירות רכוש כדי  להשיג מימון לרכישת הסם, כמו שזה  במקרה שבפניי. כל זמן שהנאשם ימשיך להשתמש  בסמים, הוא ימשיך לעבור עבירות רכוש. במצב דברים זה, הדרך היחידה להבטיח את רכוש הציבור  מפגיעתו הרעה  של הנאשם, כל עוד לא נגמל, הינה בהשמתו מאחורי סורג ובריח. מה גם שהנאשם הורשע בפניי גם בביצוע עבירות של החזקת סם  שלא לצריכה  עצמית, נהיגה  בזמן פסילה והחזקת נשק, שהן, כשלעצמן, עבירות חמורות.",גזר דין
"ת""פ 2991-06","לא נעלם ממני שעבירת הרכוש  האחרונה שבגינה הורשע הנאשם בוצעה בשנת 1996, אולם אין בכך  כדי לשנות  לענייננו, שכן אין זה סוד שאחוז הגילוי של מבצעי  עבירות הרכוש  הוא נמוך  ביותר והעובדה שמאז  שנת 1996 לא נתפס הנאשם מבצע עבירות רכוש אינה ראיה לכך שחדל לבצע עבירות רכוש.",גזר דין
"ת""פ 2991-06","סיכומו של דבר, מוטל על הנאשם עונש כדלקמן:",גזר דין
"ת""פ 2991-06",*	מאסר לתקופה של 14 חודש.,גזר דין
"ת""פ 2991-06","*	מאסר על תנאי לתקופה של 10 חודשים, למשך 3 שנים מיום שחרורו מהמאסר שהוטל עליו בתיק זה, והתנאי הוא  כי הנאשם לא יעבור  בתקופה זו כל עבירה מסוג פשע לפי  פקודת הסמים ו/או עבירה  לפי סעיף 144 לחוק העונשין ו/או עבירה  לפי סעיף 67 לפקודת התעבורה  ויורשע עליה.",גזר דין
"ת""פ 2991-06",*	מאסר על תנאי לתקופה של 2 חודשים למשך 3 שנים  מהיום והתנאי הוא כי הנאשם לא יעבור בתקופה זו כל עבירה מסוג עוון לפי פקודת הסמים ויורשע עליה.,גזר דין
"ת""פ 2991-06","*	לאור העובדה שהנאשם הורשע בפניי בשתי עבירות לפי סעיפים 7 (א) + (ג)   סייפא לפקודת הסמים והעובדה  שהוא עודנו משתמש בסמים, כעולה מהתסקירים   ובתוקף סמכותי מכח   הוראות סעיף 37 א. לפקודת הסמים,  אני פוסל את הנאשם מלקבל ו/או להחזיק  רשיון נהיגה לתקופה של 18 חודש. תוקף הפסילה  מיום שחרורו של הנאשם  מהמאסר שהוטל עליו בתיק הנוכחי, אלא אם כן יהיה תלוי ועומד נגדו באותה  עת עונש פסילה קודם,  שאז תהיה הפסילה במצטבר לפסילה הקיימת.",גזר דין
"ת""פ 2991-06","בטרם אסיים  אינני יכול שלא להמליץ לנאשם לשקול לבקש לעבור הליך  גמילה בין כותלי הכלא, שכן אם לא ייגמל, לא ירחק היום  בו ישוב למצוא  את עצמו על ספסל הנאשמים. רק גמילתו תביא ליציאתו מעולם הסמים והפשע.",גזר דין
"ת""פ 2991-06","הנני להמליץ בפני רשויות שב""ס  לשלב את הנאשם  בהליך גמילה,  בתקופת מאסרו, אם יביע נכונות  לעבור טיפול גמילה.",גזר דין
"ת""פ 2991-06",הנני מורה על השמדת המוצגים  בכל התיקים .,גזר דין
"ת""פ 2991-06",הודע כי לצדדים זכות ערעור תוך 45 יום מהיום.,גזר דין
"ת""פ 2991-06","ניתן והודע היום ו' כסלו תשס""ט, 03/12/2008 במעמד ב""כ המאשימה, הנאשם, הסניגורית ובהעדר ק. המבחן.",<#4#>
"ת""פ 2991-06","אבקש עיכוב ביצוע  עונש המאסר כי בכוונתנו לשקול הגשת ערעור. בנוסף הנאשם רוצה להתארגן, למקרה ולא יוגש ערעור והוא ייכנס לכלא.",הסניגורית:
"ת""פ 2991-06","משאירה לשיקול דעת. במידה וביהמ""ש ייעתר לבקשה אבקש שביהמ""ש יטיל ערבויות מתאימות.","ב""כ המאשימה:"
"ת""פ 2991-06",אני מורה כי הנאשם יתחיל לרצות את עונש המאסר החל מיום 1/1/09. ,החלטה
"ת""פ 2991-06","הנאשם יתייצב ביום 1/1/09, שעה 09.00 בבית מעצר קישון, לצורך תחילת ריצוי עונש המאסר, אלא אם כן יוגש ערעור וערכאת הערעור תורה על עיכוב נוסף.",החלטה
"ת""פ 2991-06","דחיית ביצוע עונש המאסר מותנית בכך שהנאשם יפקיד עוד היום במזכירות ביהמ""ש התחייבות עצמית + ערבות צד ג' על סך 20,000 ₪ כל אחת, להבטחת התייצבותו לריצוי עונש המאסר. בהעדר הפקדה, יתחיל הנאשם לרצות את עונש המאסר כבר היום.",החלטה
"ת""פ 2991-06","ניתנה והודעה היום ו' כסלו תשס""ט, 03/12/2008 במעמד הנוכחים.    ",5467831354678313
"ת""פ 2991-06",למזכירות: נא לשלוח את העתק גזר הדין לשירות המבחן.,"משה אלטר, שופט"
"ת""פ 2991-06",נוסח מסמך זה כפוף לשינויי ניסוח ועריכה,"משה אלטר, שופט"
