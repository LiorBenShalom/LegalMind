verdict,text,part
"ת""פ 14824-09-10","ת""פ 14824-09-10 מדינת ישראל נ' בורוכוב(עציר)",בית המשפט המחוזי בתל אביב - יפו
"ת""פ 14824-09-10","ע""י ב""כ עו""ד ראאד ענוז ועו""ד ניר ביטון",מדינת ישראל
"ת""פ 14824-09-10","רחמין בורוכוב (עציר) – הובא ע""י הליווי",נגד
"ת""פ 14824-09-10","ע""י ב""כ עו""ד יקי קאהן",נגד
"ת""פ 14824-09-10",פתח דבר,גזר דין
"ת""פ 14824-09-10","הנאשם הורשע על פי הודאתו, במסגרת הסדר טיעון, בביצוע עבירות של נשיאת נשק ונשיאת תחמושת – עבירות לפי סעיפים 144(ב) רישא ו-144(ב) סיפא לחוק העונשין, התשל""ז-1977 (להלן: ""חוק העונשין"").",גזר דין
"ת""פ 14824-09-10","עפ""י עובדות כתב האישום המתוקן, הגיעה ידידתו של הנאשם – אסתי ביטון בתאריך 27.8.10, בסמוך לשעה 01:30, לדירתו של אוראל אוחנה (להלן: ""המתלונן"") ברחוב ניסנבאום 36 בבת ים (להלן: ""הדירה"").",גזר דין
"ת""פ 14824-09-10","במהלך שהותה של אסתי בדירה, התקשר הנאשם לטלפון הנייד שלה והמתלונן ענה במקומה לשיחת הטלפון. לאחר דין ודברים בין הנאשם לבין המתלונן בטלפון, הגיע הנאשם רכוב על קטנוע לפגוש את המתלונן בקרבת הדירה.",גזר דין
"ת""פ 14824-09-10","בסמוך לכך, נורה המתלונן ירייה אחת ע""י אדם אחר שזהותו אינה ידועה למאשימה, וכתוצאה מהירי נפצע המתלונן באזור המפשעה השמאלית, טופל ונחבש בבי""ח וולפסון.",גזר דין
"ת""פ 14824-09-10","הנאשם נעצר והתברר כי בתא המטען של הקטנוע עליו רכב הנאשם, הוסתר אקדח עם משתיק קול ובו מחסנית עם שבעה כדורים. הנאשם איפוא, נשא עמו שלא כדין נשק ותחמושת.",גזר דין
"ת""פ 14824-09-10",הסדר הטיעון,גזר דין
"ת""פ 14824-09-10","במסגרת הסדר הטיעון תוקן כתב האישום באופן שעבירת החבלה בכוונה מחמירה אשר יוחסה לנאשם בכתב האישום המקורי – נמחקה מכתב האישום, כמו-כן, הוסכם בין הצדדים לעתור במשותף להשתת עונש של 24 חודשי מאסר בפועל, וכן מאסר על-תנאי.",גזר דין
"ת""פ 14824-09-10",עבר פלילי,גזר דין
"ת""פ 14824-09-10","לנאשם עבר מכביד הכולל הרשעה ע""י בית משפט לנוער בגין 17 תיקי משטרה שעניינם עבירות רכוש, אלימות, איומים, הפרעה לשוטר במילוי תפקידו, הפרת הוראה חוקית, נהיגת רכב ללא רישיון, והחזקת סכין, והוא נדון ל-12 חודשי מאסר בפועל.",גזר דין
"ת""פ 14824-09-10","טיעוני ב""כ המאשימה",גזר דין
"ת""פ 14824-09-10","ב""כ המאשימה עתר לבית המשפט לכבד את הסדר הטיעון, ולהשית על הנאשם עונש מאסר של 24 חודשים מיום מעצרו, וכן מאסר על-תנאי.",גזר דין
"ת""פ 14824-09-10","עוד עתר ב""כ המאשימה לחילוט האקדח, משתיק הקול, והתחמושת, בציינו, כי הוא אינו עותר לפיצוי המתלונן, בשל חוסר שיתוף הפעולה של האחרון עם רשויות אכיפת החוק.",גזר דין
"ת""פ 14824-09-10","לטענת ב""כ המאשימה, מדובר בתיק שבו קשיים ראייתיים, ואלו הובילו לתיקון כתב האישום ולמחיקת עבירת החבלה שיוחסה לנאשם בכתב האישום המקורי: ראשית, האקדח שבו נורה המתלונן אינו האקדח שנתפס בקטנוע עליו רכב הנאשם, וטביעת האצבע שנמצאה על האקדח איננה של הנאשם. בנוסף לכך, הקטנוע אינו בבעלותו או בחזקתו של הנאשם.",גזר דין
"ת""פ 14824-09-10","אין מחלוקת שהאירוע נשוא התיק דנן החל בשיחת טלפון שהתקשר הנאשם למתלונן. בנוסף, רישיון הנהיגה של הנאשם נתפס ליד מקום תפיסתו של האקדח. עוד ציין ב""כ המאשימה כי הנאשם שמר על זכות השתיקה בחקירתו במשטרה.",גזר דין
"ת""פ 14824-09-10","ב""כ המאשימה הוסיף וטען, כי באיזון שבין הקשיים הראייתיים לבין הנסיבות לחומרה – הרשעתו של הנאשם בנשיאה והובלה של אקדח אליו הוצמד משתיק קול ותחמושת, מהווה ענישה מוסכמת וראויה, וזאת בהתחשב גם בגילו הצעיר של הנאשם, ובכך שבעברו הגם שהוא מכביד - אין עבירות נשק.",גזר דין
"ת""פ 14824-09-10","טיעוני ב""כ הנאשם",גזר דין
"ת""פ 14824-09-10","ב""כ הנאשם עתר לבית המשפט לכבד את הסדר הטיעון, ולדבריו, הענישה המוסכמת הינה סבירה ביחס לעבירות דומות נשוא תיקים אחרים. ב""כ הנאשם הוסיף וציין, כי התיק רווי בקשיים ראייתיים, והנאשם בחר שלא לנהל את התיק, והחליט להודות במיוחס לו בכתב  האישום המתוקן.",גזר דין
"ת""פ 14824-09-10",תסקיר שירות המבחן,גזר דין
"ת""פ 14824-09-10","מתסקיר שירות המבחן עולה כי הנאשם, שהינו רווק כבן 20, השלים את 12 שנות לימודיו בבית סוהר ""אופק"" לנערים, שם ריצה עונש המאסר שהוטל עליו ע""י בימ""ש לנוער. הנאשם נעדר מקצוע והוא עבד על בסיס מזדמן, והתגורר בבית הוריו עובר למעצרו.",גזר דין
"ת""פ 14824-09-10","בשיחה שקיים שירות המבחן עם אמו של הנאשם, היא תיארה את הנאשם כבן אחראי שסייע לבני משפחתו, האם שללה בעייתיות כלשהי בהתנהגותו לאורך השנים.",גזר דין
"ת""פ 14824-09-10","הנאשם, לעומת זאת, הגדיר עצמו בפני שירות המבחן כנגרר ובלתי אחראי, והסביר את מעורבותו בפלילים כנובעת מהתחברותו לחבורות שוליים בני גילו.",גזר דין
"ת""פ 14824-09-10","שירות המבחן התרשם מחוסר יציבות תעסוקתית של הנאשם, ומקושי בלקיחת אחריות להתנהגותו העבריינית, וכן התרשם כי חרף גילו הצעיר הנאשם גיבש מאפייני התנהגות אלימה ונעדרת ריסון עצמי.",גזר דין
"ת""פ 14824-09-10","עוד צוין בתסקיר שירות המבחן, כי הנאשם לא שיתף פעולה עם קצינת המבחן, ובמהלך המפגש לא התייחס לתכנים הקשורים בצורך לשיקום ושינוי. לפיכך שירות המבחן נמנע ממתן המלצה טיפולית.",גזר דין
"ת""פ 14824-09-10",דברי הנאשם,גזר דין
"ת""פ 14824-09-10","הנאשם התבטא באופן לקוני עת הביע צער, והוסיף כי הוא יושב במעצר כחצי שנה.",גזר דין
"ת""פ 14824-09-10","עסקינן בכתב אישום חמור. הנאשם, אשר חרף גילו הצעיר גיבש מאפייני התנהגות אלימה ונעדרת ריסון עצמי, הגיע לפגוש את המתלונן כשהוא רכוב על קטנוע, בעודו נושא ומוביל עימו אקדח עם משתיק קול ובו מחסנית עם שבעה כדורים המוסתרים בתא המטען של האופנוע.",דיון
"ת""פ 14824-09-10","בענייננו, בעקבות שיחת טלפון בין הנאשם למתלונן בטלפון הסלולרי של חברתו, בערה חמתו של הנאשם בו להשחית, על כן נסע לפגוש את המתלונן, ועשה כן כשהוא נושא עימו בתא המטען של הקטנוע אקדח עם משתיק קול ובו מחסנית עם שבעה כדורים. בסופו של אותו יום המתלונן נורה ונפצע באזור המפשעה השמאלית, אלא שהירייה לא נורתה מהאקדח אותו נשא הנאשם, וזהותו של היורה איננה ידועה. בין השאר גם עקב אי-שיתוף פעולה של המתלונן עם המשטרה.",דיון
"ת""פ 14824-09-10","קיימת חומרה רבה בהחזקת ונשיאת נשק ותחמושת שלא כדין, שכן ברגע של התלהטות יצרים, הימצאות נשק הנישא ע""י המעורב בריב יכול להביא לשפיכות דמים.",דיון
"ת""פ 14824-09-10","בעניין זה ראו הכתוב בע""פ 4050/08 נתנאל ליבוביץ' נ' מ.י. (פורסם בנבו) (להלן: ""פרשת ליבוביץ'""):",דיון
"ת""פ 14824-09-10",		ומן הכלל אל הפרט:,וכן:
"ת""פ 14824-09-10","על אף גילו הצעיר של הנאשם, הוא ריצה בעברו עונש של מאסר בפועל בן שנה שגזר עליו בית משפט לנוער בגין 17 תיקי משטרה בעבירות שונות. ברם, בעברו אין עבירות נשק.",וכן:
"ת""פ 14824-09-10","לאור כל האמור לעיל, ולאחר ששקלתי את טיעוני ב""כ הצדדים בדבר הקשיים הראייתיים שבתיק, ולאור האינטרס הציבורי שבכיבוד הסדרי טיעון, החלטתי לכבד את הסדר הטיעון, ולהטיל על הנאשם את העונשים כדלקמן:",וכן:
"ת""פ 14824-09-10",24 חודשי מאסר לריצוי בפועל החל מיום מעצרו בתאריך 27.8.10.,וכן:
"ת""פ 14824-09-10","24 חודשי מאסר על תנאי, והתנאי הוא שלא יעבור תוך 3 שנים מיום שחרורו ממאסר כל עבירה מהעבירות בהן הורשע או כל עבירה של אלימות מסוג פשע.",וכן:
"ת""פ 14824-09-10","אני מורה על חילוט האקדח, משתיק הקול והתחמושת שנתפסו בתיק דנן.",וכן:
"ת""פ 14824-09-10",הודע לנאשם על זכותו לערער תוך 45 יום לבית המשפט העליון.,וכן:
"ת""פ 14824-09-10",יהודית אמסטרדם 54678313-/,5129371
"ת""פ 14824-09-10","5467831354678313ניתן היום, כ""ד אדר א' תשע""א, 28.2.2011, בנוכחות הנאשם וב""כ הצדדים.",5129371
"ת""פ 14824-09-10",נוסח מסמך זה כפוף לשינויי ניסוח ועריכה,"יהודית אמסטרדם, שופטת"
"ת""פ 14824-09-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","יהודית אמסטרדם, שופטת"
