verdict,text,part
"ת""פ 53784-12-13","ע""י ב""כ עו""ד ג'ניה קליימן",מדינת ישראל
"ת""פ 53784-12-13","ע""י ב""כ עו""ד דוד עמר",מיכאל סוויסה 
"ת""פ 53784-12-13","חוק העונשין, תשל""ז-1977: סע'  25, 40ג(א), 40ג(ב), 40ד, 40ד(א), 40ד(ב))., 40ה, 40ט., 192, 328, 338, 338(א), 338(א)(3), 382א(א), 40יא, 40יג, 428, 448, 448(א)., 452",חקיקה שאוזכרה: 
"ת""פ 53784-12-13",מיני-רציו:,חקיקה שאוזכרה: 
"ת""פ 53784-12-13","* בית המשפט דן בעניינו של נאשם שהורשע במעשה פזיזות ורשלנות באש ועבירות נוספות, ובהתחשב בנסיבות השית עליו חמישה חודשי מאסר בעבודות שירות ומאסר על תנאי.",חקיקה שאוזכרה: 
"ת""פ 53784-12-13",* עונשין – ענישה – מתחם הענישה,חקיקה שאוזכרה: 
"ת""פ 53784-12-13",* עונשין – ענישה – מדיניות ענישה: שיקולים לקולה,חקיקה שאוזכרה: 
"ת""פ 53784-12-13",הנאשם הצית את רכבו של אביו ובמסגרת הסדר טיעון הורשע בעבירות של מעשה פזיזות ורשלנות באש; היזק בזדון; סחיטה באיומים; תקיפת עובד ציבור; ואיומים.,.
"ת""פ 53784-12-13",בית המשפט המחוזי גזר את הדין ופסק:,.
"ת""פ 53784-12-13","מתחם הענישה הראוי בגין כל העבירות, המהוות אירוע אחד ""מתגלגל"", נע בין 3-4 מאסר בעבודות שירות לבין מאסר של עד 18 חודש. ניתן לסטות ממתחם העונש ההולם בשל שיקולי שיקום או הגנה על שלום הציבור ובמקרה נדן, הנאשם עשה כברת דרך ארוכה ומוצדק מאוד להתחשב בשיקולי השיקום. בהתחשב גם בכך שהנאשם היה במעצר במשך כחודש ובמעצר בית מלא במשך כשנה, נגזרו עליו חמישה חודשי מאסר בעבודות שירות ומאסר על תנאי של שמונה חודשים.",.
"ת""פ 53784-12-13","השאלה העומדת בפניי היא זו: מהו העונש המתאים, בנסיבות מיוחדות של הצתה ופגיעה של בן באביו, כאשר לאחר מכן הם התפייסו, והבן, הוא הנאשם, נמצא בהליכי שיקום.",כללי
"ת""פ 53784-12-13","על פי מתכונת ""הבניית שיקול הדעת השיפוטי בענישה"" אתאר את כתב האישום המתוקן, שבו הודה הנאשם, את הנתונים המיוחדים בתיק, הכוללים את תסקירי שירות המבחן, המלצת הממונה ואף תצהירו של האב, ולאחר מכן, אתייחס לטענות ב""כ שני הצדדים.",כללי
"ת""פ 53784-12-13","במסגרת הדיון והניתוח אבדוק את הרכיבים השונים במסגרת תיקון 113, העוסק בשיקול הדעת השיפוטית בענישה, כולל: המשקל המיוחד שניתן לשיקום, על פי סעיף 40ד לחוק העונשין.",כללי
"ת""פ 53784-12-13","כאמור, הנאשם הודה בכתב אישום מתוקן, שבו הוא הורשע בחמש עבירות: מעשה פזיזות ורשלנות באש – עבירה לפי סעיף 338(א)(3) לחוק העונשין, התשל""ז-1977 (להלן – ""החוק""); היזק בזדון – עבירה לפי סעיף 452; סחיטה באיומים – עבירה לפי סעיף 428 לחוק; תקיפת עובד ציבור – עבירה לפי סעיף 382א(א) לחוק; איומים – עבירה לפי סעיף 192 לחוק.",העובדות והאישומים
"ת""פ 53784-12-13","פרטי המעשים מפורטים בכתב האישום המתוקן שהוגש במסגרת הסדר טיעון, והם יוצגו בתמצית, עתה.",העובדות והאישומים
"ת""פ 53784-12-13","ביום 22.12.13, התקשר הנאשם לאביו (להלן ""המתלונן"") ואמר לו: ""אני בא עם ג'ריקן בנזין ואני שורף אותך"". המתלונן שאל את הנאשם: ""מה קרה?"", והנאשם השיב לו כי הוא רוצה להשתמש ברכבו, רכב טנדר מסוג פג'ו מספר 56-151-00 (להלן – ""הרכב""; בעניין זה הובהר לי במהלך הטיעונים לעונש, והדבר אף אושר בתצהיר האב, כי הרכב רשום על שם הבן, והיה בשימושו של האב).",העובדות והאישומים
"ת""פ 53784-12-13","המתלונן, הוא האב, סרב לתת לנאשם את הרכב, בטענה כי לרכב אין ביטוח וטסט בתוקף. בתגובה, אמר הנאשם למתלונן: ""אני בדרך למושב, אם הרכב לא חוזר איתי, שזה שייך לי והציוד ששייכים לי, אני שורף את הכלים והאוטו.",העובדות והאישומים
"ת""פ 53784-12-13","באותו יום, כשלוש שעות וחצי לאחר מכן התקשר הנאשם למתלונן, ושאל אותו איפה הוא. והמתלונן השיב לו כי הוא נמצא בביתו. הנאשם אמר לו: ""אם אתה גבר תשאר בבית"", ואמר לו כי הוא מגיע תוך זמן קצר.",העובדות והאישומים
"ת""פ 53784-12-13","המתלונן, שחשש מעימות עם הנאשם (בנו), פנה לשוטר יובל דדון, רכז הביטחון של הישוב (להלן – ""יובל""), וסיפר כי הנאשם מאיים עליו שיפגע בו, וכי הנאשם נמצא בדרך לישוב, וביקש ממנו להזמין משטרה.",העובדות והאישומים
"ת""פ 53784-12-13","הנאשם הגיע לישוב במונית, כאשר ברשותו ג'ריקן עם דלק ומצית. הנאשם עצר ליד ביתו של המתלונן, רץ לכיוון הרכב, שעמד בסמוך, כאשר מכסה המנוע פתוח, שפך מתוך הג'ריקן דלק על הרכב, והדליק את הרכב באמצעות המצית. כתוצאה מכך, התלקח הרכב והחל לבעור.",העובדות והאישומים
"ת""פ 53784-12-13","אז פנה הנאשם לכיוונו של יובל, רכז הביטחון הנ""ל, המוכר לו כרכז ביטחון, ואמר לו: ""אני אשרוף אותך"", ושפך גם עליו דלק מתוך הג'ריקן. כתוצאה מכך נפגע יובל בעינו, ונזקק לטיפול רפואי.",העובדות והאישומים
"ת""פ 53784-12-13","כתוצאה מההצתה, נדלק הרכב, נשרף חלקית, ונגרם לו נזק.",העובדות והאישומים
"ת""פ 53784-12-13","ראוי לציין כי בעוד בכתב האישום המקורי יוחסה לנאשם עבירה חמורה של הצתה, הרי שבכתב האישום המתוקן, הומרה עבירה זו לעבירה קלה הרבה יותר, שהיא מעשה פזיזות ורשלנות באש, לפי סעיף 338(א)(3) לחוק העונשין, התשל""ז 1977, שעונשה המירבי הוא שלוש שנות מאסר, דהיינו: בפניי תיק, שמקומו הרגיל הוא בבית משפט השלום. ברם, בהתאם לנוהג המקובל, נשאר תיק זה בבית המשפט המחוזי, מאחר וכתב האישום המקורי הוגש ביחס לעבירות שבסמכות בית המשפט המחוזי, וביניהן, העבירה המרכזית, עבירת הצתה.",העובדות והאישומים
"ת""פ 53784-12-13",על פי הסדר הטיעון הוסכם בין הצדדים כי יוכן תסקיר בעניינו של הנאשם.,תסקירי שירות המבחן
"ת""פ 53784-12-13","בפועל, הוכנו מספר תסקירים, שאותם אתאר להלן, לפי סדרם הכרונולוגי.",תסקירי שירות המבחן
"ת""פ 53784-12-13","התסקיר הראשון, מיום י""א סיון תשע""ד (9.6.14), מתאר את הרקע האישי והמשפחתי של הנאשם, שהוא בן 24, רווק, המתגורר עם אימו ואחיו במבשרת ציון. מאז שחרורו מהצבא, עובד הנאשם בתחום הריתוך והפעלת ציוד מכני. בעת הכנת התסקיר היה הנאשם במעצר בית בבית אימו, תחת פיקוח. התסקיר מתאר את מצבו של הנאשם, כבן צעיר לזוג הורים פרודים, מזה למעלה משני עשורים, ולו ארבעה אחים – שניים מהנישואים הראשונים של אימו, אחות מנישואיו הראשונים של האב ואח מצד שני הוריו. התסקיר כולל תיאור מפורט, שמטעמי צנעת הפרט אינני רואה צורך להציגו, ככל שמדובר בעניין הדינמיקה המשפחתית הקונפליקטואלית שהייתה בין הוריו, והיותו של הנאשם עד למאבקים בין הוריו.",תסקירי שירות המבחן
"ת""פ 53784-12-13","על כל פנים, ככל שהדבר נוגע לעניינינו, הנאשם היה מטופל ביחידה לטיפול במתבגרים, ובמסגרות טיפוליות חוץ ביתיות, לאור קשיים רגשיים והתנהגותיים.",תסקירי שירות המבחן
"ת""פ 53784-12-13","בעבר, בהיותו בגיל 12 ואילך, השתמש באלכוהול, גז מזגנים וסמים מסוג גראס. הומלץ על הפנייה לעמותת ""נווה מלכישוע"" ולהוסטל בטבריה, שם שהה כחצי שנה, ובהמשך נמנע משימוש בסמים.",תסקירי שירות המבחן
"ת""פ 53784-12-13","ההיסטוריה העבריינית של הנאשם, כמתואר בתסקיר, החלה בשנת 2009, עת נידון בבית הדין הצבאי המחוזי בגין היעדר מהשירות. עונשו שם היה מאסר בפועל ומאסר מותנה.",תסקירי שירות המבחן
"ת""פ 53784-12-13","בשנת 2011, הופנה הנאשם לשירות המבחן, על רקע עבירה של תקיפת עובד ציבור. היה קשה לשירות המבחן ליצור איתו קשר, הוא לא שיתף פעולה, ועל כן, לא הוגש תסקיר לעונש. הנאשם נידון למאסר על תנאי בגין עבירה זו, ביום 26.6.11 (מאסר על תנאי זה עוד ילווה אותנו בהמשך).",תסקירי שירות המבחן
"ת""פ 53784-12-13","לעניין המעצר הנוכחי, מספר התסקיר כי הנאשם הופנה לשירות המבחן ביום 26.12.13, ושוחרר למעצר בית בתנאים של פיקוח אלקטרוני, ביום 13.1.14. הבדיקות ששירות המבחן מגלות כי הוא נמצא נקי לאיתור שרידי סם. התקיימו עימו שיחות על השימוש בסמים, התנהגות אלימה ויחסיו הרגשיים עם אביו.",תסקירי שירות המבחן
"ת""פ 53784-12-13","שירות המבחן מציין, כי בתחילת הקשר הנאשם ביטא חשדות והיה לקוני בדבריו. רק במשך הזמן, החל הנאשם לשתף פעולה וביטא יותר אמון בשירות המבחן, ואז הביע רצון להשתתף בטיפול קבוצתי בשירות המבחן.",תסקירי שירות המבחן
"ת""פ 53784-12-13","בתסקיר זה, מיום 9.6.14, מספר הנאשם כי הוא מודה בכתב האישום, כפי שתואר לעיל, הביע חרטה על התנהגותו העבריינית, ומסר כי פעל מתוך רגשות תסכול ודחייה שחש מאביו, ולכן, השליך חלק מאחריותו על אביו, שלדבריו, תמרן אותו וניצל אותו רגשית.",תסקירי שירות המבחן
"ת""פ 53784-12-13","בעניין אחרון זה של יחס האב (המתלונן) לבנו, אתייחס גם בהמשך.",תסקירי שירות המבחן
"ת""פ 53784-12-13","שירות המבחן מציין כי לאחרונה הנאשם ניתק קשר עם שירות המבחן, שניסה להזמינו באמצעות הטלפון. הנאשם לא הגיע, מסר תירוצים כדי להימנע להגיע לשיחות, וכיום – יום הכנת התסקיר, 9.6.14 – הוא שולל צורך בטיפול קבוצתי בנושא של שליטה בכעסים.",תסקירי שירות המבחן
"ת""פ 53784-12-13","במסגרת הפרק, שכותרתו ""הערכת הסיכון לעבריינות והסיכוי לשיקום"" מציינת עורכת התסקיר, גב' סבטלנה זלטקין, קצינת מבחן ומפקחת מעצרים מחוזית, כי ההודאה בכתב האישום והבעת החרטה והעמידה בתנאים המגבילים, יחד עם שיתוף הפעולה עם שירות המבחן וביטוי תובנות לגבי מניעי התנהגותו האלימה וחווית מעצר הבית כמרתיע, כל אלו הם גורמים אשר להערכת שירות המבחן מהווים גורמי סיכוי להימנעות מעבירות דומות בעתיד.",תסקירי שירות המבחן
"ת""פ 53784-12-13","עם זאת, מציין שירות המבחן כי לנאשם יחסים מעורערים עם אביו, קושי לשליטה בכעסים, ונטייה להתנהגות אלימה ובלתי נשלטת במצבים בהם חש תסכול ופגיעה בערך העצמי. אלה הם גורמי סיכון.",תסקירי שירות המבחן
"ת""פ 53784-12-13","שירות המבחן מציין כי בעבר נידון הנאשם בתיק אלימות למאסר על תנאי, שלא היווה גורם מרתיע לביצוע עבירות נוכחיות. בנוסף, בהיעדר טיפול בנושא שליטה בכעסים, קיים סיכון להישנות התנהגות אלימה, בכלל, וכלפי אביו, בפרט. בנוסף לכך, מציין שירות המבחן כי הנאשם ניתק קשר, ואינו מעוניין להשתתף בטיפול קבוצתי בשירות, וייתכן מתוך חשש מעונש מוחשי, כגון: מאסר.",תסקירי שירות המבחן
"ת""פ 53784-12-13",הסיומת של התסקיר מיוחדת.,תסקירי שירות המבחן
"ת""פ 53784-12-13","כותבת התסקיר מציינת, כי, מצד אחד, בתקופת הפיקוח הנאשם שיתף פעולה בשיחות פרטניות, מסר בדיקות לאיתור סם נקיות, והחל להתייחס ולהתבונן במערכת היחסים הבעייתית והסימביוטית עם אביו.",תסקירי שירות המבחן
"ת""פ 53784-12-13","בדיון שהתקיים לאחר מכן, שמעתי את הסניגור ואת הנאשם, שאף הסכים שמרשו יעמוד על דוכן העדים ויסביר את האמור בתסקיר שירות המבחן. התברר, שהנאשם לא יכל להגיע לשירות המבחן, בגלל היעדר כסף להגיע ממבשרת ירושלים לירושלים, בשל מצבו הכלכלי הקשה. לכן, ביקש ב""כ הנאשם, עו""ד דודו עמר, כי תינתן לנאשם הזדמנות אחרונה לשתף פעולה עם שירות המבחן. גם הנאשם חזר על הדברים, וביקש שתינתן לו אפשרות נוספת (עמ' 7 לפרוטוקול מיום 11.6.14).",תסקירי שירות המבחן
"ת""פ 53784-12-13","ב""כ המאשימה התנגדה לכך, וביקשה לגזור את העונש. גם אימו של הנאשם, שנכחה באולם בית המשפט, הבטיחה שתסייע לנאשם להגיע לשירות המבחן, על אף שמצבה הכלכלי קשה.",תסקירי שירות המבחן
"ת""פ 53784-12-13","בסיום הדיון, ניתנה על ידי החלטה, שבה הסברתי את הדילמה: האם לגזור את העונש או לשמוע את הטיעונים לעונש או לאפשר לנאשם הזדמנות נוספת והכנת תסקיר משלים. לבסוף, הסברתי כי יש לאפשר לנאשם הזדמנות נוספת, תוך הדגשה כי אין סכנה לציבור, מאחר והוא נמצא באיזוק אלקטרוני, ולא ביצע כל עבירות, עד היום.",תסקירי שירות המבחן
"ת""פ 53784-12-13","לפיכך, הוריתי לשירות המבחן להכין תסקיר משלים, עד ליום 9.7.14 (ראה: החלטתי מיום יג סיון תשע""ד (11.6.14), עמ' 9-11 לפרוטוקול).",תסקירי שירות המבחן
"ת""פ 53784-12-13","בתסקיר השני, מיום י""א תמוז תשע""ד (9.7.14), חתום גם הוא על ידי קצינת המבחן, גברת סבטלנה זלטקין הנ""ל, נאמר כי הנאשם נמצא בתקופת משבר מבחינה רגשית וכלכלית, עקב ההליך המשפטי הממושך ושהותו בתנאים מגבילים וקשים. קצינת המבחן מוסיפה, כי אמנם קיימת תובנה מצידו באשר לצורך לקבל מענה טיפולי בנושא שליטה בכעסים ולהיעזר בשירות לצורך כך, אולם לצד זאת, מתרשם שירות המבחן כי ההליך השיפוטי מהווה עבורו גורם מרתיע ומעודד את רצונו לקחת חלק בטיפול.",תסקירי שירות המבחן
"ת""פ 53784-12-13","ההמלצה היא לעונש מאסר של שלושה חודשים, שירוצה בעבודות שירות, צו מבחן למשך שנה והשתתפות בקבוצת טיפולית של שליטה בכעסים, ובנוסף לכך גם עונש מותנה. ההמלצה האחרונה היא שלא להטיל עליו עונש כספי, כדי לא להקשות על מצבו הכלכלי עוד יותר.",תסקירי שירות המבחן
"ת""פ 53784-12-13","בישיבה האחרונה, הישיבה שלאחר מכן, קבעתי כי על אף התנגדות המאשימה יש מקום לשלוח את הנאשם לממונה על עבודות שירות, להכנת חוות דעת בדבר התאמתו לבצע עבודות שירות, זאת גם ברוח המלצת התסקיר האחרון של שירות המבחן (החלטה מיום יב תמוז תשע""ד (10.7.14), עמ' 13-14).",תסקירי שירות המבחן
"ת""פ 53784-12-13","בסיום הישיבה גם אפשרתי לנאשם לצאת מדירת המגורים, במהלך תקופת מעצר הבית, וזאת כדי לבצע עבודות רתכות, וגם להיפגש עם לקוחות, והכל כדי להקל עליו את תנאי מעצר הבית (החלטה שנייה מאותו תאריך, עמ' 16-17).",תסקירי שירות המבחן
"ת""פ 53784-12-13","הממונה על עבודות שירות בדק את הנאשם, ומסר את חוות דעתו לבית המשפט, ביום 5.8.14.",המלצת הממונה על עבודות שירות
"ת""פ 53784-12-13","על פי חוות דעת זו הנאשם כשיר לבצע עבודות שירות, והומלץ על עבודה ב""נווה עמית"", מוצא עילית, שמונה וחצי שעות ביום, חמישה ימים בשבוע, החל מיום 2.11.14.",המלצת הממונה על עבודות שירות
"ת""פ 53784-12-13","ב""כ המאשימה, עו""ד ג'ניה קליימן, סבורה כי מדובר באירוע אחד, המצדיק מתחם ענישה אחד, על אף שמדובר במספר עבירות. לטענתה, מתחם העונש ההולם בתיק זה נע בין 18-30 חודשי מאסר בפועל. העונש שמבקשת המאשימה להטיל על הנאשם הוא 24 חודשי מאסר, אליו יצטבר עונש המאסר על תנאי של שלושה חודשים התלוי ועומד נגדו.",תמצית טיעוני המאשימה לעונש
"ת""פ 53784-12-13","במסגרת טיעוניה, הסבירה ב""כ הנאשמה כי ראוי להטיל על הנאשם עונש משמעותי ומכביד, שכן מדובר באדם שרואה צורך לפתור סכסוכים באמצעות אש. לדבריה, מדובר באירוע מתפתח. תחילה, סחט הנאשם באיומים את אביו; משלא הצליח בכך, מימש את האיום, ופגע גם בו וגם בעובד ציבור שהיה במקום. ב""כ המאשימה מוסיפה, כי קיימת נסיבה לחומרה של שימוש בהצתה של רכב, כאשר מדובר בנזק פוטנציאלי לרכב ולסביבה כולה.",תמצית טיעוני המאשימה לעונש
"ת""פ 53784-12-13","ב""כ המאשימה מזכירה, לעניין שיקולי הענישה, כי הנאשם הצטייד מראש באמצעים למימוש התוכנית, כאשר השימוש הוא באש, שידוע כיצד היא מתחילה, אך לא ידוע מה סופה.",תמצית טיעוני המאשימה לעונש
"ת""פ 53784-12-13","ב""כ המאשימה מסכימה שיש לנאשם נסיבות לקולא, שהן הודאתו ונטילת אחריות וחיסכון בזמן שיפוטי. כן הצביעה על ילדותו של הנאשם, כמפורט בתסקיר הראשון והליכי הטיפול שהיו לו בעבר.",תמצית טיעוני המאשימה לעונש
"ת""פ 53784-12-13","לטענת ב""כ המאשימה, אין מקום לסטות מהמתחם, גם לאור העבר הפלילי הכולל נפקדות ותקיפת עובד ציבור.",תמצית טיעוני המאשימה לעונש
"ת""פ 53784-12-13","לטענת ב""כ המאשימה, הפעלת מאסר על תנאי של שלושה חודשים, יש להטילו בנוסף לעונש הקיים, באופן מצטבר ולא בחופף.",תמצית טיעוני המאשימה לעונש
"ת""פ 53784-12-13","ב""כ הנאשם, עו""ד דודו עמר, סבור כי מתחם העונש ההולם הוא מספר חודשים בעבירות שירות. הוא נקב את התקופה המדויקת – 4 חודשים בעבודות שירות. לדבריו, יש להביא בחשבון את המעצר בפועל וכן את תקופת מעצר הבית הממושכת, שעל פי מפתח שהביא מהפסיקה הינו שווה ערך למחצית ימי מעצר.","תמצית טיעוני ב""כ הנאשם"
"ת""פ 53784-12-13","ב""כ הנאשם, עו""ד עמר, הסביר שהרקע לעבירות הוא היחסים הבעייתים בין הנאשם לבין אביו. נאשם הוא זה שהעסיק את אביו, ולשם כך רכש את הרכב, ובכך סייע לאביו להתקיים. לטענת הסנגור, במקום לזקוף זאת לחובתו של הנאשם, יש לזקוף זאת לזכותו.","תמצית טיעוני ב""כ הנאשם"
"ת""פ 53784-12-13","ב""כ הנאשם מדגיש, כי אין לפנינו עבירת הצתה, כי סעיף ההצתה חל לגבי אדם ששורף חפץ שאיננו שלו. לעומת זאת, פה מדובר בחפץ שהוא שלו, דהיינו: המכונית שהיא של הנאשם. בכל מקרה, העבירה שבה הורשע הנאשם במסגרת הסדר הטיעון, היא לא עבירת ההצתה, אלא עבירה של מעשה פזיזות ורשלנות לפי סעיף 338(א)(3) לחוק, שהעונש המירבי שבצידה הוא שלוש שנות מאסר, כמוסבר לעיל.","תמצית טיעוני ב""כ הנאשם"
"ת""פ 53784-12-13","ב""כ הנאשם הביא פסיקה לפיה בעבירות של ניסיון להצתה ובעבירות אחרות, מדובר בענישה שיכולה להגיע לעבודות שירות, לדבריו, כך יש גם לנהוג במקרה שבפניי.","תמצית טיעוני ב""כ הנאשם"
"ת""פ 53784-12-13","ב""כ הנאשם מדגיש את רצונו של הנאשם לחזור לשגרת חיים, לאור מצבו הכלכלי והמשפחתי. על כן, עותר הוא להסתפק בהמלצת שירות המבחן, להאריך את המאסר על תנאי, ולהטיל עליו עבודות שירות לפרק זמן של ארבעה עד חמישה חודשים. הארכת תקופת התנאי נועדה למנוע מצב שבו הפעלת המאסר על תנאי, ביחד עם העונש שיוטל בתיק זה, יגרום לכך שהנאשם יצטרך לרצות עונש ארוך במאסר בפועל.","תמצית טיעוני ב""כ הנאשם"
"ת""פ 53784-12-13","לעניין אחרון זה, ציינה ב""כ המאשימה, עו""ד קליימן, כי הארכת מאסר על תנאי היא דבר חריג, שאין לו הצדקה.","תמצית טיעוני ב""כ הנאשם"
"ת""פ 53784-12-13","הנאשם אמר את מילתו האחרונה כדלקמן: ""אני נורא מצטער על המקרה, על מה שהיה. כמו שהעורך דין שלי אמר שהייתה שם סערת רגשות וזה דבר שנמשך שנים וזה עלה על שרטון והייתה התפרצות.",דברי הנאשם
"ת""פ 53784-12-13","בתשובה לשאלת בית המשפט, לגבי היחסים שלו עם אביו, אמר הנאשם כי אביו ביקש לבטל את ההליך. הוא ציין כי לאביו יש עוד שני ילדים, חוץ ממנו. הנאשם היה עם אביו בקשרי עבודה, ובגלל זה התפתח הסיפור.",דברי הנאשם
"ת""פ 53784-12-13","בסיום הטיעונים לעונש, שהיו ביום ו אלול תשע""ד (1.9.14), הסכימו הצדדים כי תנתן אפשרות לנאשם ולסניגור ליצור קשר עם אביו של הנאשם (שהיה במקור עד תביעה) ואף להגיש תצהיר מטעמו או להביאו לדוכן העדים כדי להעיד.",דברי הנאשם
"ת""פ 53784-12-13","לאחר שהוגש תצהיר של האב, שיפורט להלן, הסכימו הצדדים כי אין צורך בעדות, ודי בתצהיר שהוגש על ידי האב.",דברי הנאשם
"ת""פ 53784-12-13","כאמור לעיל, ב""כ הצדדים הסכימו שהנאשם ועורך דינו יהיו רשאי ליצור קשר עם האב. בעקבות זאת, הוגש לבית המשפט תצהיר חתום על ידי האב, מיום 9.9.14, שבו הוא מאשר שהוא עבד מזה שנים אצל בנו בעבודות ברזל ומסגרות. האב מציין שהוא עיוור בעין אחת ונכה ביד אחרת, וכי הרכב ששימש לו לעבודה היה בבעלותו של הבן.",עמדת האב
"ת""פ 53784-12-13","אשר לאירוע מיום 21.12.13, נשוא כתב האישום, מציין האב כי מדובר באירוע בודד, ביחסים שלו עם בנו מיכאל, כאשר לאורך כל השנים הבן, מיכאל, דאג לשלומו, כיבד אותו כאב ונהג בו באהבה רבה. האב הוסיף בתצהירו: ""אין לי הסבר להתנהגותו של מיכאל באירוע המדובר. מעולם מיכאל לא נהג כך כלפי"" (סעיף 7 לתצהיר).",עמדת האב
"ת""פ 53784-12-13","התצהיר מסיים בכך שהאב מזכיר שלאורך כל השנים בנו היה המפרנס העיקרי של שתי משפחות, ועושה זאת באהבה רבה, ולפיכך מבקש האב מבית המשפט לסייע בשיקומו של בנו מיכאל (סעיפים 10-11 לתצהיר).",עמדת האב
"ת""פ 53784-12-13","תיקון 113 לחוק העונשין, קובע את הדרך להגיע לעונש, והיא בצעידה בשלבים הבאים: ראשית, יש לקבוע אם מדובר בכמה עבירות או כמה אירועים, והאם יש לקבוע מתחם ענישה ועונש לגבי כל אחד בנפרד, או לכולם יחד.",הבניית שיקול דעת שיפוטית בענישה
"ת""פ 53784-12-13","בעניין זה הסכימו כל הצדדים כי מדובר באירוע אחד ""מתגלגל"", ולכן מתחם הענישה הוצג על ידי הצדדים כמתחם אחד, לכל המקרה כולו.",הבניית שיקול דעת שיפוטית בענישה
"ת""פ 53784-12-13",גם עליי מקובלת הדרך לפיה יש לקבוע מתחם אחד.,הבניית שיקול דעת שיפוטית בענישה
"ת""פ 53784-12-13","במסגרת הפרמטרים של קביעת מתחם העונש ההולם, כאמור בסעיף 40ג(א) לחוק, יש להביא בחשבון את הגורמים הבאים: הערך החברתי שנפגע מביצוע העבירה; מידת הפגיעה בו; מדיניות הענישה הנהוגה; ונסיבות הקשורות בביצוע עבירה כאמור סעיף 40ט.",מתחם העונש ההולם
"ת""פ 53784-12-13","ככל שמדובר בערך החברתי שנפגע מביצוע העבירה, מקובל עליי כי אכן מדובר בעבירה שפוגעת במספר ערכים חברתיים, אך יש להדגיש כי המחוקק מחייב את בית המשפט להתחשב לא רק בערך החברתי שנפגע בעת ביצוע העבירה, אלא במידת הפגיעה בו.",מתחם העונש ההולם
"ת""פ 53784-12-13","אכן, עבירת הצתה, על פי סעיף 448 לחוק העונשין, שהיא העבירה המקורית המוזכרת בכתב האישום, הערך החברתי הוא הנזק הגדול שעלול להיגרם משריפה, כאשר הפגיעה יכולה להיות לא רק בחפץ הנשרף אלא גם בסביבה ומעבר לחפץ הנשרף עצמו.",מתחם העונש ההולם
"ת""פ 53784-12-13","אולם, מאחר והוגש כתב אישום מתוקן, ובמסגרת כתב האישום המתוקן העבירה הינה מעשה פזיזות, שבה הניסוח של סעיף 338(א), הוא זה: ""העושה אחת מאלה בדרך נמהרת או רשלנית שיש בה כדי לסכן חיי אדם או לגרום לו חבלה, דינו – מאסר שלוש שנים... (3) עושה מעשה באש או בחומר לקיח, נפיץ או רדיואטיבי, או אינו נוקט באמצעי זהירות מפני סכנה מסתברת הכרוכה באש ובחומר כאמור בחזקתו"", הערך החברתי כאן הוא ערך חברתי שונה במידה מסוימת, שכן מדובר בפעולה רשלנית של אי שמירה מספקת על פעולות של בן אדם, שיכולה להגיע לסיכון חיי אדם או לגרום לו חבלה.",מתחם העונש ההולם
"ת""פ 53784-12-13","מכל מקום, לגבי מידת העוצמה, ברור לפי הנסיבות שתוארו בכתב האישום המתוקן, כי מדובר בפגיעה ברכב שהיה במקום מסוים ומתוחם. לא מדובר בשריפה של צריף עץ, הנמצא סמוך לקבוצה של צריפי עץ, שבעקבותיהם יכולה להיגרם שריפה, או מהצתה של עץ בתוך יער שיכולה להתפתח לשריפה בכל היער.",מתחם העונש ההולם
"ת""פ 53784-12-13","שני הצדדים הביאו פסיקה בעניין העבירה של מעשה פזיזות ורשלנות, כאשר המדינה הביאה פסק דין אחד של בית משפט השלום בנתניה (ת""פ 37815-05-10 מדינת ישראל נ' שלום פנחסוב, [פורסם בנבו] מיום 10.7.10), שבו כב' השופטת שירה בן שלמה הטילה עונש מאסר של 15 חודשים, מתוכם 8 חודשים לריצוי בפועל. לא הוסבר בגזר הדין מה הייתה ההצתה ומה בדיוק היו הנסיבות, זולת רמז לכך שמדובר במחלוקות בין בני זוג. גם לא הוסבר מהו הגורם המוצת.",מתחם העונש ההולם
"ת""פ 53784-12-13","פסק דין אחר הוא של עמיתי, כב' השופט יעקב צבן (כתוארו אז), אך הוא לא עוסק בהצתה לפי סעיף 338, אלא בהצתה לפי סעיף 448(א). כפי שהוסבר לעיל, מדובר בעבירה שעונשה חמור בהרבה, שכן העונש המירבי בגין הצתה הוא 15 שנות מאסר, ואם מדובר בנכס של המדינה או בנכס שמשמש את הציבור, העונש הוא 20 שנות מאסר, בעוד שהעבירה שבה הורשע הנאשם היא עבירה שעונשה המירבי הוא שלוש שנות מאסר. בכל מקרה, באותו פסק דין של כב' השופט יעקב צבן (ת""פ 194/08 מדינת ישראל נ' אליאור אליהו אומגזין), [פורסם בנבו], העונש שהוטל הוא 10 חודשי מאסר. כך, שגם בעבירה כזו חמורה, הסתפק בית המשפט בעונש מאסר של 10 חודשים בלבד.",מתחם העונש ההולם
"ת""פ 53784-12-13","פסק דין נוסף שהביאה ב""כ המדינה עוסק בעבירת הצתה, שוב על פי סעיף 448(א), והוא פסק דינו של כב' השופט דוד רוזן, מבית המשפט המחוזי בתל אביב, בת""פ 13266-11-10, מדינת ישראל נ' בקל [פורסם בנבו]. העונש שהוטל באותו מקרה היה 30 חודשי מאסר, מתוכם 18 חודשים בריצוי בפועל. ",מתחם העונש ההולם
"ת""פ 53784-12-13","פסק הדין האחרון שהביאה ב""כ המדינה גם הוא עוסק בהצתה לפי סעיף 448(א); כוונתי לפסק דין של בית המשפט המחוזי בחיפה, מפי כב' השופט יצחק כהן, בת""פ 7163/08, מדינת ישראל נ' זרביב אברהמוב, [פורסם בנבו] שם העונש היה 18 חודשי מאסר בפועל, והפעלת מאסר על תנאי.",מתחם העונש ההולם
"ת""פ 53784-12-13","מאידך גיסא, הסניגור הביא פסיקה המייחסת גם לעבירות לפי סעיף 448(א) וגם לעבירות לפי סעיף 328, כאשר בהן ענישה נמוכה יותר. אמנה אותן בתמצית:",מתחם העונש ההולם
"ת""פ 53784-12-13","ת""פ 24812-01-13 מדינת ישראל נ' איגור קוקלייה [פורסם בנבו] מפי כב' השופט הבכיר צבי גורפינקל מבית המשפט המחוזי בתל אביב. באותה פרשה, לאור המלצת שירות המבחן, נגזר על הנאשם שנת מאסר על תנאי, צו מבחן ושל""צ, ולא הוטל מאסר בפועל כלל וכלל, כאשר היה מדובר בהשלכת בקבוק דלק בוער על דלת פאב העשויה מאש והדלת התקלחה.",מתחם העונש ההולם
"ת""פ 53784-12-13","בית המשפט המחוזי בנצרת (כב' השופט חיים גלפז בת""פ 1176/07 מדינת ישראל נ' לייכמן דויד [פורסם בנבו]) דן בניסיון להצתה לפי סעיף 448(א), יחד עם סעיף 25 לחוק העונשין והיזק בזדון לפי סעיף 452 לחוק הנ""ל. שם העונש היה חמישה חודשי מאסר וכן מאסר על תנאי, כאשר חמישה חודשי המאסר ירוצו בדרך של עבודות שירות.",מתחם העונש ההולם
"ת""פ 53784-12-13","כב' השופטת תמר שרון-נתנאל מבית המשפט המחוזי בחיפה בת""פ 11700-10-09 מדינת ישראל נ' אביל חיר, [פורסם בנבו] דנה במקרים של שלושה נאשמים, שביצעו מספר עבירות, שאחת מהן הייתה סחיטה באיומים. בית המשפט מסביר מדוע אסור להסדיר עניינים אלה בתוך המשפחה אלא להעבירם לרשויות המדינה והחקירה. על אף הפסיקה הקובעת עונשים חמורים לעבירות סחיטה באיומים, נקבע באותה פרשה עונש מאסר של שישה חודשים בעבודות שירות.",מתחם העונש ההולם
"ת""פ 53784-12-13","בית המשפט המחוזי בנצרת, כב' השופט דני צרפתי, דן בעבירות של הצתה של גן ילדים וסוכה, כאשר חלק מהנאשמים הועמדו לדין בהצתה וחלק בסיוע להצתה. לאחר תסקירי שירות מבחן חיוביים העונשים שהוטלו עליהם היו שישה חודשי מאסר בעבודות שירות ופיצויים למתלוננים (ת""פ 145/08 מדינת ישראל נ' דוד אזרזר [פורסם בנבו]).",מתחם העונש ההולם
"ת""פ 53784-12-13","בנוסף לכך צירף הסניגור טבלת פסיקה בנושא תקיפת שוטר, וממנה מנסה הוא להסיק שאין מקום ואין הצדקה להטיל עונש מאסר בפועל על התקיפה שבוצעה כלפי יובל.",מתחם העונש ההולם
"ת""פ 53784-12-13","לאור הפסיקה שתוארה לעיל, סבורתני שמתחם העונש ההולם, כפי שהציגה ב""כ המאשימה, עו""ד קליימן, בדבר 18-30 חודשי מאסר אינו משקף את המצב המשפטי הנכון. צריך היה להתחיל את המתחם בעונש של 4 חודשי מאסר בדרך של עבירות שירות, והחלק העליון שבו לא צריך לעלות על 18 חודשי מאסר. בכך המתחם שהצעתי קרוב למתחם שהציע הסניגור (עמ' 20, שורות 14-15 לפרוטוקול).",מתחם העונש ההולם
"ת""פ 53784-12-13","המחוקק מזכיר במסגרת קביעת מתחם העונש ההולם כי בנוסף למדיניות הענישה יש להתחשב גם בנסיבות הקשורות בביצוע העבירה, כאמור בסעיף 40ט.",מתחם העונש ההולם
"ת""פ 53784-12-13","לאחר שעיינתי בסעיף 40ט לחוק, הגעתי למסקנה כי רוב הסעיפים אינם משפיעים במסגרת שיקולי חומרא, אם כי הם חלים בעניין שלנו, כמפורט להלן:",מתחם העונש ההולם
"ת""פ 53784-12-13","תכנון שקדם לביצוע העבירה – אין מדובר בתכנון ארוך טווח, אלא במעשה ""מתגלגל"" של ריב שהגיע בסוף לשפיכת מיכל הדלק, כך שאין פה מדובר בתכנון מראש לביצוע העבירה, אלא חלק מהבעת הכעס, אם כי אין מדובר בפעולה ספונטנית מידיית.",מתחם העונש ההולם
"ת""פ 53784-12-13","חלקו היחסי של הנאשם בביצוע העבירה ומידת ההשפעה של אחר על הנאשם בביצוע העבירה – אכן הנאשם ביצע את העבירה לבדו, אבל מידת ההשפעה היא הכעס או המתח שהיה בינו לבין אביו, המתלונן.",מתחם העונש ההולם
"ת""פ 53784-12-13","הנזק שהיה צפוי להיגרם מביצוע העבירה – הנזק משריפה הוא בדרך כלל נזק גבוה, אך כאן מדובר בהצתה של רכב אחד שעמד במקום יחסית בודד, כך שהנזק הצפוי איננו רב,  ומכל מקום, הוא נזק שצפוי להיגרם לרכב של הנאשם עצמו.",מתחם העונש ההולם
"ת""פ 53784-12-13","הנזק שנגרם מביצוע העבירה – אין לנו נתונים לעניין הנזק, ומכל מקום, הנזק נגרם למבצע העבירה עצמו, דהיינו: הנאשם שהרכב רשום על שמו.",מתחם העונש ההולם
"ת""פ 53784-12-13","הסיבות שהביאו את הנאשם לבצע את העבירה – כבר ציינתי לעיל כי מדובר בסכסוך בין המתלונן לבין אביו, דבר שכיום כבר נפתר. סיבות כאלה אינן מצדיקות, כמובן, ביצוע עבירה, אך הן מהוות שיקול שיש להתחשב בו לעניין גובה העונש.",מתחם העונש ההולם
"ת""פ 53784-12-13","יכולתו של הנאשם להבין את אשר הוא עושה, את הפסול של המעשה או את המשמעות המעשה לרבות בשל גילו – אין טענה כי הנאשם לא הבין את המעשה שהוא עשה, ולכן סעיף זה איננו מעלה ואיננו מוריד, ונשארת האחריות הפלילית של הנאשם.",מתחם העונש ההולם
"ת""פ 53784-12-13","יכולתו של הנאשם להימנע מהמעשה ומידת השליטה שלו על מעשהו לרבות התגרות של נפגע העבירה – אכן יש התגרות מסוימת של נפגע העבירה. יכולתו של הנאשם להימנע מהמעשה ומידת השליטה שלו, הוא נושא שיוזכר להלן במסגרת השיקום, כאשר הנאשם יימצא בקבוצת שליטה בכעסים.",מתחם העונש ההולם
"ת""פ 53784-12-13","מצוקתו הנפשית של הנאשם והתעללות בו על ידי נפגע העבירה – לא ראיתי צורך להכביר במילים אך היחסים בין נפגע העבירה, דהיינו: האב, לבין הנאשם הבן, כוללים מטען עמוק ורב. לא ניתן להצביע על ""התעללות"" של נפגע העבירה, אך אין ספק כי המתח ביניהם והחוויות שחווה הנאשם עקב גירושי הוריו, השפיעו עליו.",מתחם העונש ההולם
"ת""פ 53784-12-13",קרבה לסייג לאחריות פלילית – אינו רלוונטי.,מתחם העונש ההולם
"ת""פ 53784-12-13","האכזריות, האלימות וההתעללות של הנאשם בנפגע העבירה וניצולו – אינו רלוונטי, לא מדובר לא באכזריות ולא באלימות או התעללות, אלא בהתגלגלות של מחלוקת שהביאה לאותה הצתה.",מתחם העונש ההולם
"ת""פ 53784-12-13","הניצול לרעה של כוחו או מעמדו של הנאשם או של יחסו עם נפגע העבירה – גם עניין זה איננו רלוונטי, שכן אין מדובר בניצול לרעה של כוחו של הנאשם; אלא, נהפוך הוא, הנאשם הוא זה, שבשלב מסוים, פרנס את אביו או עזר לאביו להתפרנס.",מתחם העונש ההולם
"ת""פ 53784-12-13","לאור האמור לעיל, הנסיבות האמורות בסעיף 40ט אין בהן כדי לשנות את המתחם שהצבעתי לעיל על פי מדיניות הענישה, דהיינו: בין 3-4 מאסר בעבודות שירות לבין מאסר של עד 18 חודש.",מתחם העונש ההולם
"ת""פ 53784-12-13","המחוקק מורה לבית המשפט על פי סעיף 40ג(ב) לגזור את העונש המתאים בתוך מתחם העונש ההולם, בהתחשב בנסיבות שאינן קשורות בביצוע העבירה כאמור סעיף 40יא, ומאפשר חריגה ממתחם העונש ההולם, בשל שיקולי שיקום או הגנה על שלום הציבור, לפי הוראות סעיף 40ד ו-40ה לאותו חוק.",גזירת העונש ההולם
"ת""פ 53784-12-13","לעניין הנסיבות שאינן קשורות לביצוע העבירה, כאמור בסעיף 40יא, אומר את הדברים הבאים על פי סדר הסעיפים:",גזירת העונש ההולם
"ת""פ 53784-12-13","הפגיעה של העונש בנאשם לרבות בשל גילו – בעניין זה הפגיעה בנאשם היא פגיעה קשה, לא רק בו אלא גם בכל בני משפחתו, כאשר הוא המפרנס של המשפחה. עונש חמור יגרום לנזק מעבר לכל פרופורציה, אם יישלח הנאשם למאסר, ויהיה בכך כדי להקשות על משפחתו שאותה הוא מפרנס.",גזירת העונש ההולם
"ת""פ 53784-12-13","הפגיעה של העונש במשפחתו של הנאשם – כבר הצבעתי לעיל על כך שהנאשם תורם כלכלית לבני משפחתו, ולכן, עונש מאסר יפגע במשפחה בצורה חמורה.",גזירת העונש ההולם
"ת""פ 53784-12-13","הנזקים שנגרמו לנאשם מביצוע עבירה מהרשעתו – הנאשם כבר היה במעצר, ובנוסף לכך היה במשך תקופה ארוכה במעצר בית, דבר שכבר פגע בו לאורך תקופה ארוכה.",גזירת העונש ההולם
"ת""פ 53784-12-13","נטילת אחריות של הנאשם על מעשיו וחזרתו למוטב או מאמציו לחזור למוטב – בעניין זה חלה התפתחות חשובה ביחסו של הנאשם למעשים, כולל: שיתוף הפעולה עם שירות המבחן. רק לאחרונה, ביום 18.9.14, הוריתי לאפשר לנאשם לצאת ממקום מעצר הבית לקבוצה הטיפולית, אותה החל במסגרת שירות המבחן.",גזירת העונש ההולם
"ת""פ 53784-12-13","מאמצי הנאשם לתיקון תוצאות העבירה, לפיצוי על הנזק שנגרם בשלה – הנאשם עדיין לא פיצה את אביו, אך אביו לא דורש פיצוי. בעניין הנזק, מדובר בנזק של רכב של הנאשם עצמו, ולכן, הוא לא צריך לפצות את עצמו.",גזירת העונש ההולם
"ת""פ 53784-12-13","שיתוף הפעולה של הנאשם עם רשויות אכיפת החוק – הנאשם הודה מיד בהתחלה ושיתף פעולה, כך שזה צריך להיזקף לזכותו.",גזירת העונש ההולם
"ת""פ 53784-12-13","התנהגותו החיובית של הנאשם ותרומתו לחברה – אין בעניין זה שיקול יוצא דופן, לא לקולא ולא לחומרא.",גזירת העונש ההולם
"ת""פ 53784-12-13","נסיבות חיים קשות של הנאשם שהיה להן השפעה על ביצוע מעשה העבירה – כבר הצבעתי לעיל, והדבר כבר הוזכר במסגרת סקירה תמציתית של תסקיר שירות המבחן הראשון, כי לנאשם היו נסיבות חיים לא פשוטות, כאשר הוריו התגרשו, והוא היה צריך לפלס את דרכו לבד. כמובן, שאין זה בגדר ""תעודת ביטוח"", המצדיקה ביצוע כל עבירה פלילית שהיא, אך יש להתחשב בכך בעניין גובה העונש.",גזירת העונש ההולם
"ת""פ 53784-12-13",התנהגות רשויות אכיפת החוק – לא רלוונטי בעניין שבפניי.,גזירת העונש ההולם
"ת""פ 53784-12-13","חלוף הזמן מעת ביצוע העבירה – מאחר והעבירה בוצעה ביום 22.12.13, דהיינו: לפני פחות משנה, בכל הזמן היו דיונים בבית משפט, כולל: דחיות שנועדו כדי להקל על הנאשם להיענות להצעות שירות המבחן לעריכת טיפול או השתתפות בקבוצות טיפוליות, לכן, משך הזמן איננו יכול לפעול לחובת הנאשם או לרעתו, והוא איננו שיקול רלוונטי.",גזירת העונש ההולם
"ת""פ 53784-12-13","עברו הפלילי של הנאשם או העדרו – לנאשם יש עבר בשני נושאים: הראשון הוא עבירה בצבא של נפקדות לתקופה קצרה, שבגינה נידון למאסר בפועל של 36 ימים. העבירה השנייה שעליה אדון עוד בהמשך, היא עבירה שנידון בה על תקיפת עובד ציבור לעונש מאסר תנאי של 3 חודשים, שהוא בר הפעלה בתיק זה.",גזירת העונש ההולם
"ת""פ 53784-12-13","השיקול הנוסף שמחייב את בית המשפט בדיונו בגזירת העונש הוא האם ניתן לסטות ממתחם העונש ההולם, בשל שיקולי שיקום או הגנה על שלום הציבור.",גזירת העונש ההולם
"ת""פ 53784-12-13","ככל שמדובר בהגנה על שלום הציבור - לא מצאתי סיבה לסטות ממתחם העונש ההולם. לא מדובר פה בעבירה חריגה, במובן זה שיש חשש שהמעשה הזה יבוצע פעם נוספת. מדובר במעשה נקודתי, כלפי אדם ספציפי ואותו אדם, דהיינו: האב, כבר הצהיר, כמו שציינתי לעיל, בתצהירו הנ""ל, כי אין חשש שהנאשם יפגע בו פעם נוספת. בעניין אחרון זה רציתי לציין כי במהלך הדיון הוסבר לי שבית המשפט (שופט המעצרים) הורה על מעצר הבית, לאחר שהאב הצהיר שאיננו חושש מבנו.",גזירת העונש ההולם
"ת""פ 53784-12-13","השיקול הרלוונטי לגבי סטייה ממתחם העונש ההולם או לפחות קביעת עונש הולם בדרגה הנמוכה ביותר שבו, היא שיקולי השיקום, כאמור בסעיף 40ד. סעיף זה מאפשר סטייה ממתחם העונש ההולם בשתי אפשרויות: אפשרות אחת היא, אם יש סיכוי לשיקום כאשר מדובר בעבירה רגילה; אם מדובר במעשה עבירה שמידת אשמתו של הנאשם בעלת חומרה יתרה, ההתחשבות בשיקולי השיקום איננה מאפשרת סטייה אלא רק בנסיבות מיוחדות ויוצאות דופן (סעיף 40ד(ב)).",גזירת העונש ההולם
"ת""פ 53784-12-13","במקרה שלנו חל סעיף 40ד(א), דהיינו: סטייה ""רגילה"" ממתחם העונש ההולם או הימצאות בחלק התחתון שלו, בשל שיקולי השיקום.",גזירת העונש ההולם
"ת""פ 53784-12-13","ואכן, כפי שתואר לעיל, הנאשם עשה כברת דרך ארוכה, ולדעתי, מוצדק מאוד להתחשב בשיקולי השיקום, במקרה שלו.",גזירת העונש ההולם
"ת""פ 53784-12-13","אחד מהנושאים שהטריד אותי במהלך הדיונים היה כיצד לנהוג בסיטואציה המיוחדת, שבו הנאשם נידון בבית משפט שלום למאסר על תנאי בגזר דין שניתן על ידי כב' השופטת רבקה פרידמן-פלדמן, סגן הנשיא, בעת כהונתה בבית משפט השלום. העונש היה שלושה חודשי מאסר על תנאי, שהוטלו ביום 26.6.11, כאשר אין מחלוקת שמאסר על תנאי זה הוא בר הפעלה במקרה שלנו.",הפעלת מאסר על תנאי
"ת""פ 53784-12-13","שקלתי את נסיבות המקרה, כפי שתוארו בבית משפט השלום. מדובר היה בעבירת תקיפת עובד ציבור ומאסר על תנאי היה לגבי אותו סעיף בלבד. במקרה שבפניי תקיפת עובד הציבור, דהיינו: יובל, הייתה שולית לעומת הסכסוך בין הנאשם לבין אביו. לכן, על פני הדברים יש ממש בטענת הסניגור, לפיה אין מקום ואין הצדקה להפעלת מאסר על תנאי. לאור שיקולי השיקום של הנאשם, אני מקבל את בקשתו, לפיה המאסר על תנאי יוארך ולא יופעל בתיק שלפנינו.",הפעלת מאסר על תנאי
"ת""פ 53784-12-13","לאור האמור לעיל, ולאחר שהבאתי בחשבון את השיקולים שפורטו לעיל ועיינתי בכל החומר שבפניי, הגעתי לידי מסקנה כי במקרה שלפנינו מוצדק להטיל על הנאשם עונש הנמצא בתחתית מתחם העונש ההולם, ושירוצה כולו בעבודות שירות.",גזירת העונש ההולם – סיכום
"ת""פ 53784-12-13","על פני הדברים, לכאורה, נראה עונש המאסר בעבודות שירות - עונש נמוך יחסית.",גזירת העונש ההולם – סיכום
"ת""פ 53784-12-13","אולם, יש להביא בחשבון כי הנאשם היה במעצר בפועל למשך תקופה של כחודש (הזמן המדויק לא הוצג בפניי), ובנוסף לכך, הוא היה במעצר בית מלא במשך תקופה של כשנה. לעניין אחרון זה יש להביא בחשבון, מבלי שב""כ המדינה הגיבה על כך, את טענת ב""כ הנאשם, לפיה מצא בפסיקה פסק דין אחד שבו בית המשפט העליון ""המיר"" מעצר בית של שנה בכך שהפחית שישה חודשי מאסר בפועל (ע""פ 1268/99, שמעון מזור נ' מדינת ישראל [פורסם בנבו]). ברצוני לציין כי פסק דין זה הוא פסק דין קצר מאוד, שכולל שלוש שורות, ונכתב על ידי כב' המשנה לנשיא שלמה לוין, כב' השופטת שטרסברג-כהן וכב' השופט זועבי, ללא הנמקה וניתוח. קשה למצוא בו הלכה ברורה, הקובעת מפתח ל""המרת"" של מעצר בית לימי מאסר אקוויבלנטיים. אך, עדיין יש לכך משקל.",גזירת העונש ההולם – סיכום
"ת""פ 53784-12-13","העונש שנקבע בתיק זה, דהיינו: חמישה חודשי מאסר בעבודות שירות, אינו משקף את מלוא חזות כל הענישה. התמונה הכוללת היא זו: חודש מעצר מאחורי סורג ובריח ובעקבותיו כשנה מעצר בית מלא, שבמהלכם לא עבד הנאשם והיה במצב שבו לא יכל לפרנס את בני משפחתו, ואליהם מתווסף עונש חמישה חודשי מאסר בעבודות שירות ומאסר על תנאי, והארכת המאסר על תנאי הקודם.",גזירת העונש ההולם – סיכום
"ת""פ 53784-12-13","לעניות דעתי, מבחינה זו, מטרות הענישה הושגו.",גזירת העונש ההולם – סיכום
"ת""פ 53784-12-13","כמו כן, הגעתי למסקנה כי יש מקום להארכת המאסר על תנאי, כמוסבר לעיל.",גזירת העונש ההולם – סיכום
"ת""פ 53784-12-13",לפיכך אני גוזר על הנאשם את העונשים הבאים:,גזירת העונש ההולם – סיכום
"ת""פ 53784-12-13","חמישה חודשי מאסר בעבודות שירות אותן יבצע הנאשם על פי הוראת הממונה על עבודות שירות, החל מיום 2.11.14 בנווה עמית מוצא עילית. לצורך כך, יתייצב הנאשם באותו יום בבוקר עד שעה 10:00, במשרדי הממונה על עבודות שירות ביחידת עבודות שירות, מפקדת מחוז מרכז רמלה של שב""ס.",גזירת העונש ההולם – סיכום
"ת""פ 53784-12-13","ככל שמדובר במאסר על תנאי שהוטל על הנאשם בבית המשפט השלום בירושלים ביום 26.6.11 בת""פ 9125-10-20, אני מאריך את תקופת המאסר על תנאי בשלוש שנים נוספות החל מיום מתן גזר דין זה.",גזירת העונש ההולם – סיכום
"ת""פ 53784-12-13","בנוסף לכך, אני מטיל על הנאשם מאסר על תנאי של שמונה חודשים אותן ירצה הנאשם אם יעבור על העבירות שבהן הורשע בתיק זה בתוך שלוש שנים מהיום.",גזירת העונש ההולם – סיכום
"ת""פ 53784-12-13",זכות ערעור לבית המשפט העליון בתוך 45 יום.,גזירת העונש ההולם – סיכום
"ת""פ 53784-12-13","ניתן היום, כ""ח אלול תשע""ד, 23 ספטמבר 2014, בהעדר הצדדים.",גזירת העונש ההולם – סיכום
"ת""פ 53784-12-13",משה דרורי 54678313-/,54678313 
"ת""פ 53784-12-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",נוסח מסמך זה כפוף לשינויי ניסוח ועריכה
