verdict,text,part
"תפ""ח 49989-02-13","תפ""ח 49989-02-13 מדינת ישראל נ' טאהא",בית המשפט המחוזי בחיפה
"תפ""ח 49989-02-13","חוק העונשין, תשל""ז-1977: סע'  77, 144 (א), (ב), 298",חקיקה שאוזכרה: 
"תפ""ח 49989-02-13","חוק הירושה, תשכ""ה-1965",חקיקה שאוזכרה: 
"תפ""ח 49989-02-13","הנאשם, מזהר טאהא, הורשע על פי הודאתו ביום 15.12.13 במסגרת הסדר טיעון בעבירות של הריגה לפי סעיף 298 לחוק העונשין התשל""ז-1977 (להלן: ""חוק העונשין"") ועבירות בנשק לפי סעיף 144 (א)+(ב) לחוק.",כללי
"תפ""ח 49989-02-13","על פי עובדות כתב האישום המתוקן, כשנה וחצי לפני האירועים נשוא כתב האישום, הנאשם היה מאורס לגב' שורוק מ'. בשלב מסויים בתקופת האירוסין החליטו שורוק והוריה, לבטל את אירוסיה לנאשם. הנאשם לא השלים עם ביטול האירוסין ואיים על שורוק מספר רב של פעמים שיפגע בה אם תימצא בקשר עם אחר.",כללי
"תפ""ח 49989-02-13",שורוק ביקשה מן הנאשם שיעזוב אותה ויתן לה להמשיך בחייה אך הוא המשיך להטרידה.,כללי
"תפ""ח 49989-02-13","כששה חודשים לפני האירוע נשוא כתב האישום, חבר אחר ניתק את קשריו עם שורוק בעקבות איומי הנאשם.",כללי
"תפ""ח 49989-02-13","בחודשים האחרונים עובר לאירוע נשוא כתב האישום, נמצאה שורוק בקשר רומנטי עם סובחי סוידאן (להלן: ""המנוח"") וכשבועיים עובר לאירוע נשוא כתב האישום, הגיע המנוח לבית הוריה לבקש את ידה.",כללי
"תפ""ח 49989-02-13",הנאשם שב ואיים על שורוק שהוא יפגע בכל מי שנמצא עמה בקשר. על אף האיום שורוק והמנוח  המשיכו בקשר.,כללי
"תפ""ח 49989-02-13","בתאריך 18.1.13 הגיע הנאשם חמוש באקדח סמוך למכולת של עימאד אבו עבד בעכו העתיקה, פגש במנוח, שלף את האקדח שהיה ברשותו וירה במנוח 8 כדורים – קליע אחד פגע במותן, אחד בבטן וששה קליעים בעכוז. הפגיעות מהירי גרמו למותו של המנוח.",כללי
"תפ""ח 49989-02-13",במסגרת הסדר הטיעון תוקנו חלק מעובדות כתב האישום המקורי.,הסדר הטיעון
"תפ""ח 49989-02-13","בעקבות כך, סעיף האישום של רצח בכוונה תחילה הומר לאישום בהריגה, והוסכם בין הצדדים על עונש של 13 שנות מאסר בפועל, מאסר על תנאי, ופיצוי למשפחת המנוח.",הסדר הטיעון
"תפ""ח 49989-02-13","לנאשם הרשעה קודמת אחת בת""פ 34516-03-11 בגין החזקת חלקי נשק ותחמושת, בגינה נגזר עליו ביום 21.2.12  מאסר מותנה של 3 חודשים שהוא בר הפעלה בתיק זה אולם, שני הצדדים עתרו להפעלתו באופן חופף למאסר שייגזר עליו בתיק זה, על פי ההסדר הטיעון. ",הסדר הטיעון
"תפ""ח 49989-02-13","הצדדים ביקשו לכבד את הסדר הטיעון, הדגישו כי קשיים ראיתיים הובילו אותם לכריתת ההסדר וטענו כי העונש המוסכם משקלל את חומרת המעשה, מסוכנותו של הנאשם והקושי הראייתי הנטען. המאשימה הפנתה לפסקי דין בהם נפסקו עונשים שנעו בין 12 ל- 13 שנות מאסר בפועל, בגין עבירת הריגה ועבירות נלוות, והסניגור איזכר מקרים בהם הוטלו עונשי מאסר שבין 4 ל- 13 שנות מאסר.",הסדר הטיעון
"תפ""ח 49989-02-13","לאחר ששמענו את טענות הצדדים, הגענו למסקנה כי ראוי לכבד את הסדר הטיעון אליו הגיעו הצדדים.",הסדר הטיעון
"תפ""ח 49989-02-13","בהתחשב בנתונים שהוצגו: חומרת המעשים (לאחר תיקון כתב האישום) ומסוכנותו של הנאשם מול הקשיים הראייתיים עליהם הצביעו הצדדים, מדובר בהסדר סביר העולה בקנה אחד עם האינטרס הציבורי. על אף שהעונש המוסכם נוטה במידה מסויימת לקולא, בהתחשב בתיאור נסיבות האירוע בכתב האישום המתוקן, אין הוא חורג מטווח הענישה הנוהג (ראו: תפ""ח 506622-12-10 מדינת ישראל נ' עבד אל כרים ג'הלין (12.9.2011) בו נגזרו 13 שנות מאסר בגין עבירת הריגה, פציעה בנסיבות מחמירות ונשיאת נשק; בת""פ 15771-02-13 מדינת ישראל נ' מוחמד מגנדף (13.11.2013) – בו נגזרו 12 שנות מאסר בפועל בגין הריגה, חבלה בכוונה מחמירה ועבירות נשק). יתר על כן, ההסדר אינו חורג ממתחם הענישה ההולם הנמצא בין 12 ל- 18 שנות מאסר. אנו מקבלים את ההסדר גם בהתחשב במדיניות השיפוטית ביחס להסדרי טיעון על פי ""הלכת האיזון"" כפי שפורט בע""פ 1958/98 פלוני נ' מדינת ישראל (2002). לעניין הקורלציה בין מתחם הענישה ההולם על פי תיקון 113 לחוק בעבירת ההריגה לבין עונשים הנקבעים במסגרת הסדרי טיעון ראו נימוקי הרכב זה בתפ""ח 49842-03-13 מדינת ישראל נ' אבו שנדי ואח' (28.1.2014), שם גם ציינו שמדובר בשני מתחמים שונים שלא תמיד הינם זהים.  ",הסדר הטיעון
"תפ""ח 49989-02-13",הרכיב העונשי היחיד עליו חלוקים הצדדים הוא גובה הפיצוי שיש לפסוק למשפחת המנוח.,רכיב הפיצוי
"תפ""ח 49989-02-13","לטענת ב""כ המאשימה, המנוח היה בן 40 במותו, טרם נישא וטרם נולדו לו ילדים. נטען כי אלמלא נהרג, היה ככל הנראה מתחתן, מביא ילדים לעולם ומביא אושר ושמחה למשפחה. מותו בטרם עת גרם, על כן, צער רב וכאב גדול למשפחתו ועם כאב זה יאלצו להתמודד כל חייהם. כמו כן, נטען כי אילו היה המנוח נשאר בחיים הוא היה מתפרנס ותורם לפרנסת המשפחה.",רכיב הפיצוי
"תפ""ח 49989-02-13","מתצהירה של אחות המנוח נג'וד סוידאן, עולה כי מותו הטראומתי של המנוח השאיר עליה ועל בני המשפחה חותם, והרס את חייהם. נטען כי הנאשם גרם לנזק נפשי ולסבל מתמשך לאחותו של המנוח ולבני משפחה נוספים ועל כן נתבקשנו להטיל פיצוי משמעותי לחובת הנאשם, שיועבר למשפחת המנוח.",רכיב הפיצוי
"תפ""ח 49989-02-13","ב""כ הנאשם טען שהמנוח לא תמך במהלך חייו באדם כלשהו, לרבות בני משפחתו. נטען עוד כי המנוח לא התגורר עם בני משפחתו ונהג ללון אצל חברים. בנוסף, נטען שלא הוגש לתיק בית המשפט צו ירושה לעזבון המנוח או צו קיום צוואה.",רכיב הפיצוי
"תפ""ח 49989-02-13","לדעת הסניגור, נהוג להטיל פיצוי בסכומים שונים במקרים של אבדן חיים, אולם במקרה דנן אין הצדקה להטיל פיצוי כלשהו, שכן למשפחת הקרבן עומדת הזכות להגיש תביעה אזרחית נגד הנאשם.",רכיב הפיצוי
"תפ""ח 49989-02-13",כמו כן נטען שבמגזר הערבי נהוג לערוך סולחה בין משפחת הקרבן לבין מי שפגע בו ובמסגרתה ייפסקו פיצויים למשפחת המנוח.,רכיב הפיצוי
"תפ""ח 49989-02-13","לחלופין, הפנה הסניגור למקרים בהם נפסקו פיצויים בסכומים שבין 30,000 ₪ – 40,000 ₪ וטען שיש להסתפק בפיצוי שלא יחרוג מהסך של 30,000 ₪.",רכיב הפיצוי
"תפ""ח 49989-02-13","בשם משפחת הקרבן, ובעיקר בשם אחות המנוח, הוגש טיעון על ידי עו""ד אילן עבאס. לטענתו, בני משפחת המנוח מתקשים לעכל את האבידה. נטען שמעשי הנאשם גרמו לאחותו של המנוח, גב' נג'וד סוידאן, נזקים רבים וכך גם לאחיו, מר אדהם סוידאן. נטען כי בעקבות המקרה האחות סובלת מקשיי הסתגלות, מקשיי ריכוז, מתח ולחץ רב ואף מטופלת נפשית, ובשל כך אינה עובדת.",רכיב הפיצוי
"תפ""ח 49989-02-13","נטען שמדובר באחים שגדלו יחד בנסיבות בהן  אמם נפטרה ואביהם התכחש אליהם, ואפילו כיום לא מתעניין בבנו שנרצח, כך שהקשר ביניהם כאחים היה מאוד משמעותי.",רכיב הפיצוי
"תפ""ח 49989-02-13","לדעת ב""כ משפחת הקורבן, סעיף 77 לחוק העונשין, מתיר פסיקת סכום שלא יעלה על 258,000 ₪ כפיצוי על נזק או סבל שנגרם כתוצאה מביצוע עבירה.",רכיב הפיצוי
"תפ""ח 49989-02-13","ב""כ משפחת הקורבן סבור כי על עבריינים דוגמת הנאשם לדעת שהם צפויים לא רק לעונש אלא גם לפסיקת פיצויים לקורבן העבירה. עו""ד עבאס הוסיף כי אמנם בית המשפט דחה בקשה לעריכת תסקיר קרבן מטעם שירות המבחן לצורך הערכת הנזקים ושקילת אפשרויות הטיפול במשפחת המנוח, אך בפני בית המשפט מונח תצהירה של האחות, אליו צורף מסמך רפואי המלמד על נזקיה בעקבות האירוע.",רכיב הפיצוי
"תפ""ח 49989-02-13","כן צורף מכתבה של מנהלת המרכז לסיוע למשפחות עבירות המתה בחיפה, המאשר שהאחות סובלת ממצב נפשי קשה בעקבות האירוע ואף מסתגרת לרוב בביתה וזקוקה לסיוע רב מהסובבים אותה.",רכיב הפיצוי
"תפ""ח 49989-02-13","לדעת ב""כ משפחת הקורבן, אחת ממטרות הפיצוי הפלילי הינה מתן סעד מיידי לנפגע העבירה ועל כן ביקש להטיל על הנאשם את הפיצוי המקסימלי ללא התחשבות ביכולתו הכלכלית ואיזכר פסיקה התומכת לדעתו בעמדה זו. יצויין שהצדדים האחרים לא ביקשו להגיש ראיות לעניין הפיצוי ולא התנגדו להגשת המסמכים הנזכרים לעיל.",רכיב הפיצוי
"תפ""ח 49989-02-13","הסניגור ביקש להסתמך על עמדת ב""כ המשפחה לפיה אבי המשפחה מתכחש לכל ילדיו ואינו בקשר איתם. ביחס לאחות נטען שהיא נשואה בשנית, מגדלת ילדים, בעלה מפרנס אותה ומעולם לא היתה נתמכת בכל צורה שהיא על ידי המנוח. נטען שהמנוח עצמו השתחרר ממאסר ממושך לפני כשנה בלבד ומצבה הנפשי של אחותו אינו תולדה של הריגת אחיה, אלא הינו תולדה של רצח בנה כפי שהדבר משתקף היטב ממכתבה של גב' דרגן, מנהלת המרכז לסיוע למשפחות. נטען שעל פי חוק הירושה ובנסיבות המקרה, יורשו של המנוח הינו אביו וכיוון שאביו לא תמך בו, אין מקום לפסוק לטובתו פיצוי.",רכיב הפיצוי
"תפ""ח 49989-02-13","סעיף 77 לחוק העונשין מסמיך את בית המשפט לחייב נאשם שהורשע בתשלום פיצוי לאדם שניזוק על ידי העבירה, כאשר המונח 'אדם שניזוק' הוגדר בצורה רחבה בפסיקה ואינו מוגבל ליורשים על פי חוק הירושה. (ראו: ע""פ 178/65 חיים אושה נ' היועץ המשפטי לממשלה (1965)). גובה הפיצוי אמור להיקבע לפי ערך הנזק או הסבל שנגרמו, אולם פסיקת פיצוי מותנית בהוכחת נזק, מהותו והיקפו, לפחות באופן כללי. (ראו י' קדמי, סדר הדין בפלילים, חלק שני מהד' מעודכנת, (תשס""ט-2009) 1760). ככלל, החוק קובע פיצוי מירבי בסכום נמוך יחסית שאינו תמיד ממצה, בייחוד כשמדובר במקרים של עבירות חמורות, ומבטא את רצון המחוקק להעניק פיצוי כלשהו ובה בעת להימנע מהפיכת ההליך הפלילי לזירת התגוששות שמקומה במשפט האזרחי (קדמי, בעמ' 1763).",דיון
"תפ""ח 49989-02-13","במקרה דנן אביו של המנוח לא הוכיח נזק שניתן לכמתו בהליך שבפנינו; היפוכו של דבר, מן הראיות המעטות שהוגשו עולה כי הוא לא היה כלל בקשר עם ילדיו.",דיון
"תפ""ח 49989-02-13","אחותו של המנוח לעומת זאת, הגישה תצהיר שהאמור בו, בכל הקשור לנזקים נפשיים כתוצאה ממות אחיה, לא נסתר. לטענותיה נמצא גיבוי מסוים במכתבה של הגב' דרגן, מנהלת מרכז הסיוע, ממנו עולה כי עיקר הנזק הנפשי אכן נגרם עוד קודם למות המנוח כתוצאה מרצח בנה, ומות המנוח החזיר אותה לטרגדיה הקודמת. לא הוגשו ראיות היכולות לבסס נזקים נוספים מעבר לנזק נפשי. ביחס ליתר אחיו של המנוח לא הוגשו ראיות כלשהן אשר מצביעות על קיומו של נזק מוכח בהליך זה.",דיון
"תפ""ח 49989-02-13","על סמך האמור לעיל, הננו קובעים כי על הנאשם לשלם פיצוי לאחותו של המנוח בסך של 60,000 ₪. אין באמור כדי להביע כל עמדה ביחס לתביעה של בני המשפחה, לרבות אביו, במישור האזרחי, אם תוגש תביעה כזאת.",דיון
"תפ""ח 49989-02-13","לאור כל האמור, אנו גוזרים על הנאשם את העונשים הבאים:",סיכום
"תפ""ח 49989-02-13",13 שנות מאסר בפועל. מתקופה זו יש לנכות את תקופת המעצר מיום 24.1.13 ועד היום.,סיכום
"תפ""ח 49989-02-13",אנו מורים על הפעלת המאסר על תנאי של 3 חודשים מתיק פלילי 34516-03-11. מאסר זה ירוצה בחופף לתקופת המאסר שנגזרה על הנאשם בתיק זה.,סיכום
"תפ""ח 49989-02-13","שנתיים מאסר על תנאי לבל יעבור משך 3 שנים מיום שחרורו, עבירת אלימות או נשק מסוג פשע.",סיכום
"תפ""ח 49989-02-13","12 חודשי מאסר על תנאי לבל יעבור במשך 3 שנים מיום שחרורו, עבירות בנשק  או עבירות אלימות, מסוג עוון.",סיכום
"תפ""ח 49989-02-13","אנו מחייבים את הנאשם לשלם לגב' נג'וד סוידאן, ת""ז 026417618,  פיצויים בסך 60,000, וזאת באמצעות הפקדת סכום זה בקופת בית המשפט עד ליום 31.12.14 (ב""כ המאשימה ימציא למזכירות את פרטי חשבונה של האחות, אליו ניתן להעביר את סכום הפיצויים).",סיכום
"תפ""ח 49989-02-13",הודעה זכות ערעור לבית המשפט העליון תוך 45 יום מהיום.,סיכום
"תפ""ח 49989-02-13","5129371ניתן היום,  י""ב אדר תשע""ד, 12 פברואר 2014, בנוכחות הנאשם וב""כ הצדדים.",סיכום
"תפ""ח 49989-02-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"תפ""ח 49989-02-13",גלעד 54678313-/,54678313
