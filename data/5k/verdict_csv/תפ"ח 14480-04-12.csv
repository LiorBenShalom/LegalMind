verdict,text,part
"תפ""ח 14480-04-12","תפ""ח 14480-04-12 מדינת ישראל נ' בדראן(עציר) ואח'",בית המשפט המחוזי בחיפה
"תפ""ח 14480-04-12","חוק העונשין, תשל""ז-1977: סע'  29, 31, 144(א), (ב), 298, 499(א)(1)",חקיקה שאוזכרה: 
"תפ""ח 14480-04-12","לקראת סיום פרשת התביעה, הגיעו הצדדים להסדר טיעון שלפיו יחזרו בהם הנאשמים מכפירתם ויודו בעובדות כתב האישום המתוקן (להלן: ""כתב האישום"").",כללי:
"תפ""ח 14480-04-12",לאחר שהנאשמים הודו בעובדות כתב האישום המתוקן הם הורשעו בעבירות כדלקמן:,כללי:
"תפ""ח 14480-04-12","נאשם 1 הורשע בעבירה לפי סעיף 298 יחד עם סעיף 29 לחוק העונשין, התשל""ז-1977 (להלן: ""החוק""), בעבירה לפי סעיף 499(א)(1) יחד עם סעיף 29 לחוק, בעבירה לפי סעיף 144(א) ו-(ב) יחד עם סעיף 29 לחוק וכן בעבירה לפי סעיף 144(א) לחוק, דהיינו עבירה של הריגה, עבירה של קשירת קשר לביצוע פשע ועבירות בנשק.",כללי:
"תפ""ח 14480-04-12","נאשם 2 הורשע בעבירה לפי סעיף 298 יחד עם סעיף 31 לחוק, בעבירה לפי סעיף 499(א)(1) יחד עם סעיף 29 לחוק, בעבירה לפי סעיף 144(א) ו-(ב) יחד עם סעיף 29 לחוק וכן בעבירה לפי סעיף 144(א) לחוק, כלומר עבירה של סיוע להריגה, עבירה של קשירת קשר לביצוע פשע ועבירות בנשק.",כללי:
"תפ""ח 14480-04-12","הסדר הטיעון כלל מסגרת עונשית, ולפיה יתבקש בית-המשפט לגזור על נאשם 1 תשע עשרה שנות מאסר בפועל ועל נאשם 2 אחת עשרה שנות מאסר בפועל; כמו כן, סוכם כי יוטל על הנאשמים עונש מאסר מותנה לשיקול דעת בית-המשפט.",כללי:
"תפ""ח 14480-04-12","המאשימה הודיעה, כי הסדר הטיעון נערך בידיעת משפחת המנוח ובהסכמתה.",כללי:
"תפ""ח 14480-04-12","כרקע לעובדות כתב האישום צוין, כי הנאשמים הם חברים וכי נאשם 1 הוא קרוב משפחה של נאסר בדראן (להלן: ""המנוח"").",עובדות כתב האישום:
"תפ""ח 14480-04-12","בתאריך 17.11.2011, או בסמוך לכך במועד שאינו ידוע למאשימה, קשרו הנאשמים קשר לפגוע במנוח, על רקע חשדו של נאשם 1 כי המנוח מצוי בקשר עם דודתו.",עובדות כתב האישום:
"תפ""ח 14480-04-12","במהלך אותו יום, בשעות הצהריים, פנה נאשם 2 לחברו, עבד אל סאלם נאסר (להלן: ""עבד""), וביקש ממנו להשיג לו אקדח. סמוך לאחר מכן מסר עבד אקדח לנאשמים.",עובדות כתב האישום:
"תפ""ח 14480-04-12","הנאשמים, שהבחינו במנוח בסמוך לבית הקפה של עלי חוסין (להלן: ""בית הקפה"") בכפר בענה, פנו לחברם, נביל מוסא (להלן: ""נביל""), וביקשו ממנו שיסיע אותם ברכבו אל בית הקפה. משנענה נביל לבקשתם, הגיעו הנאשמים לביתו כשהם מצוידים באקדח שקיבלו מעבד ובאקדח נוסף, ולאחר מכן נסעו השלושה אל עבר בית הקפה.",עובדות כתב האישום:
"תפ""ח 14480-04-12","בהגיעם לבית הקפה, בשעה 17:50, או בסמוך לכך, ביקשו הנאשמים מנביל שיעצור את הרכב וימתין להם במקום. הנאשמים ירדו מהרכב והתקדמו אל עבר בית הקפה, כאשר הם רעולי פנים והאקדחים ברשותם.",עובדות כתב האישום:
"תפ""ח 14480-04-12","הנאשמים התקרבו אל עבר המנוח שעבר סמוך לרכבו ליד בית הקפה. נאשם 1 ירה לעברו מספר יריות ופגע בו, בעוד הנאשם 2 מסייע לו בכך שאבטח אותו, בעודו עומד בסמוך אליו ואל המנוח כשבידו אקדח. הקליעים שירה נאשם 1 לעבר המנוח, ארבעה במספר, פגעו במנוח וגרמו למותו.",עובדות כתב האישום:
"תפ""ח 14480-04-12","לאחר הירי, נכנסו הנאשמים לרכבו של נביל וזה האחרון מילט אותם מן המקום. לאחר מכן, החזירו הנאשם 2 ונביל לעבד את האקדח אותו קיבלו הנאשמים ממנו, ובשלב מאוחר יותר קנה נאשם 2 את אותו האקדח.",עובדות כתב האישום:
"תפ""ח 14480-04-12",לאור גילו של נאשם 1 הורינו על הכנת תסקיר בעניינו בלבד.,תסקיר קצין מבחן לנאשם 1:
"תפ""ח 14480-04-12","בתסקיר מיום 09.12.2013, סקרה קצינת המבחן למבוגרים, גברת מיקה אריאל, את מכלול נסיבותיו האישיות והמשפחתיות של הנאשם, ובכלל זה את היותו כיום בן 22, שירותו בצה""ל כשנתיים וחצי בתור לוחם ביחידת גששים, על אף שלא מחויב היה לעשות כן, וזוהי מעורבותו הראשונה בפלילים.",תסקיר קצין מבחן לנאשם 1:
"תפ""ח 14480-04-12","בהתייחס לשירותו בצה""ל צוין, כי משפחתו התנגדה לגיוסו ולאחר שעשה כן נותק הקשר עימה, ובחלק משירותו הצבאי הוכר כחייל בודד וקיבל סיוע סוציאלי מצה""ל.",תסקיר קצין מבחן לנאשם 1:
"תפ""ח 14480-04-12",בפני קצינת המבחן נטל הנאשם אחריות לביצוע העבירה והביע חרטה על מעשיו.,תסקיר קצין מבחן לנאשם 1:
"תפ""ח 14480-04-12","הנאשם הדגיש, כי לא תכנן ליטול את חיי המנוח אלא רק להרתיעו, אולם משראה את המנוח התקשה לשלוט בדחפיו וברצונו לפגוע במנוח, ולכן פעל כמתואר בכתב האישום.",תסקיר קצין מבחן לנאשם 1:
"תפ""ח 14480-04-12","קצינת המבחן ציינה בהתייחס לעבירה שביצע נאשם זה, כי ניכר שפעל באופן אימפולסיבי בלא הפעלת שיקול דעת, מתוך חוויות השפלה וכעס.",תסקיר קצין מבחן לנאשם 1:
"תפ""ח 14480-04-12","בפתח דבריו, ביקש ב""כ המאשימה לכבד את הסדר הטיעון, תוך שהפנה תחילה לעובדה כי בית-המשפט נחשף למרבית פרשת ראיות המאשימה, ומשכך נחשף לקשיים הראייתיים המהווים בסופו של דבר את הרקע להגעה להסדר טיעון ולשינוי שבוצע בכתב האישום המקורי ולעבירות שבהן הורשעו הנאשמים.",טיעונים לעונש:
"תפ""ח 14480-04-12","לשיטת ב""כ המאשימה, העונשים עליהם הסכימו הצדדים, נמצאים ברף העליון של העבירות המיוחסות לנאשמים ותואמים את הענישה שבפסיקה, את חומרת המעשים ואת הסלידה מפתרון סכסוכים באמצעות אלימות.",טיעונים לעונש:
"תפ""ח 14480-04-12","בנוסף לאמור לעיל, הדגיש את עובדת העדר עבר פלילי לנאשמים.",טיעונים לעונש:
"תפ""ח 14480-04-12","ב""כ המאשימה ביקש לפסוק פיצוי כספי לעיזבון המנוח.",טיעונים לעונש:
"תפ""ח 14480-04-12","מנגד, באי כח הנאשמים טענו כל אשר יכלו לזכות הנאשמים, תוך שב""כ הנאשם 1 הצטרף לעמדת ב""כ המאשימה, וביקש לאמץ את הסדר הטיעון, בציינו כי הסדר הטיעון הושג לאחר משא ומתן ארוך וממושך ולאחר שהמאשימה בחנה את מכלול ההיבטים המצדיקים את ההסדר, ובכלל זה את הבעייתיות בתשתית הראייתית שהונחה לפתחו של בית המשפט.",טיעונים לעונש:
"תפ""ח 14480-04-12","כמו כן, הפנה ב""כ נאשם 1 לאמור בתסקיר שירות המבחן, ובכלל זה לנטילת האחריות על-ידי נאשם 1 ולכך שבסיכומו של דבר הומלץ על קבלת הסדר הטיעון.",טיעונים לעונש:
"תפ""ח 14480-04-12","באשר לפיצוי, טען ב""כ נאשם 1 כי הסדר הטיעון ""שותק"" מבחינת רכיב הפיצוי הכספי, ומשכך, לשיטתו הטלת פיצוי משמעותה חריגה מהסדר הטיעון.",טיעונים לעונש:
"תפ""ח 14480-04-12","ב""כ נאשם 2 בטיעוניה לעונש, ביקשה אף היא לאמץ את הסדר הטיעון תוך שציינה את השינויים המשמעותיים שנעשו בכתב האישום, ועל כך, כי ניהול המשפט עד לשלב ההגעה להסדר היה חיוני מאוד לצורך ההגעה להסדר.",טיעונים לעונש:
"תפ""ח 14480-04-12","עם זאת, הוסיפה, כי נחסך זמן שיפוטי יקר שכן פרשת ההגנה טרם החלה.",טיעונים לעונש:
"תפ""ח 14480-04-12","בהתייחס למרשה טענה כי הלה בחור צעיר, ללא עבר פלילי, אשר נטל אחריות מלאה על מעשיו.",טיעונים לעונש:
"תפ""ח 14480-04-12","באשר לרכיב הפיצוי, הצטרפה באת כח הנאשם 2 לעמדת ב""כ נאשם 1, והוסיפה כי משפחתו מצויה בהליכי ""סולחה"" עם משפחת המנוח, והיא משוכנעת שהם יגיעו להסכם בעניין זה.",טיעונים לעונש:
"תפ""ח 14480-04-12","כמו כן, הגישה ב""כ נאשם 2 תדפיסי מצב חשבון בנק של אחיו ואביו של הנאשם (ס/1), וטענה כי מצבה הכלכלי של המשפחה קשה.",טיעונים לעונש:
"תפ""ח 14480-04-12","בסיכומו של דבר, ביקשה ב""כ נאשם 2 לאמץ את הסדר הטיעון.",טיעונים לעונש:
"תפ""ח 14480-04-12",הנאשמים בפנותם לבית המשפט הביעו חרטה ונטלו אחריות מלאה על מעשיהם.,טיעונים לעונש:
"תפ""ח 14480-04-12","""אני מודה במה שעשיתי, ולוקח אחריות על כל דבר"".",הנאשם 2:
"תפ""ח 14480-04-12","בטרם הגעת הצדדים להסדר טיעון, הונחו בפנינו מרבית ראיות המאשימה, ומשכך נחשפנו למכלול הקשיים הראייתים אשר בבסיס ההגעה להסדר הטיעון שבמסגרתו תוקן כתב האישום ושונו הוראות החיקוק בהתאם לכך.",דיון:
"תפ""ח 14480-04-12","בנסיבות אלה, אנו סבורים כי נכון עשה ב""כ המאשימה בהגיעו להסדר ובהגשת כתב האישום המתוקן.",דיון:
"תפ""ח 14480-04-12","לפנינו, כאמור, הסדר טיעון שכלל גם הסכמה לעניין העונש. ואולם, למרות קיומו של הסדר הטיעון ועל אף שיש להביאו בחשבון ולהעניק לו משקל רב בעת גזירת העונש, חייב בית-המשפט לבחון את כלל השיקולים הרלוונטיים לעונש ואל לו לקבל את הסדר הטיעון מבלי לבוחנו היטב. ראויים לאזכור בהקשר זה דבריה של כב' השופטת ביניש (כתוארה אז) בע""פ 1958/98:",דיון:
"תפ""ח 14480-04-12","בעת בחינת הסדר הטיעון על בית-המשפט לבחון את מידת העונש המוצע בשים לב לסוג העבירה, לחומרתה ולנסיבות ביצועה. כמו כן, יבחן בית-המשפט את הנסיבות האישיות של הנאשם, את שיקולי מדיניות הענישה הראויה, את שיקוליה הפרטניים של התביעה, לרבות הקשיים הצפויים בניהול המשפט, ואת כל יתר השיקולים הרלוונטיים.",דיון:
"תפ""ח 14480-04-12","כפי שעולה מעובדות כתב האישום, נאשם 1 נטל את חייו של המנוח בשל חשדו כי האחרון מצוי בקשר עם דודתו, בעוד נאשם 2 סייע לו בכך.",דיון:
"תפ""ח 14480-04-12","על החומרה שיש לראות במעשי אלימות שבמהלכם קופדו חיי אדם עמדו בתי המשפט לא אחת, תוך הדגשת קדושת החיים כערך עליון.",דיון:
"תפ""ח 14480-04-12","למרבה הצער, בעת האחרונה רבו המקרים שבהם בקלות יתרה ובלתי נסבלת נעשה שימוש בנשק חם לצורך פתרון סכסוכים, או מעשי נקמנות לשמן.",דיון:
"תפ""ח 14480-04-12","חומרתן של העבירות שבהן הורשעו הנאשמים, שעניינן כאמור קיפוח חייו של אדם, דורשת שהענישה תמצא ביטוייה במפורש בבחינת סלידתה העמוקה של החברה מנטילת חיים של אחר, תוך מתן משקל רב למסר הרתעתי הן כלפי הנאשמים והן כלפי אחרים העלולים להתפתות למעשים בלתי נסבלים כאלה.",דיון:
"תפ""ח 14480-04-12","יפים לעניין זה דבריה של כב' השופטת שטרסבורג-כהן בע""פ 7147/96: ",דיון:
"תפ""ח 14480-04-12","באשר לנאשמים שבפנינו, לא נעלמו מעיננו מכלול השיקולים לקולא בעניינם, ובכלל זה הודאתם והבעת החרטה, כמו גם עריכת הסדר טיעון זה על דעת משפחת המנוח והסכמתה לו.",דיון:
"תפ""ח 14480-04-12","יש להוסיף על כך את העובדה כי נחשפנו, כאמור, במהלך שמיעת הראיות לחלק נכבד מראיות המאשימה ולקשיים הראייתיים שהוו את הרקע להסדר הטיעון, ובכלל זה המרת עבירת הרצח לעבירות של הריגה ולסיוע להריגה.",דיון:
"תפ""ח 14480-04-12","בנסיבות העניין אנו סבורים, כי ההסדר שהונח בפנינו, ובכלל זה מסגרת הענישה, תואם את העקרונות המנחים שהונחו בפרשת פלוני באשר לכיבודם של הסדרי טיעון, והוא מאזן כראוי בין מכלול השיקולים לחומרה ובין מכלול השיקולים לקולא.",דיון:
"תפ""ח 14480-04-12","לאחר ששקלנו את מכלול השיקולים הרלוונטיים כפי שפורטו לעיל, אנו גוזרים על הנאשמים את העונשים כדלקמן:",דיון:
"תפ""ח 14480-04-12",19 שנות מאסר בפועל.,על נאשם 1:
"תפ""ח 14480-04-12",24 חודשי מאסר על תנאי למשך 3 שנים לבל יעבור עבירה של אלימות מסוג פשע.,על נאשם 1:
"תפ""ח 14480-04-12",11 שנות מאסר בפועל.,על נאשם 2:
"תפ""ח 14480-04-12",18 חודשי מאסר על תנאי למשך 3 שנים לבל יעבור עבירה של אלימות מסוג פשע.,על נאשם 2:
"תפ""ח 14480-04-12","לצורך מניין תקופות המאסר, תימנה תקופת שהותו של נאשם 1 במעצר מיום 15.03.2012 ותקופת שהייתו של נאשם 2 במעצר מיום 20.03.2012.",על נאשם 2:
"תפ""ח 14480-04-12","באשר לפיצוי הכספי לעיזבון המנוח, איננו מקבלים את עמדת ב""כ הנאשם 1, אך יחד עם זאת סברנו כי בנסיבות העניין  יהא זה נכון להימנע מפיצוי כספי מינימאלי, כפי שנתבקשנו ולהותיר זאת להליך אזרחי או לכל הליך אחר בין משפחת הקרבן לנאשמים – אשר יתן ביטוי הולם יותר לפיצוי כספי נכון וראוי.",על נאשם 2:
"תפ""ח 14480-04-12","אנו מפנים את תשומת לב שירות בתי הסוהר, לאמור בתסקיר שירות המבחן בעניינו של הנאשם 1 בדבר שקילת אפשרות שילובו בהליך טיפולי ממושך במסגרתו יבחנו המניעים שהובילו אותו לביצוע העבירה.",על נאשם 2:
"תפ""ח 14480-04-12","ניתן היום,  18 דצמבר 2013, במעמד באי כח הצדדים והנאשמים.",זכות ערעור לבית המשפט העליון תוך 45 יום מהיום.
"תפ""ח 14480-04-12",נוסח מסמך זה כפוף לשינויי ניסוח ועריכה,יוסף אלרון 54678313
"תפ""ח 14480-04-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",יוסף אלרון 54678313
