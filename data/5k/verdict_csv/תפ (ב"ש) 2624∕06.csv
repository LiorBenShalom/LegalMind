verdict,text,part
"תפ (ב""ש) 2624∕06","הנאשם הורשע עפ""י הודאתו בעובדות כתב האישום המתוקן במסגרת הסדר טיעון, בעבירות של החזקת נשק שלא כדין – עבירה לפי סעיף 144 (א) לחוק העונשין, מעשה רשלנות בכלי יריה – עבירה לפי סעיף 338 (5) לחוק העונשין.",גזר דין
"תפ (ב""ש) 2624∕06","מעובדות כתב האישום המתוקן מיוחס לנאשם כי בתאריך 24.5.06, במהלך קטטה המונית בשכונה 17 ברהט, ירה הנאשם באקדח באוויר. במעשה המתואר נהג הנאשם בדרך נמהרת ורשלנית.",גזר דין
"תפ (ב""ש) 2624∕06","בעניינו של הנאשם הוגש תסקיר ממנו עולה כי הנאשם בן 24, נשוי ואב לשני ילדים, עובד בתחום החקלאות.",גזר דין
"תפ (ב""ש) 2624∕06","השירות מציין כי התרשם מאדם ללא מאפיינים אלימים בהתנהגותו וכן סבורים שהנאשם רואה בחוק ובגורמי החוק גורמי סמכות וגבולות ברורים להתנהגותו. לאור זאת, התרשם השירות כי לתקופת שהותו במעצר, למעצר הבית ולהליכים המשפטיים, השפעה מרתיעה המחדדת גבולות עבורו.",גזר דין
"תפ (ב""ש) 2624∕06","באשר לנסיבות ביצוע העבירות, מסר הנאשם בפני השירות כי כאשר הגיע למקום האירוע, הבחין בקטטה בה מעורבים בני משפחתו וכאשר ראה את אחיו שרועים על הרצפה ורבים אחרים עם אלות מכים בהם, ניגש לאחד מבני משפחתו שהחזיק אקדח וירה באוויר כדי להרחיק את האחרים מאחיו. עוד לדבריו, כי באותם רגעים היה נסער ביותר מהמראה שראה ופעל מבלי להפעיל שיקול דעת, וזאת באופן שאינו מאפיין אותו לדבריו.",גזר דין
"תפ (ב""ש) 2624∕06","עוד לדבריו בפני השירות, כיום הוא מבין כי בטרם הגיע למקום, היה עליו להתקשר למשטרה ולתת לה את האפשרות לטפל במצב שנוצר.",גזר דין
"תפ (ב""ש) 2624∕06","השירות סבור כי מעשה הנאשם משקף תגובה אימפוליסיבית שהיא תוצאה של סערת רגשות בה היה נתון הנאשם באותם רגעים לנוכח המראה שראה כאשר הגיע למקום. עוד סבור השירות, כי המעשה משקף את תחושת השייכות והמחוייבות של הנאשם ביחס למשפחתו והצורך שלו לפעול באותם רגעים, מבלי שהפעיל שיקול דעת תקין, בכדי לסייע למשפחתו.",גזר דין
"תפ (ב""ש) 2624∕06","השירות סבור כי עונש מוחשי, חינוכי והרתעתי של הטלת צו שירות לתועלת הציבור, יש בו כדי לחדד את המחירים להתנהגות דומה וכדי לבטא את תחושות החרטה שמבטא ביחס למעשיו, ועל כן ממליץ השירות להשית על הנאשם של""צ בהיקף 220 שעות.",גזר דין
"תפ (ב""ש) 2624∕06","ב""כ המאשימה במסגרת טיעוניה לעונש, עתרה להשית על הנאשם מאסר בפועל ומאסר על תנאי, וזאת בהתחשב בחומרת המעשים, לרבות האינטרס הציבורי המחייב הטלת ענישה מחמירה ולעניין זה הפנתה לפסיקה התומכת בגישתה.",גזר דין
"תפ (ב""ש) 2624∕06","מנגד, ב""כ הנאשם עתר לאמץ את המלצות שירות המבחן, בהתחשב בנימוקים שפורטו בתסקיר, נסיבותיו האישיות והמשפחתיות, הרקע להתרחשות המעשה כמתואר בתסקיר, תיקון כתב האישום, הודאת הנאשם שחסכה זמן שיפוטי, גילו הצעיר של הנאשם, העדר עבר פלילי, חלוף 3 שנים מיום ביצוע העבירות וללא הסתבכות נוספת עם רשויות החוק, מנהל אורח חיים נורמטיבי, כיום יותר בוגר, נשוי ואב לשתי בנות.",גזר דין
"תפ (ב""ש) 2624∕06",הנאשם הביע בפניי חרטה כנה על התנהגותו וביקש להתחשב בנסיבותיו.,גזר דין
"תפ (ב""ש) 2624∕06","אין מחלוקת כי בעבירות של החזקת נשק ללא רשות כדין, יש מקום להטלת עונשי מאסר לריצוי בפועל, גם על מי שזו עבירתו הראשונה (רע""פ 2718/04, פואד אבו דאחל נ' מדינת ישראל), הואיל ויש לתת משקל נכבד ביותר לאינטרס הציבורי ולאינטרס ההרתעתי על פני נסיבותיו של העבריין.",גזר דין
"תפ (ב""ש) 2624∕06","יחד עם זאת, עיקרון הענישה האינדיבידואלית, הינו בעל משקל של ממש כפי שציין כבוד השופט (כתוארו אז) מ.אלון בע""פ 291/81, פלוני נ' מדינת ישראל:",גזר דין
"תפ (ב""ש) 2624∕06","בנסיבות שהובאו בפניי כמפורט בטיעוני ב""כ הנאשם לעיל, שוכנעתי שיש לאמץ את המלצת שירות המבחן, דהיינו, להשית על הנאשם עונש מוחשי, חינוכי והרתעתי באמצעות צו שירות לתועלת הציבור על פני ענישה מאחורי סורג ובריח, וזאת בעיקר בהתחשב בנסיבות והרקע להתרחשות המעשה בו הורשע הנאשם, כמפורט לעיל וכן גילו הצעיר, עברו הנקי, חלוף הזמן מיום ביצוע העבירות (3 שנים) ללא הסתבכות נוספת עם רשויות החוק, הודאתו שחסכה זמן שיפוטי יקר, החרטה הכנה שהביע בפניי ובפני שירות המבחן.",גזר דין
"תפ (ב""ש) 2624∕06","מכל האמור לעיל, הנני דן את הנאשם לעונשים הבאים:",גזר דין
"תפ (ב""ש) 2624∕06","הנאשם יבצע של""צ בהיקף 220 שעות בהתאם לתוכנית שגובשה על ידי שירות המבחן.",גזר דין
"תפ (ב""ש) 2624∕06","4 חודשי מאסר על תנאי, למשך 3 שנים מהיום, שלא יעבור עבירה בה הורשע.",גזר דין
"תפ (ב""ש) 2624∕06","קנס בסך 1,000 ₪ או 10 ימי מאסר תמורתו. הקנס ישולם עד ליום 1.9.09.",גזר דין
"תפ (ב""ש) 2624∕06","הנאשם הוזהר בדבר משמעות הפרת צו השל""צ. ",גזר דין
"תפ (ב""ש) 2624∕06",אבו טהה 54678313-2624/06,54678313
"תפ (ב""ש) 2624∕06","ניתנה היום כ""ב בתמוז, תשס""ט (14 ביולי 2009) במעמד הצדדים. אבו טהה נסר, שופט",54678313
"תפ (ב""ש) 2624∕06",נוסח מסמך זה כפוף לשינויי ניסוח ועריכה,54678313
"תפ (ב""ש) 2624∕06","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
