verdict,text,part
"ת""פ 24975-06-12","הנאשם הודה והורשע, מיד בסמוך להגשת כתב האישום, בעובדות כתב אישום, בעבירות של החזקת נשק, עבירה לפי סעיף 144(א); עבירה של נשיאה והובלת נשק, לפי סעיף 144(ב) ועבירה של הפרעה לשוטר במילוי תפקידו, לפי סעיף 275, הכל לפי חוק העונשין, התשל""ז – 1977.",העבירות בהן הורשע הנאשם
"ת""פ 24975-06-12","על פי עובדות כתב האישום, החזיק הנאשם בלא רשות באקדח מסוג FN בקוטר 9 מ""מ, שמספרו הסידורי הושחת ושויף. בתאריך 6.6.12 הגיע הנאשם לחתונה, כאשר הוא נושא את האקדח ושתי מחסניות. בשעה מאוחרת יותר יצא הנאשם מהחתונה עם אדם נוסף, שזהותו אינה ידועה, זאת כאשר הוא נושא עליו את הנשק והמחסניות, ונסע עימו ברכב. צוות משטרה אשר הגיע לאזור, על בסיס מידע, עצר את הרכב וביקש לבצע בו חיפוש. תוך כדי ביצוע החיפוש יצא האחר מהרכב ואילו הנאשם נותר לשבת, ובשלב מסוים השליך את האקדח והמחסניות אל עבר חצר בית סמוך. בגין המעשים הנ""ל יוחסו לו העבירות שפורטו בכתב האישום וכאמור, הורשע הנאשם על פי הודאתו.",העבירות בהן הורשע הנאשם
"ת""פ 24975-06-12","ב""כ המאשימה עותר לגזור על הנאשם עונש של מאסר ממושך, וזאת בשים לב לטיב העבירה והסיכון הנגרם לציבור מהחזקת נשק שלא כחוק. לעניין זה מציין ב""כ המאשימה, כי הנאשם כבר הורשע בעבר בעבירות בנשק, וזאת בשתי הזדמנויות שונות. בת""פ 802/02 של בית המשפט המחוזי בחיפה, נגזר עליו עונש של 8 חודשי מאסר בעבירה של החזקת נשק לפי סעיף 144(א) לחוק העונשין, ובת""פ 1126/07 של בית השלום בחדרה, הורשע הנאשם בירי באזור מגורים, עבירה לפי סעיף 340(א) לחוק העונשין, ונגזר עליו מאסר בפועל לתקופה של 4 חודשים. מכאן מבקשת המאשימה לקבוע, כי מדובר בנאשם אשר אינו לומד לקח, אינו משנה את התנהגותו ובהתאם יש לגזור עליו עונש של מאסר ממושך אשר יביא לידי ביטוי את חומרת העבירה.",הטיעון לעונש
"ת""פ 24975-06-12","הסנגור מבקש כי בית המשפט לא ימצה עם הנאשם את הדין. לעניין זה מפנה הסנגור להודאה המיידית של הנאשם בחקירה, דבר המצביע על חרטה אמיתית. הנאשם גם הסביר בחקירתו את נסיבות החזקת הנשק בידו, כאשר הודגש כי לא נעשה בנשק כל שימוש. כפי שנטען, לכל היותר היה הנאשם מבצע ירי של שמחה בחתונה, ואולם לא הייתה כל כוונה לבצע עבירה פלילית מובהקת, ובפועל גם לא נעשה דבר. עוד טוען הוא, כי האקדח הוחזק אצלו זמן קצר. על זאת יש להוסיף את הודאתו המיידית, מיד בפתח משפטו. לעניין זה סבור הסנגור, כי יש לתת משקל רב להודאה, ובנסיבות אלו יש לראות בכך גם ראיה לחרטה אמיתית. בנסיבות אלו עתר הסנגור לשקול אמצעי ענישה אחרים במקום מאסר ממושך.",הטיעון לעונש
"ת""פ 24975-06-12",הנאשם הביע התנצלות על מעשיו.,הטיעון לעונש
"ת""פ 24975-06-12","העבירות בהן הורשע הנאשם הן עבירות אשר העונש בגינן הינו עד 10 שנות מאסר. בתי המשפט כבר הבהירו, בשורה ארוכה של החלטות, את הסיכון הרב הנשקף מעבירות אלו. נשק המוחזק בצורה שאינה חוקית, סופו שישמש לביצוע עבירות ויסכן את שלום הציבור. בהתאם, גם הצורך להחמיר בענישה ולהרתיע מפני החזקת נשק שלא כחוק.",שיקולי בית המשפט לעניין הענישה
"ת""פ 24975-06-12","במקרה שבפני, נדבך של חומרה המתווסף לביצוע העבירות, והוא עברו הפלילי של הנאשם. מדובר בנאשם שכבר הורשע פעמיים בעבירות שעניינן בנשק. בתי המשפט גזרו עליו כבר פעמיים עונשים של מאסר לריצוי בפועל, ואולם כל אלו לא הועילו, והנאשם חוזר ומבצע עבירות דומות. בנסיבות אלו, יש בכך כדי להצדיק החמרה בדינו של הנאשם. ""יחד עם זאת, תגובה עונשית הולמת חייבת להיות שקולה ומדודה, הדרגתית ופרופורציונאלית לענישה המקובלת (ראו למשל: ע""פ 11183/08 מדינת ישראל נ' עמאש ואח' (ניתן ביום 21.4.2009); ע""פ 2006/12 מדינת ישראל נ' אסדי (ניתן ביום 28.3.2012); ע""פ 5220/09 עוואודה נ' מדינת ישראל (ניתן ביום 30.12.2009); ע""פ 6583/06 אדהאם נ' מדינת ישראל (ניתן ביום 5.12.2006); ע""פ 2044/11 מדינת ישראל נ' בלוצרקובסקי (ניתן ביום 7.7.2011); ע""פ 5713/10 אקרמן נ' מדינת ישראל (ניתן ביום 1.3.2011)"" (ע""פ 5555/11, כמאל מחאג'נה נ' מדינת ישראל, פסק דין מיום 9.7.12).",שיקולי בית המשפט לעניין הענישה
"ת""פ 24975-06-12","על זאת יש להוסיף, וזאת לזכותו של הנאשם, את הודאתו המיידית בביצוע העבירות. אציין לעניין זה, כי לא מצאתי לנכון ליתן משקל רב להסבריו בחקירה במשטרה. אציין עוד, כי כאשר מודה נאשם בעובדות כתב האישום, הרי שהעובדות היחידות שהוכחו הן אלו שבכתב האישום, ולא ניתן במסגרת טיעון לעונש, לטעון עובדות אשר לא הוכחו. יצוין לעניין זה, כי הנאשם גם הורשע בעבירה של הפרעה לשוטר במילוי תפקידו, שעניינה בהשלכת הנשק מהרכב. בעובדות אלו הודה הנאשם בבית המשפט, זאת להבדיל מההסברים שניתנו על ידו במשטרה. ואולם מעבר לזאת, לא ראיתי בהסבריו בעת חקירתו במשטרה, כדי להוות גורם משמעותי לעניין הענישה. החשיבות היחידה שבהודעותיו במשטרה היא עצם ההודאה המיידית וכאמור, בהמשך גם הודאה מיידית בפתח משפטו, כאשר כל אלו מצביעים על חרטה אמיתית. סבור אני כי בנסיבות אלו יש לזקוף את ההודאה לזכותו.",שיקולי בית המשפט לעניין הענישה
"ת""פ 24975-06-12","בהביאי בחשבון את העונש הקבוע בחוק בעבירות אותן ביצע, בנסיבותיו של המקרה, סבור אני כי מתחם הענישה הראוי למקרה זה צריך להיות בין מאסר לתקופה של שנה ובין מאסר לתקופה של 5 שנים. תוך שאני מביא בחשבון את מכלול הנסיבות, סבור אני כי במקרה זה ניתן להסתפק בתקופת מאסר שלא תהיה בגבול העליון של מתחם הענישה הראוי, כאשר יתרת העונש תבוא לידי ביטוי בעונש מותנה וכן בענישה כספית מרתיעה.",שיקולי בית המשפט לעניין הענישה
"ת""פ 24975-06-12","אשר על כן ובסיכומו של דבר, אני גוזר את דינו של הנאשם כדלקמן:",סיכום הענישה וגזר הדין
"ת""פ 24975-06-12","אני גוזר על הנאשם 36 חודשי מאסר, מהם 24 חודשי מאסר לריצוי בפועל, ו-12 חודשי מאסר על תנאי. התנאי הוא שהנאשם לא יעבור תוך תקופה של שלוש שנים עבירות בנשק, ויורשע בגינן.",סיכום הענישה וגזר הדין
"ת""פ 24975-06-12","עוד אני גוזר על הנאשם 4 חודשי מאסר על תנאי, והתנאי הוא שהנאשם לא יעבור בתוך שלוש שנים עבירות כנגד שוטרים ויורשע בגינן.",סיכום הענישה וגזר הדין
"ת""פ 24975-06-12","סך הכל ירצה הנאשם 24 חודשי מאסר בפועל, שמניינם מיום 6.6.12, מועד מעצרו.",סיכום הענישה וגזר הדין
"ת""פ 24975-06-12","בנוסף, אני גוזר על הנאשם לשלם קנס כספי בסך 10,000 ₪. הקנס ישולם עד ליום 2.9.12, שאם לא כן יהיה על הנאשם לרצות 6 חודשי מאסר בתמורה, כאשר עונש מאסר זה, חלף קנס, יצטבר לתקופת המאסר שנגזרה עליו.",סיכום הענישה וגזר הדין
"ת""פ 24975-06-12","אני מורה כי הנשק שנתפס, יחולט ויועבר לרשות המדינה.",סיכום הענישה וגזר הדין
"ת""פ 24975-06-12",הוסברה לנאשם זכותו לערער לבית המשפט העליון בתוך 45 ימים.,סיכום הענישה וגזר הדין
"ת""פ 24975-06-12","ניתן היום, כ""ה תמוז תשע""ב, 15 יולי 2012, במעמד הצדדים ובאי כוחם.",54678313
"ת""פ 24975-06-12",נוסח מסמך זה כפוף לשינויי ניסוח ועריכה,"ר' שפירא, שופט"
"ת""פ 24975-06-12","בעניין עריכה ושינויים במסמכי פסיקה, חקיקה ועוד באתר נבו – הקש כאן","ר' שפירא, שופט"
