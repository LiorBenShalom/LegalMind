verdict,text,part
תפ (י-ם) 8891∕08,"הנאשם הורשע, על פי הודאתו, בעבירה לפי סעיף 144(א) רישא לחוק העונשין, תשל""ז – 1977.",גזר דין
תפ (י-ם) 8891∕08,"הנאשם הודה בכך שבמועד האירוע, 6.12.06, הגיעו שוטרים לבית משפחתו בשכונת צור באהר בירושלים, עקב תלונת אביו על כך שהנאשם מתפרע בבית. לדבריו, לאחר ששוטרים ניגשו לחלון הבית וביקשו ממנו לפתוח את הדלת, הוא הוציא את האקדח נשוא כתב האישום ומסר אותו לשוטרים, מאחר שלא רצה כי יערך חיפוש בבית אביו. לדבריו מדובר באקדח ללא כדורים וללא מחסנית.",גזר דין
תפ (י-ם) 8891∕08,"ב""כ המאשימה טען כי עבירות נשק הן עבירות חמורות מעצם טיבן ומהותן, וזאת לאור הסיכון הממשי הנשקף מהן לחיי אדם ולביטחון הציבור. הימצאותו של נשק בידיים הלא נכונות יכולה להביא לתוצאות קטלניות, והדבר חמור שבעתיים כאשר הנשק היה בידיו של הנאשם שהוא בעל הרשעות קודמות לא פשוטות. לדברי ב""כ המאשימה, הנאשם בן 28 בלבד, והספיק לצבור עבר פלילי עשיר. עד כה הוטלו עליו עונשי מאסר ארוכים, כאשר בפעם האחרונה נגזרו עליו 28 חודשים אותם הוא מרצה כעת. ניתן להתרשם שהנאשם חי אורח חיים עברייני ואינו נרתע מלחזור ולבצע עבירות. לגבי העבירה נשוא תיק זה ציין כי ייתכן שהנאשם ינסה להבנות מכך שהסגיר את האקדח מיוזמתו, אך הנאשם לא סיפק כל הסבר המצדיק את החזקת הנשק, ובמקום שאדם נמצא מחזיק בנשק טעון במחסנית ללא רישיון, מותר להניח לחובתו כי הוא עשה זאת למטרות לא כשרות במיוחד. טען כי בפסיקה נקבע שהעונש המתאים לעבירה זו הוא מאסר בפועל ממש, קל וחומר כאשר מדובר באדם עם עבר פלילי מכביד.",גזר דין
תפ (י-ם) 8891∕08,"לפיכך ביקש להטיל על הנאשם עונש של מאסר בפועל, מאסר על תנאי וקנס, ולקבוע שהעונש ירוצה במצטבר לעונש שמרצה כרגע הנאשם.",גזר דין
תפ (י-ם) 8891∕08,"ב""כ הנאשם ציין בטיעוניו לעונש כי הנאשם שפוט ל- 28 חודשי מאסר בפועל ולא נוכה לו שליש, כך שהוא אמור להשתחרר ביום 30.11.09. הנאשם בן 28, התחתן לפני כ- 3 שנים ויש לו תינוק בן שנה וחצי שכמעט ואינו מכיר את אביו לאור המאסר האמור. מצבה הכלכלי של המשפחה קשה והדבר גורם לנאשם ל""זעזוע"" כשהוא חושב על מחייתו של בנו התינוק. הנאשם מבטיח כי זוהי הסתבכותו האחרונה, וכי הוא רוצה לסיים את הפרק העגום הזה בחייו. הנאשם הפסיק להשתמש בסמים והוא רוצה לחזור למשפחתו. בנסיבות אלה, כשהגיעה לבית אביו משטרה, הוא מסר להם מיוזמתו את האקדח שהיה לו. מדגיש שלא נתפסה תחמושת כלשהיא, ושיש הבדל גדול מאד בדין בין נשק שנתפס עם תחמושת ונשק שנתפס ללא תחמושת, ולכן פסקי הדין שהגישה המאשימה אינם רלבנטים.",גזר דין
תפ (י-ם) 8891∕08,ציין כי כתב האישום הוגש שנים לאחר האירוע וכי הנאשם הודה מיד והדבר מעיד על כך שהוא עשה שינוי חיובי בחשיבתו.,גזר דין
תפ (י-ם) 8891∕08,"לכן ולאור העובדה שהנאשם כלוא כבר למעלה משנתיים, מבקש שלא להטיל על הנאשם עונש של מאסר בפועל אלא באופן חופף למאסרו.",גזר דין
תפ (י-ם) 8891∕08,הנאשם עצמו ביקש מבית המשפט להתחשב במצבו המשפחתי וטען כי למד לקח.,גזר דין
תפ (י-ם) 8891∕08,"הנאשם הורשע, כאמור, בהחזקת נשק ללא רשיון.",גזר דין
תפ (י-ם) 8891∕08,"המחוקק ראה בהחזקת נשק ללא רשיון עבירה חמורה, כפי שעולה מהעונש שקבע     לצידה – 7 שנות מאסר.",גזר דין
תפ (י-ם) 8891∕08,"אמנם יש להבחין בין המקרים השונים, כאשר החומרה בעבירות נקבעת, בין היתר, על פי נסיבות החזקת הנשק – החל בהחזקת נשק לאחר שפג תוקף רשיונו, וכלה בהחזקת נשק לשם ביצוע עבירות.",גזר דין
תפ (י-ם) 8891∕08,בעניננו נסיבות החזקת הנשק לא הובררו – לא ניתן לכך הסבר על ידי הנאשם לא בשלב מתן התשובה לאישום ולא במסגרת הטעונים לעונש.,גזר דין
תפ (י-ם) 8891∕08,"לנאשם עבר פלילי מכביד, אם כי מרביתו לא בעבירות אלימות.",גזר דין
תפ (י-ם) 8891∕08,"בתי המשפט קבעו בעבר, בגזרי דין קודמים שניתנו בענינו של הנאשם, כי ""העבירות אותן עבר הנאשם מלמדות על אופיו העברייני וכי אינו נרתע מלעבור עבירות רכוש, אלימות ואף להפר את צו בית המשפט"" (ת""פ 3444/00 כב' סגן הנשיא כ' מוסק), וכן ""העובדה... מעידה על העזתו הרבה בהפרת החוק ועל כך שכאשר רוצה הוא להשיג את מטרתו לא מרתיעים אותו, לא הליכי בית משפט ולא האפשרות להלכד במהלך מעשיו"" (ת""פ 1277/02 כב' הנשיאה ש' דותן) וכן ""בנוסף הנאשם מכור לסמים והדבר רק מעצים את מסוכנותו לציבור..."" (ת""פ 4290/07 כב' השופטת זיסקינד).",גזר דין
תפ (י-ם) 8891∕08,"בנסיבות אלה, ואף כי לא נתפסה תחמושת עם האקדח, קיים חשש כי החזקת הנשק קשורה בפעילותו הפלילית של הנאשם, ומכאן חומרה יתרה בעבירה.",גזר דין
תפ (י-ם) 8891∕08,"לקולא יש להתחשב בהודאתו המיידית של הנאשם ובחרטה שהביע על מעשיו, בכך שמדובר בעבירה מדצמבר 2006 ובכך שכתב האישום הוגש רק בספטמבר 2008.",גזר דין
תפ (י-ם) 8891∕08,"יצויין עוד כי ביולי 2008, קודם להגשת כתב האישום, נדון הנאשם בגין עבירות רכוש משנת 2007 למאסר למשך 28 חודשים. כיום מרצה הנאשם עונש זה והוא אמור להשתחרר מהמאסר ביום 30.11.09. לדברי ב""כ הנאשם, הוא סבר שהתיק עומד להסגר (פרוטוקול מיום 18.3.09) וככל הנראה מטעם זה התיק לא צורף.",גזר דין
תפ (י-ם) 8891∕08,לאור האמור לעיל אני דנה את הנאשם כמפורט להלן:,גזר דין
תפ (י-ם) 8891∕08,מאסר למשך 10 חודשים החל מהיום.,5129371
תפ (י-ם) 8891∕08,"מאסר על תנאי של 6 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, כל עבירה הקשורה בנשק.",5129371
תפ (י-ם) 8891∕08,האקדח יחולט/יושמד. ,5129371
תפ (י-ם) 8891∕08,זכות ערעור לבית המשפט המחוזי בירושלים תוך 45 יום מהיום.,5129371
תפ (י-ם) 8891∕08,רבקה פרידמן פלדמן 54678313-8891/08,54678313
תפ (י-ם) 8891∕08,"ניתן היום ל' בסיון, תשס""ט (22 ביוני 2009) במעמד ב""כ המאשימה עו""ד קדר, הנאשם וב""כ עו""ד יחיא ומתורגמן לשפה הערבית.",54678313
תפ (י-ם) 8891∕08,"רבקה פרידמן-פלדמן, סגן-נשיא",54678313
תפ (י-ם) 8891∕08,נוסח מסמך זה כפוף לשינויי ניסוח ועריכה,54678313
תפ (י-ם) 8891∕08,"הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
