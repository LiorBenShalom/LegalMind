verdict,text,part
"ת""פ 54607-07-19","חוק העונשין, תשל""ז-1977: סע'  58, 144, 144(א), 144(ג'), בפרק י, בפרק ח, בפרק י'",חקיקה שאוזכרה: 
"ת""פ 54607-07-19",מיני-רציו:,חקיקה שאוזכרה: 
"ת""פ 54607-07-19","* לצורך הפעלת מאסר מותנה והתחייבות כספית שהוטלו ביחס לעבירת אלימות, ""החזקת נשק"" היא בבחינת מעשה אלימות. הנאשם דנן, שהורשע בהחזקת נשק ואביזר נשק, נידון ל-22 חודשי מאסר, הפעלת מאסר מותנה בחלקו במצטבר, 12 חודשי מאסר על תנאי, קנס והפעלת התחייבות הספית בתיק קודם.",חקיקה שאוזכרה: 
"ת""פ 54607-07-19",* עונשין – ענישה – מדיניות ענישה: עבירות נשק,חקיקה שאוזכרה: 
"ת""פ 54607-07-19",* עונשין – ענישה – מדיניות ענישה: עבירות אלימות,חקיקה שאוזכרה: 
"ת""פ 54607-07-19",* עונשין – ענישה – הפעלת מאסר על תנאי,חקיקה שאוזכרה: 
"ת""פ 54607-07-19","הנאשם הורשע במסגרת הסדר טיעון, בעבירה של החזקת נשק ואביזר נשק.",.
"ת""פ 54607-07-19",בית המשפט המחוזי גזר את הדין כדלהלן:,.
"ת""פ 54607-07-19","ישנו בסיס מוצק לחשש כי נשק שהוחזק באופן לא חוקי יימצא בסופו של יום בידי גורמים עברייניים או עוינים שיעשו בו שימוש לפגיעה בגוף ובנפש. יש לתת ביטוי עונשי הולם ומרתיע לעבירות הנשק ולתת משקל גבוה לאינטרס הציבורי ולצורך להרתיע עבריינים לבצע עבירות דומות. במקרה דנן מתחם העונש ההולם צריך לנוע בין 20 ל-30 חודשי מאסר. לצורך הפעלת מאסר מותנה והתחייבות כספית שהוטלו בתיק קודם ביחס לעבירת אלימות, המבחן הוא לא מבחן טכני של בחינת יסודות העבירה או בחינה האם העבירה המפעילה מצויה בפרק של עבירות התנאי, אלא בחינה מהותית, כאשר אלימות יכולה לבוא לידי ביטוי גם כשמדובר בהתנהגות שיוצרת אך סיכון או פוטנציאל לפגיעה בחיי אדם או בשלומו.",.
"ת""פ 54607-07-19","הנאשם הורשע על פי הודאתו, במסגרת הסדר טיעון, בכתב אישום מתוקן המייחס לו ביצוע עבירה של החזקת נשק ואביזר נשק, עבירה לפי סעיף 144(א) רישא + סיפא לחוק העונשין, התשל""ז – 1977.",גזר דין
"ת""פ 54607-07-19","מעובדות כתב האישום המתוקן עולה כי בתאריך 4.7.2019 החזיק הנאשם ברכבו נשק מסוגM-16  ומחסנית ריקה, כשהם עטופים במגבת, ומונחים בתוך שקית שהוחזקה בתוך מזרון מגולגל, במושב האחורי של הרכב.",גזר דין
"ת""פ 54607-07-19",במסגרת ההסדר לא הייתה הסכמה בין הצדדים לעניין העונש וכל צד טען באופן חופשי.,גזר דין
"ת""פ 54607-07-19","המאשימה טענה בכתב ועל-פה כי מתחם העונש ההולם נע בין שנתיים לארבע שנות מאסר ועתרה היא לעונש שנמצא בחלק העליון של מתחם העונש לו טענה. בנוסף עתרה המאשימה להפעיל מאסר מותנה בן ארבעה חודשים מת""פ 16256-02-17 (להלן: ""המאסר המותנה"") במצטבר לעונש המאסר שיוטל על הנאשם במסגרת תיק זה. עוד עתרה המאשימה להטיל על הנאשם עונשים של מאסר על תנאי, קנס והפעלת התחייבות כספית מתיק קודם.",גזר דין
"ת""פ 54607-07-19","המאשימה הדגישה בטיעוניה את הערכים המוגנים, את הקושי בחשיפת עבירות הנשק, את הסיכון הטמון לציבור ולביטחון המדינה כתוצאה מעבירות נשק, את נסיבות ביצוע העבירה, לרבות טיבו של הנשק אותו החזיק הנאשם ואת הצורך בהרתעה. המאשימה הפנתה לנתונים שליליים שעלו מתסקיר שירות המבחן שהוגש בעניינו של הנאשם, לרבות להמלצה להטיל על הנאשם עונש מוחשי. המאשימה הפנתה בטיעוניה למרשם הפלילי של הנאשם, ובמסגרת זו התייחסה גם למאסר המותנה התלוי ועומד כנגד הנאשם. המאשימה טענה כי המאסר המותנה הוא בר הפעלה בענייננו, אף שהוא מתייחס לעבירות אלימות. המאשימה טענה כי שימוש במבחן הענייני-מהותי לצורך בחינת תחולת המאסר המותנה, להבדיל מהמבחן הטכני, צריך להוביל להפעלת המאסר המותנה שכן עבירת נשק היא עבירה שיש בה יסוד של אלימות, וזאת גם בהינתן העובדה שבמקרה זה הנשק לא היה טעון. המאשימה הפנתה לפסיקה בתמיכה לטיעוניה.",גזר דין
"ת""פ 54607-07-19","ב""כ הנאשם טען כי מתחם העונש ההולם נע בין ששה לששה עשר חודשי מאסר. ב""כ הנאשם עתר להסתפק בתקופת מאסר החופפת את תקופת מעצרו של הנאשם, דהיינו ששה חודשי מאסר. ב""כ הנאשם הרחיב בטיעוניו אודות נסיבותיו האישיות של הנאשם, כפי שהן השתקפו בתסקיר שירות המבחן; אודות הודאתו של הנאשם במיוחס לו ולקיחת האחריות על ידו ואודות נסיבות ביצוע העבירה. ב""כ הנאשם התייחס אל הפסיקה אליה הפנתה המאשימה וביקש להבחן בינה לבין הנסיבות בתיק דנן. בנוסף הפנה ב""כ הנאשם עצמו אל פסיקה שיש בה לטעמו כדי לתמוך בעמדה העונשית שהציג. ב""כ הנאשם טען כי יש לדחות את עמדת שירות המבחן לפיה הנאשם אינו מתאים להליך טיפולי. בעניין זה טען ב""כ הנאשם כי שירות המבחן לא מציע הליך טיפולי באופן סיסטמתי לתושבי האזור דוברי השפה הערבית. ב""כ הנאשם הוסיף כי עת הציגה המאשימה עמדתה העונשית האמורה, הפלתה היא לרעה את הנאשם, וזאת ביחס למקרה אחר, של נאשם ישראלי המתגורר ב""התנחלות"" כלשונו של ב""כ הנאשם, בו הגבילה עצמה המאשימה בטיעוניה לעונש של מאסר לריצוי בעבודות שירות, וזאת חרף כך שבאותו מקרה החזיק הנאשם בשני כלי נשק שלא כדין.",גזר דין
"ת""פ 54607-07-19","הנאשם הביע צער על שעשה, הוסיף כי אביו נפטר לפני כחודש עת היה במעצר, כי הוא אב לילדה קטנה וביקש את רחמי בית המשפט.",גזר דין
"ת""פ 54607-07-19","בעניינו של הנאשם הוגש כאמור תסקיר של שירות המבחן. מהתסקיר עולה כי הנאשם כבן 24, נשוי ואב לפעוטה בת שמונה חודשים, מתגורר ברהט, סיים 12 שנ""ל, עבד בשש השנים שקדמו למעצרו בעסק משפחתי בתחום חומרי הבניין ושיווק גז לבישול. בתסקיר ישנו פירוט של המבנה המשפחתי של הנאשם, ולפיו אביו נשוי לחמש נשים ולו כחמישים ילדים. כן צוין כי אביו של הנאשם נפטר לאחרונה (עת הנאשם היה במעצר) ממחלת סרטן ממנה סבל. נמסר עוד כי אשת הנאשם כעסה על הנאשם שביצע העבירה בתיק והנאשם מצדו הוסיף בהקשר זה כי הוא מחכה להשתחרר על מנת להחזיר אותה לחיקו ולתקן את העוול שגרם.",גזר דין
"ת""פ 54607-07-19","שירות המבחן התייחס בתסקיר גם לעברו הפלילי של הנאשם; לסכסוך המשפחתי שיש לנאשם עם חלק מבני משפחתו; ללקיחת האחריות על-ידי הנאשם לביצוע העבירה (תוך שציין כי אדם מהרשות הפלשתינאית אותו הכיר הוא שהציע לו לרכוש את הנשק, אותו רכש לצרכי תחושת בטחון); לתחושות האשם והחרטה שהנאשם חש ולקשר של הנאשם בעבר עם שירות המבחן.",גזר דין
"ת""פ 54607-07-19","השירות התרשם כי התפקיד שסיגל הנאשם לעצמו במסגרת המשפחה בחוסר התאמה לנתוניו, והנסיבות המשפחתיות שתוארו, השפיעו על זהותו העצמית של הנאשם, על אימוץ דפוסי חשיבה והתנהגות שוליים ומכשילים, על גבולות פנימיים מטושטשים ועל קושי בבחינת השלכות מעשיו ולקיחת אחריות עליהם. שירות המבחן העריך כי להחזקת הנשק תפקיד להוכחת מילוי הציפיות, יוקרה וסטטוס בחברתו לתפיסתו, וכי באם לא יחזיק נשק הוא עלול להיתפס כנחות וכפחדן. עוד התרשם השירות כי התנהגותו של הנאשם בעת ביצוע העבירה מבטאת קושי לשלוט ולווסת את דחפיו ורצונותיו ולהפעיל שיקול דעת מעמיק לבחירותיו. שירות המבחן סבור כי העובדה שהנאשם בחר לבצע את העבירה בתיק זה, חרף כך שנידון לסנקציות עונשיות קודמות בגין עבירות שונות, מלמדת על דפוסי התנהגות בעייתיים שאינם עומדים בקו אחד עם החוק ומסגרותיו.",גזר דין
"ת""פ 54607-07-19",שירות המבחן סבור כי כל אלה מגבירים  את הסיכון להתנהגות עוברת חוק מצידו של הנאשם.,גזר דין
"ת""פ 54607-07-19","שירות המבחן סבור כי חרף העובדה שהנאשם גילה יציבות תעסוקתית, גילה אמפתיה לאשתו והרתיעה המסוימת שחש כתוצאה מהליך המשפטי ומחירו, אין מקום לבוא בהמלצה טיפולית או שיקומית בעניינו, וזאת נוכח חומרת העבירה, התייחסותו הבעייתית אליה, הקושי לערוך התבוננות מעמיקה, והערכת הסיכון להתנהגות עוברת חוק בעתיד.",גזר דין
"ת""פ 54607-07-19","בסופו של תסקיר המליץ שירות המבחן על השתת עונש מוחשי לצד מאסר מותנה, עונש אשר יהיה בו כדי לחזק את ההרתעה ולהציב גבולות בפני הנאשם. לצד זאת, ובשים לב לכך שמדובר בנאשם צעיר אשר נמצא בצומת קריטי בחייו, המליץ שירות המבחן על שילוב הנאשם בהליך טיפולי במסגרת המאסר.",גזר דין
"ת""פ 54607-07-19","סבורני כי מתחם העונש ההולם צריך לנוע בין עונש של 20 חודשי מאסר לעונש של 30 חודשי מאסר. בקביעת המתחם התחשבתי בערכים החברתיים שנפגעו, במידת הפגיעה בהם, בענישה הנהוגה ובנסיבות הקשורות בביצוע העבירה, כפי שאפרט להלן.",	דיון
"ת""פ 54607-07-19","הנאשם פגע בערכים של שמירה על שלום הציבור ובטחונו, לרבות הגנה על חיי אדם, שמירה על שלטון החוק והסדר הציבורי.",	דיון
"ת""פ 54607-07-19","ניסיון החיים במציאות הישראלית  מלמד כי ישנו בסיס מוצק לחשש כי נשק שהוחזק באופן לא חוקי יימצא בסופו של יום בידי גורמים עברייניים או עוינים שיעשו בו שימוש לפגיעה בגוף ובנפש. בע""פ 5220/09 הייתם עוואודה נ' מדינת ישראל (פורסם בנבו) (להלן :""עניין עוואודה"") התייחס בית המשפט העליון לחומרה שבעבירות הנשק:",	דיון
"ת""פ 54607-07-19","בענייננו, מידת הפגיעה בערכים אלו היא משמעותית כעולה מסוג הנשק והמחסנית שנמצאה יחד איתו.",	דיון
"ת""פ 54607-07-19","ביחס לענישה הנוהגת קבע בית המשפט העליון כי יש לתת ביטוי עונשי הולם ומרתיע לעבירות הנשק ולתת משקל גבוה לאינטרס הציבורי ולצורך להרתיע עבריינים לבצע עבירות דומות. לעניין זה ראו ע""פ 5604/11 נאסר נ' מדינת ישראל, (פורסם בנבו):",	דיון
"ת""פ 54607-07-19","	בשנים האחרונות חוזר בית המשפט העליון פעם אחר פעם על הצורך להחמיר בענישה בעבירות נשק, כך למשל נאמר בע""פ 4460/11 מדינת ישראל נ' פאיד (פורסם בנבו), כי: ",	דיון
"ת""פ 54607-07-19","	כן ראו ע""פ 1323/13 חסן ואח' נ' מדינת ישראל (פורסם בנבו). ",	דיון
"ת""פ 54607-07-19","הפסיקה בעבירות הנשק היא מגוונת ותלויה בנסיבות ה""עושה"" לרבות בעברו הפלילי ובנסיבות ה""מעשה"" לרבות סוג הנשק, כמות הנשק או התחמושת, משך הזמן שהנשק הוחזק, האם נעשה בנשק שימוש והתכלית שלשמה הוחזק הנשק.",	דיון
"ת""פ 54607-07-19","	בע""פ 5968/19 עמאר שיך אלעיד נ' מדינת ישראל (פורסם באתר בתי המשפט, [פורסם בנבו], 23.10.19) אליו הפנתה המאשימה, חזר בו המערער מהערעור בהמלצת בית המשפט. במקרה זה נדון הנאשם בבית המשפט המחוזי לעונש של 24 חודשי מאסר בגין ביצוע עבירה של החזקת נשק (דמוי רובה סער M-16).",	דיון
"ת""פ 54607-07-19","בע""פ 761/07 מדינת ישראל נגד אדרי (פורסם בנבו, 22.2.2007) נידון עניינו של נאשם שעוכב לבדיקה עת היה ברכבו, ונמצאו עליו אקדח, מחסנית ותחמושת עטופים, ואשר הוטל עליו עונש של 12 חודשי מאסר בבית המשפט המחוזי. ערעור המדינה על קולת העונש התקבל ובית המשפט העליון הכפיל את העונש לתקופה של 24 חודשי מאסר. ",	דיון
"ת""פ 54607-07-19","בע""פ 3156/11 ג'מיל זראיעה נ' מדינת ישראל (פורסם בנבו, 14.12.2011), נדחה ערעורו של    מערער שנתפס במסגרת חיפוש שגרתי לאחר שהסליק ברכב בו נסע אקדח מסוג ""סמיטיווטסון"", מחסנית טעונה בכדורי אקדח וקופסאות עם כדורי אקדח. בית המשפט העליון הותיר על כנו עונש של 24 חודשי מאסר שהשית עליו בית המשפט המחוזי, וזאת למרות שלא נעשה שימוש בנשק ולא הייתה כוונה לעשות בו שימוש.  ",	דיון
"ת""פ 54607-07-19","	בע""פ 2892/13 מוחמד עודתאללה נגד מדינת ישראל (פורסם בנבו, 29.9.2013), נדחה ערעורו של המערער שברכב בו נהג נתפס אקדח ובו מחסנית ריקה מכדורים  מוסתר מתחת לשטיחון של כסא הנהג. בית המשפט העליון הותיר על כנו עונש של 21 חודשי מאסר.",	דיון
"ת""פ 54607-07-19","	בע""פ 135/17 מדינת ישראל נגד סמיר בסל (פורסם בנבו, 08.03.2017), נידון עניינו של נאשם שהוביל נשק מסוג תת – מקלע מאולתר ומחסנית ששייכים  לבן משפחתו למקום מסתור, שם החזיק בהם שבוע ימים עד שהעבירם לאחר שרכש אותם. בית המשפט העליון קיבל את ערעור המדינה על קולת העונש, ומבלי למצות את הדין עם הנאשם כדרכה של ערכאת הערעור, המיר אותו ל-18 חודשי מאסר חלף 12 חודשי מאסר שנגזרו  עליו בבית המשפט המחוזי.",	דיון
"ת""פ 54607-07-19","	בע""פ 6294/10 אלקיעאן ואח' נגד מ""י (פורסם בנבו, 13.02.2011) – דחה בית המשפט העליון את ערעורם של נאשמים שהורשעו בהחזקת אקדח טעון ומחסנית. בגין מעשים אלו נדונו המערערים ל- 10 חודשי מאסר בפועל.",	דיון
"ת""פ 54607-07-19","ברע""פ 7344/18 מוחמד מג'יד נגד מדינת ישראל (פורסם בנבו, 21.10.2018) נדחתה בקשת רשות ערעור של נאשם אשר נידון בבית משפט השלום לעונש של 6 חודשי מאסר לריצוי בעבודות שירות, עונש אשר בוטל במסגרת ערעור שהוגש לבית המשפט המחוזי אשר קבע כי העונש הראוי הוא 8 חודשי מאסר לריצוי בפועל לצד ענישה נלווית. באותו מקרה הורשע הנאשם בעבירה של החזקת נשק, בכך שהחזיק במתחם ביתו חפץ דמוי רובה סער מסוג M-4/M-16 אשר באמצעותו ניתן לירות כדור שבכוחו להמית אדם שהונח בתוך תיק ולצידו מחסנית תואמת.",	דיון
"ת""פ 54607-07-19","	בעפ""ג (מחוזי-ב""ש) 22885-05-17 אלאסד נ' מדינת ישראל [פורסם בנבו] (05.07.2017), דחה בית המשפט המחוזי את ערעורו של נאשם שהורשע בהחזקת נשק ומחסנית המכילה  10 כדורים והותיר על כנו עונש של 21 חודשי מאסר.",	דיון
"ת""פ 54607-07-19","אציין כי חלק מהפסיקה שפורטה לעיל מתייחסת לנסיבות קלות יותר בהן הנשק שהוחזק היה אקדח ולא רובה סער כמו במקרה דנן. מאידך גיסא, חלק מהפסיקה התייחסה לנסיבות מחמירות יותר בהן הנשק היה טעון בכדורים או שהוחזקו מספר כלי נשק או שדובר בהרשעה גם בעבירה חמורה יותר של נשיאת נשק, אם כי בנסיבות דומות לענייננו.",	דיון
"ת""פ 54607-07-19","	אציין עוד, כי נתתי דעתי גם לפסק הדין אליו הפנה ב""כ הנאשם בת""פ (שלום ב""ש) 24269-10-18 מדינת ישראל נ' רשאד אבו כף [פורסם בנבו] בו נגזר על הנאשם, שהחזיק בסמוך לביתו רובה סער מסוג M-16, כשהוא עטוף בבד ונמצא בתוך שק יוטה, בהסדר ""סגור"", עונש של 16 חודשי מאסר. הוסבר באותו מקרה כי ההסדר נבע בין היתר מקשיים ראייתיים.",	דיון
"ת""פ 54607-07-19","ביחס לנסיבות הקשורות בביצוע העבירה נתתי משקל לסוג הנשק – רובה M-16, שהוא כלי נשק התקפי בעל פוטנציאל קטילה משמעותי; לעובדה כי בצמוד לנשק החזיק הנאשם מחסנית; לעובדה שהנאשם הטמין את הנשק בתוך מגבת, שקית ומזרון במושב האחורי של הרכב, דהיינו במקום שבו יש לו גישה מהירה וזמינה לנשק; לנזק שנגרם בפועל מההחזקה ולנזק שעלול היה להיגרם.",	דיון
"ת""פ 54607-07-19","למותר לציין כי אין בדברי הנאשם לפיהם רכש את הנשק מתושב הרשות הפלשתינאית לצורכי ""תחושת ביטחון"" כדי להצדיק הקלה עמו, וזאת אף אם נקבל טענתו לפיה לא תכנן להשתמש בנשק. אין לקבל תפיסה שאותה הציג הנאשם לפיה לצורך תחושת ביטחון מחזיקים בנשק, לא כל שכן נשק שהוא למעשה רובה התקפי. תחושת ביטחון יש להשיג באמצעים כשרים ובדרכים חוקיות וככל שנדרש יש לפנות לרשויות החוק.",	דיון
"ת""פ 54607-07-19","לא מצאתי בענייננו לחרוג ממתחם העונש ההולם ובתוך מתחם העונש ההולם מצאתי לתת משקל להודאת הנאשם, הודאה שיש בה משום לקיחת אחריות וחיסכון בזמן שיפוטי.",	דיון
"ת""פ 54607-07-19","כן נתתי משקל לגילו הצעיר של הנאשם ולנסיבותיו האישיות – משפחתיות. נתתי משקל גם לאמור בתסקיר שירות המבחן. לצד לקיחת האחריות מצד הנאשם יש לתת משקל גם להתרשמות שירות המבחן לעניין דפוסי ההתנהגות של הנאשם, התייחסות הנאשם לביצוע העבירה והמסוכנות הנובעת מן הנאשם להמשך ביצוע העבירות. נתתי דעתי גם להמלצתו העונשית של השירות – להשית עונש מוחשי לצד עונש מאסר מותנה.",	דיון
"ת""פ 54607-07-19","כאן המקום להתייחס אל טענת ב""כ הנאשם בדבר עמדה עקרונית שלילית של שירות המבחן לעניין אפשרות שילוב נאשמים דוברי השפה הערבית בהליכי טיפול. סבורני כי יש לדחות מכל וכל טענה זו של ב""כ הנאשם, אשר נטענה מן השפה אל החוץ ללא כל ביסוס. בתיקים רבים נחשף מותב זה למאמצים רבים וכנים שמשקיע שירות המבחן בשילוב נאשמים בכלל ונאשמים דוברי השפה הערבית בפרט בהליכי טיפול, וחזקה על שירות המבחן כי פועל הוא ללא לאות להגשים את תכליתו המקצועית ביחס לכלל האוכלוסייה.",	דיון
"ת""פ 54607-07-19","אף את הטענה הדומה שהעלה ב""כ הנאשם ביחס לעמדה העונשית שהציגה המאשימה בתיק זה ביחס לתיק אחר בו הנאשם ""מתגורר בהתנחלות"", יש לדחות מאותם טעמים. אף אם במקרה אחד הציגה המאשימה עמדה עונשית מקלה מזו שהציגה במקרה דנן אין בכך כדי ללמד על הפליה פסולה. ראשית, ב""כ הנאשם לא הציג את נסיבות אותו מקרה ולא הבהיר מה היו השיקולים שהוצגו לעמדה חריגה זו של המאשימה. שנית, כבדרך שגרה המאשימה מציגה עמדה עונשית דומה לזו שהוצגה בתיק שלפני, בעניינם של כלל הנאשמים, ללא הבדל של מין, דת או גזע.",	דיון
"ת""פ 54607-07-19","מוטב היה שב""כ הנאשם ימנע מלהעלות טענות אלה הן כלפי שירות המבחן והן כלפי הפרקליטות.",	דיון
"ת""פ 54607-07-19","מעבר לכל האמור נתתי דעתי גם לעברו הפלילי של הנאשם הכולל שלושה רישומים, כאשר האחרון מביניהם, משנת 2019, המתייחס לעבירה של תקיפה הגורמת חבלה. שני הרישומים הקודמים של הנאשם הם מבית המשפט לנוער, רישומים שהתיישנו.",	דיון
"ת""פ 54607-07-19","כאמור לנאשם מאסר מותנה, שהצדדים חלוקים בשאלת תחולתו. בגזר הדין שניתן בת""פ 16256-02-17 הוטל על הנאשם עונש של ""4 חודשי מאסר על תנאי, לתקופה של 3 שנים מהיום, שלא יעבור כל עבירת אלימות"". לצד זאת הוטל גם עונש של חתימה על התחייבות להימנע מביצוע העבירה, אף היא שלא לעבור כל עבירת אלימות.",	המאסר המותנה
"ת""פ 54607-07-19","המאשימה טוענת כאמור, כי עצם החזקת הנשק מפעילה את המאסר המותנה וזאת חרף העובדה שהנשק לא היה טעון. המאשימה הבהירה כי בעניין זה יש לתת משקל לפוטנציאל הנזק הכרוך בהחזקת הנשק.",	המאסר המותנה
"ת""פ 54607-07-19","	ב""כ הנאשם מאידך טען כי המאסר המותנה אינו חל תוך שביקש להבחן את ענייננו מהמקרה שנדון ברע""פ 4065/18 ישראל איאסו נגד מדינת ישראל (פורסם בנבו, 30.08.2018) (להלן: ""עניין איאסו""), אליו הפנתה המאשימה.",	המאסר המותנה
"ת""פ 54607-07-19",סבורני כי במחלוקת שבין הצדדים יש לבכר את עמדת המאשימה.,	המאסר המותנה
"ת""פ 54607-07-19","אין ספק כי על רכיבי התנאי, ובעיקר רכיב מהותה של העבירה המפעילה, להיות ברורים ובהירים, כשלטעמי זהו ""וריאנט"" של עקרון הבהירות המהווה חלק מעקרון החוקיות. בעניין זה ראו בין היתר רע""פ 5798/00 סעיד ריזי נ' מדינת ישראל, פ""ד נה(3)1 בפסקה 12; ע""פ 6420/10 קלאודיו סלסנר נ' מדינת ישראל (פורסם בנבו, 23.08.2011), פסקה יג' (להלן: ""עניין סלסנר"").",	המאסר המותנה
"ת""פ 54607-07-19","יחד עם זאת, בחיי המעשה לא פעם בית המשפט מגדיר את העבירה המפעילה במסגרת התנאי באופן של קביעת סוג עבירה, בין אם לפי חומרתה (עבירה מסוג פשע או עוון למשל) ובין אם לפי מאפייניה (עבירת מין או עבירת רכוש) ולא נוקב בעבירה קונקרטית כעבירת התנאי.",	המאסר המותנה
"ת""פ 54607-07-19","המונח ""אלימות"" במשפט הוא תלוי הקשר.",	המאסר המותנה
"ת""פ 54607-07-19","	בדנ""א 4811/93 ""סלע"" חברה לביטוח בע""מ נגד יעקב שלו (פורסם בנבו, 29.9.1993) התייחס בית המשפט העליון למונח זה בהאי לישנא: ",	המאסר המותנה
"ת""פ 54607-07-19","לתיבה ""אלימות"" יש אכן משמעות לוואי שגרתית של מעשה כוחני כפשוטו. אולם, בעת פרשנותו של ביטוי במסגרת הקשרו הענייני אין להסתפק בהגדרתו לפי ההסתברות ברוב המקרים, אלא יש לפנות לכל המשמעויות האפשריות; קרי, יש לדלות מתוכו את כל קשת המשמעויות האפשריות. אגב, מכאן גם נובע, בין היתר, כלל הפרשנות המקובל, לפיו יתכן ולאותו ביטוי יהיו משמעויות שונות בחוקים שונים או בהקשרים שונים באותו חוק. המשמעויות השונות מושפעות מן הקשר הניסוחי ולעיתים אף מותחמות על ידיו; אולם, מגוון הפירושים יכול ויעלה מריבוי האפשרויות הפרשניות הנובעות ממהותה של המלה ומתוך המכלול של משמעויותיה.",	המאסר המותנה
"ת""פ 54607-07-19","אכן התייחסות זו של בית המשפט העליון אל המונח ""אלימות"" ניתנה במסגרת הליך אזרחי, ואף אם יש מקום לסברה כי על כללי הפרשנות להיות מותאמים להליכים פליליים, נראה כי גם במישור הפלילי ניתנה למונח ""אלימות"" פרשנות מרחיבה.",	המאסר המותנה
"ת""פ 54607-07-19","ברע""פ 8188/09 שלומי דבורה נגד מדינת ישראל (פורסם בנבו, 25.10.2009) התייחס בית המשפט העליון למושג ה""אלימות"": ",	המאסר המותנה
"ת""פ 54607-07-19","פשיטא שיסודות עבירת החזקת הנשק (התנהגות-החזקה; נסיבה-נשק; יסוד נפשי של מודעות ויסוד חפצי של מחשבה פלילית) לא חופפים, אף לא באופן חלקי לאיזו מעבירות האלימות הטבעיות והמוכרות המפורטות בפרק י' לחוק העונשין שעניינו בפגיעות גוף, ולכן נראה ממבט ראשון כי אין תחולה למאסר המותנה בענייננו. תימוכין לתפיסה זו ניתן למצוא בעובדה שעבירת החזקת נשק ממוקמת בפרק אחר לגמרי מעבירות האלימות, בפרק ח' לחוק העונשין, שעניינו בפגיעה בסדרי המשטר והחברה ולא בפרק י' שעוסק בעבירות שעניינן פגיעות בגוף.",	המאסר המותנה
"ת""פ 54607-07-19","חרף האמור, אין מקובל עוד לבחון את תחולת המאסר המותנה על פי מבחן טכני של בחינת יסודות עבירת התנאי והשוואתם אל יסודות העבירה המפעילה, כי אם נכון הוא להשתמש במבחן מהותי, שמשמעותו בחינת מעשיו של הנאשם בעבירה המאוחרת תוך התמקדות בשאלה האם  הם מגשימים באופן מהותי את האיסור שנקבע בעבירת התנאי.",	המאסר המותנה
"ת""פ 54607-07-19","	בעניין זה נקבע בע""פ 49/80 עמוס מסילתי נגד מדינת ישראל, פ""ד לד(3) 808 (להלן: ""עניין מסילתי""), פסקה 3, קבע בית המשפט העליון את המבחן באמצעותו יקבע האם יש תחולה למאסר מותנה: ",	המאסר המותנה
"ת""פ 54607-07-19","במספר פסקי דין נקבע כי גם מקום בו העבירה המאוחרת כללה אך פוטנציאל לפגיעה, להבדיל מפגיעה ישירה וממשית, תחשב העבירה כעבירת אלימות באופן מהותי.",	המאסר המותנה
"ת""פ 54607-07-19","כך למשל בע""פ 308/06 מדינת ישראל נגד יונתן סבן (פורסם בנבו, 15.05.2006) נדונה סוגיה דומה של תחולת מאסר מותנה בו עבירת התנאי הוגדרה כעבירת אלימות ואילו העבירה המפעילה הייתה עבירה של סיכון חיי אדם בנתיב תחבורה. ",	המאסר המותנה
"ת""פ 54607-07-19",בית המשפט העליון מצא להחיל המאסר המותנה תוך שהבהיר כי:,	המאסר המותנה
"ת""פ 54607-07-19","	כך למשל, בע""פ 1894/14 אנדרג'או גבריאל צ'אקול נגד מדינת ישראל (פורסם בנבו 13.01.2015) נבחנה שאלת תחולתו של מאסר מותנה בגין עבירות אלימות מקום בו העבירה המפעילה הייתה עבירה של נהיגה תחת השפעת אלכוהול (נהיגה שהובילה למוות ולחבלה של נוסעים שנסעו ברכבו של הנאשם). בית המשפט העליון הדגיש כי: ",	המאסר המותנה
"ת""פ 54607-07-19","(דגש לא במקור, י' ל').",	המאסר המותנה
"ת""פ 54607-07-19","	כך גם  למשל בע""פ 49/88 חיים רוקח נגד מדינת ישראל (פורסם בנבו, 27.4.1988), פסקה 7 נקבע כי: ""שליחת אש בבית-עסק על-ידי שפיכת חומר דליק לתוכו הינה בבחינת מעשה אלימות"". ",	המאסר המותנה
"ת""פ 54607-07-19","	יצוין, כי בית המשפט העליון מצא במקרים מסוימים לקבוע כי גם עבירות שכוונו כלפי רכוש יכול ויוגדרו כעבירת אלימות. ראו למשל רע""פ 6352/12 מחמוד סעד נגד מדינת ישראל (פורסם בנבו, 23.09.2012) בו נדחתה בקשת רשות ערעור על פסק דינו של בית המשפט המחוזי אשר קבע כי עבירות של חבלה במזיד ברכב וניסיון גניבת רכב יכולות להפעיל מאסר מותנה בו עבירת התנאי היא ""עבירה שיש בה יסוד של אלימות והיא פשע"". ",	המאסר המותנה
"ת""פ 54607-07-19","הנה כי כן, המבחן הוא לא מבחן טכני של בחינת יסודות העבירה או בחינה האם העבירה המפעילה מצויה בפרק של עבירות התנאי, כי אם בחינה מהותית. כך בכלל, וכך גם מקום בו עבירת התנאי הוגדרה כעבירת אלימות, כאשר נקבע כי אלימות יכולה לבוא לידי ביטוי גם כאשר מדובר בהתנהגות שיוצרת אך סיכון או פוטנציאל לפגיעה בחיי אדם או בשלומו.",	המאסר המותנה
"ת""פ 54607-07-19","ומה בעניין ""החזקת נשק"" – האם היא בבחינת מעשה אלימות? לטעמי התשובה לשאלה הזו צריכה להיות חיובית.",	המאסר המותנה
"ת""פ 54607-07-19","נשק מעצם טיבו וטבעו הוא חפץ אלים. אף הגדרתו בחוק העונשין מלמדת אודות כך. סעיף 144(ג') לחוק העונשין מגדיר ""נשק"" בסעיף זה כך: ""(1) כלי שסוגל לירות כדור, קלע, פגז, פצצה או כיוצא באלה שבכוחם להמית אדם , וכולל חלק, אריזה בתחמושת של כלי כזה; (2) כלי שסוגל לפלוט חומר הנועד להזיק לאדם, לרבות חלק, אבזר ותחמושת לכלי כאמור...",	המאסר המותנה
"ת""פ 54607-07-19","מן האמור עולה, כי אדם שמחזיק ""נשק"" מחזיק בכלי שבכוחו להמית אדם ולמצער להזיק לו. משמע מדובר בכלי, חפץ, שהוא בעל יסוד מובנה של אלימות.",	המאסר המותנה
"ת""פ 54607-07-19","זאת ועוד, נשק הוא חפץ בעל יסוד מובנה של אלימות לא אך בשל הגדרתו כי אם גם בשל ההכרה של המסוכנות הנובעת ממנו במציאות הישראלית:",	המאסר המותנה
"ת""פ 54607-07-19","לטעמי אף נסיבות ביצוע העבירה בענייננו תומכות במסקנה כי החזקת הנשק גיבשה באופן מהותי ובאופן ענייני עבירת אלימות. הנאשם לא החזיק על קיר ביתו כלי ירייה מעוטר בעיטורים ייחודיים, ישן ונושן אותו קיבל בירושה מסבו שהחזיק בו במאה שעברה לשם הדוגמא (מבלי חלילה להכשיר נסיבות אלו). הנאשם החזיק ברובה, מסוג M-16 , שידוע ומוכר כרובה סער, משמע כלי נשק התקפי, כשלצידו מחסנית. לא זו אף זו, הנאשם החזיק את הנשק בתוך רכבו וזאת כשהוא מוטמן בתוך מגבת, שקית ומזרון מגולגל.",	המאסר המותנה
"ת""פ 54607-07-19","הסבריו של הנאשם לפיה החזיק את הנשק לצורך תחושת ביטחון עצמי אינם משכנעים ולא קיבלו כל ביטוי בנסיבות הקשורות בביצוע העבירה במסגרת עובדות כתב האישום המתוקן בו הודה. מכל מקום נפסק גם בהקשר זה כי ""החזקה של כלי נשק על ידי מי שאינו מורשה בכך יש בה פוטנציאל להוביל להסלמה חמורה ולתוצאות קשות של כל אירוע בו יהיה מעורב אותו נושא נשק, וזאת אף מקום שהנשק מוחזק אך למטרות ""הגנה עצמית בלבד"" (רע""פ 5921/08  רביע רג'בי נגד מדינת ישראל (פורסם בנבו, 6.5.2009); ",	המאסר המותנה
"ת""פ 54607-07-19","וכן ""ואולם לטעמי יש ליתן משקל בכל מקרה לסיכון הגלום בכך שנשק בעל פוטנציאל קטילה מוחזק מבלי שיש עליו ועל בעליו פיקוח מוסדר של הרשויות, כאשר המחזיק נתון תמיד לסיכון שיתפתה לעשות שימוש בנשק, ולו ברגעי לחץ ופחד. סיכון זה שנשקף לציבור צריך להילקח בחשבון על ידי כל מי שמחזיק בידו נשק שלא כדין - גם אם אין הנשק מוחזק למטרת ביצוען של עבירות אחרות...אכן, הנסיבות של נשיאת הנשק במקרה זה אינן מציבות את האירוע ברף הגבוה והחמור של מגוון התרחישים בהם עשויה העבירה להתבצע .ויחד עם זאת, כפי שציין בית המשפט המחוזי, עצם נשיאת נשק חם בציבור שלא כדין, ובפרט על ידי אדם בלתי מיומן החושש כי ימצא עצמו במצב בו ייאלץ להגיב לתקיפה או לאיום אפשריים, יש בה סיכון לשלום הציבור ולביטחונו"". (ע""פ 3300/06 סולטאן אבו סנינה נגד מדינת ישראל (פורסם בנבו, 10.8.2006); ",	המאסר המותנה
"ת""פ 54607-07-19","	וכן: ""כלי נשק דמוי  M-16 כמו זה שביקש העורר למכור, לא נועד לסריגת גרביים, ומי שרוכש אותו עושה זאת לצרכים פליליים מובהקים, וחלילה גם לביצוע מעשי טרור"" (בש""פ 6036/17 אסמעיל אבו עבד נגד מדינת ישראל (פורסם בנבו, 2.8.2017) פסקה 5).  ",	המאסר המותנה
"ת""פ 54607-07-19","בע""פ (מחוזי-מרכז) 7062-04-18 ישראל איאסו ואח' נגד מדינת ישראל  (פורסם בנבו, 7.5.2019) (להלן: ""עניין איאסו"") שבעניינו הוגשה בקשת רשות הערעור בעניין איאסו כמפורט לעיל, התייחס בית המשפט המחוזי לסוגיה זהה לזו שבענייננו וקבע כי:",	המאסר המותנה
"ת""פ 54607-07-19","מסקנה זו מתחזקת אף לנוכח העובדה כי קיימת פגיעה בערך חברתי משותף בעצם ביצוען של עבירות של החזקת נשק ועבירות אלימות – זה ערך ההגנה על שלמות הגוף וביטחונו של אדם, כפי שאף ציין בית המשפט קמא...",	המאסר המותנה
"ת""פ 54607-07-19","בעניינו של איאסו דחה בית המשפט העליון את בקשת רשות הערעור שהוגשה, תוך שהודגש בפסקה 11 להחלטה,  כי: ""אני סבור כי העבירה בה הורשע המבקש מקימה יסוד של אלימות. כאמור, המבקש נתפס כשהוא מחזיק, יחד עם אחר, נשק מאולתר ובו מחסנית עם תשעה כדורים, כשהוא טעון ומוכן לירי.",	המאסר המותנה
"ת""פ 54607-07-19","אכן, בעניינו הנשק לא היה טעון בכדורים, ואולם לא ניתן לומר שבעניינו עצם החזקתו של נשק התקפי דוגמת M-16  בידי מי שלא הוכשר לכך ומי שלא הורשה לכך לא נוצר סיכון לחיי אדם, ולא מהוות מעשה אלים.",	המאסר המותנה
"ת""פ 54607-07-19","     27.	לתוצאה דומה בדבר תחולת התנאי בענייננו ניתן להגיע גם באמצעות מבחן משפטי אחר. לאחרונה, במסגרת ע""פ 2352/19 דנילוב נ' מדינת ישראל (פורסם בנבו, 15.10.2019),  נדרש בית המשפט העליון למבחן המשפטי הראוי לצורך בחינת תחולת מאסר מותנה מקום בו עבירת התנאי נקבעה על-פי סוג עבירה, כבענייננו. בית המשפט העליון הבהיר כי:",	המאסר המותנה
"ת""פ 54607-07-19","הערכים החברתיים המוגנים על ידי האיסורים הקבועים בעבירת התנאי בענייננו, ""עבירת אלימות"" הם ""שלמות הגוף והנפש וההגנה על הביטחון"" (ראו למשל ע""פ 799/19 טגבו צ'קול נגד מדינת ישראל, [פורסם בנבו, 18.7.2019] פסקה 9). לערכים אלה ניתן להוסיף גם ערכים מוגנים של כבוד האדם ושלוות נפשו.",	המאסר המותנה
"ת""פ 54607-07-19","	ובאילו ערכים מוגנים פגע הנאשם עת ביצע את עבירת החזקת הנשק? ביחס לעבירות נשק נאמר כי: ""בית משפט זה עמד לא פעם על החומרה הרבה שבעבירות נשק ועל הפגיעה בערכים המוגנים של שלמות הגוף, חיי אדם ושלום וביטחון ציבור הנפגעים מעבירות אלה... חומרת עבירות אלו גלומה בפוטנציאל הנזק..."" (ע""פ 971/19 מדינת ישראל נ' מחמד געביס [פורסם בנבו, 11.7.2019], פסקה 8). וכן ""בית משפט זה הדגיש לא אחת את חומרתן של העבירות השונות בנשק אשר מסכנות באופן ישיר את שלום הציבור וביטחונו"" (ע""פ 785/15 פואקה נגד מדינת ישראל [פורסם בנבו, 6.12.2015], פסקה 16); וכן עניין איאסו בפסקה 15, דגש לא במקור, י'ל'). ",	המאסר המותנה
"ת""פ 54607-07-19","הנה כי כן, אף אם ניישם את מבחן הרציונל נגיע למסקנה זהה בדבר תחולתו של המאסר המותנה. הערכים המוגנים עליהם ביקש בית משפט השלום להגן באמצעות עבירת התנאי –עבירת אלימות– הם אותם ערכים בהם פגע הנאשם כשהחזיק את הנשק. המדובר בערכים של הגנה על חיי אדם, שלמות הגוף ושלום הציבור.",	המאסר המותנה
"ת""פ 54607-07-19","מכל הטעמים שפורטו מעלה, דהיינו הן על בסיס המבחן המהותי והן על בסיס מבחן הרציונל (מבחן הערכים המוגנים) סבורני כי יש מקום גם להפעיל את ההתחייבות הכספית שהוטלה על הנאשם במסגרת ת""פ 16256-02-17, אשר במסגרתה התחייב ""שלא לעבור כל עבירת אלימות"".",	המאסר המותנה
"ת""פ 54607-07-19","שאלה נפרדת שעלתה במסגרת הטיעונים לעונש היא שאלת אופן הפעלת המאסר המותנה, מקום בו ימצא כי המאסר המותנה הוא אכן בר הפעלה. ב""כ הנאשם טען כי במקרה שכזה יש מקום לחפיפת המאסר המותנה וזאת משום שלא היה מודע לקיומו של המאסר המותנה עד לתחילת הדיון בטיעונים לעונש, כאשר הבהיר כי אף במלך המשא ומתן שהתנהל בין הצדדים לא הוזכר המאסר המותנה.",	המאסר המותנה
"ת""פ 54607-07-19","נוכח האמור, נראה כי יש להורות על הפעלת המאסר המותנה במצטבר לעונש המאסר שיוטל על הנאשם במסגרת התיק שבכותרת.",	המאסר המותנה
"ת""פ 54607-07-19","לטעמי אין מקום לקבל את טענת הסנגור לחפיפת המאסר המותנה למאסר שיוטל בשל כך שלא היה מודע לקיומו עד למועד הטיעונים לעונש. ב""כ הנאשם אישר כי המאסר המותנה מצוין במסגרת הרישום הפלילי שהעתקו הועבר לעיונו, ומכאן שאין לב""כ הנאשם להלין אלא על עצמו בעניין זה.",	המאסר המותנה
"ת""פ 54607-07-19","	יחד עם זאת, אם מצאתי לחפוף באופן משמעותי את המאסר המותנה למאסר שיוטל על הנאשם במסגרת התיק שבכותרת, הרי שהדבר נעשה בשל הזיקה הלא מובהקת שבין עבירת התנאי לעבירה המפעילה (ראו ע""פ 2336/16 ריאד מזראייב נגד מדינת ישראל [פורסם בנבו, 14.12.2017], פסקה 32) ובשל כך שהודה הנאשם במיוחס לו ולקח אחריות על מעשיו. ",	המאסר המותנה
"ת""פ 54607-07-19","לאור כל האמור לעיל, אני גוזר על הנאשם את העונשים הבאים:",	המאסר המותנה
"ת""פ 54607-07-19",22 חודשי מאסר בפועל.,	המאסר המותנה
"ת""פ 54607-07-19","אני מפעיל את המאסר המותנה בן 4 חודשים מת""פ 16256-02-17 באופן שמחציתו תרוצה במצטבר לעונש המאסר שהוטל על הנאשם במסגרת תיק זה, ומחציתו תרוצה בחופף.",	המאסר המותנה
"ת""פ 54607-07-19",סך הכל ירצה הנאשם 24 חודשי מאסר בפועל החל מיום המעצר.,	המאסר המותנה
"ת""פ 54607-07-19","12 חודשי מאסר על תנאי, לתקופה של 3 שנים מיום שחרורו מן המאסר, שהנאשם לא יעבור עבירת נשק לפי סעיף 144 לחוק העונשין על חלופותיו השונות.",	המאסר המותנה
"ת""פ 54607-07-19","קנס בסך 3,000 ₪ או 20 ימי מאסר תמורתו. הקנס ישולם ב-5 שיעורים חודשיים שווים ורצופים, החל מיום 1.3.2020.",	המאסר המותנה
"ת""פ 54607-07-19","אני מפעיל את ההתחייבות הכספית בת 5,000 ₪ מת""פ 16256-02-17. הנאשם ישלם סכום זה ב – 10 שיעורים חודשיים שווים ורצופים החל מיום 1.3.2020.",	המאסר המותנה
"ת""פ 54607-07-19","ניתן בזאת צו להשמדת המוצגים– הנשק והמחסנית, וזאת בכפוף לחלוף תקופת הערעור.",	המאסר המותנה
"ת""פ 54607-07-19","ניתנה והודעה היום ט""ו טבת תש""פ, 12/01/2020 במעמד הנוכחים. ",<#3#>
"ת""פ 54607-07-19",הוקלד על ידי קורין בן שבת,"יובל ליבדרו, שופט"
"ת""פ 54607-07-19",נוסח מסמך זה כפוף לשינויי ניסוח ועריכה,יובל ליבדרו 54678313
"ת""פ 54607-07-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",יובל ליבדרו 54678313
