verdict,text,part
"ת""פ 51803-04-19","ת""פ 51803-04-19 מדינת ישראל נ' פרג'י ברמי",בית משפט השלום ברמלה
"ת""פ 51803-04-19","פקודת הסמים המסוכנים [נוסח חדש], תשל""ג-1973: סע'  13, 19א",חקיקה שאוזכרה: 
"ת""פ 51803-04-19",כתב האישום המקורי כלל ארבעה אישומים. הצדדים הגיעו להסדר טיעון לפיו האישום השני והרביעי נמחקו מכתב האישום והנאשם הודה בעובדות האישום הראשון ועובדות האישום השלישי והורשע בעבירות שמופיעות בהם.,כתב האישום
"ת""פ 51803-04-19","באישום הראשון, הנאשם הורשע בביצוע עבירה של סחר בסמים מסוכנים לפי סעיפים 13 ו- 19א לפקודת הסמים המסוכנים (נוסח חדש) התשל""ג-1973 (להלן: פקודת הסמים המסוכנים). על פי עובדות האישום הראשון, במהלך חודש מרץ 2019 במועד שאינו ידוע במדויק למאשימה, הנאשם מכר בתחומי העיר רמלה לְקוֹנָה סם מסוכן מסוג קנבוס במשקל של כגרם אחד וזאת בתמורה לסך של מאה ש""ח.",כתב האישום
"ת""פ 51803-04-19","באישום השלישי, הנאשם הורשע בביצוע שלוש עבירות של סחר בסמים מסוכנים לפי סעיפים 13 ו-19א לפקודת הסמים המסוכנים. על פי עובדות האישום השלישי, בין 7.3.19 ל-9.4.19 בשלושה מועדים שונים, מכר הנאשם לְקוֹנָה בתחומי העיר רמלה סם מסוכן מסוג קנבוס במשקל שאינו ידוע למאשימה בתמורה לסך של מאה ש""ח בכל פעם.",כתב האישום
"ת""פ 51803-04-19","על פי הסדר הטיעון, סוכם שיתקבל תסקיר לעונש מטעם שירות המבחן בעניינו של הנאשם. כמו כן, סוכם שהיה והתסקיר יהיה חיובי, אזי המאשימה תגביל את הטיעון שלה לעונש לתשעה חודשי מאסר בפועל שירוצו בדרך של עבודות שירות. כמו כן, סוכם שהיה והתסקיר יהיה שלילי, אזי הטיעון לעונש יהיה פתוח.",הסדר הטיעון וטענות הצדדים לעונש
"ת""פ 51803-04-19","התקבל תסקיר מטעם שירות המבחן מיום 5.9.21. המאשימה טענה שמדובר בתסקיר שלילי ולכן איננה כבולה להסדר הטיעון וטענה באופן פתוח לעונש. עמדת המאשימה היא שיש להשית על הנאשם מאסר בפועל מאחורי סורג ובריח ואין מקום להסתפק בעבודות שירות. מנגד, ההגנה טענה שמדובר בתסקיר חיובי ושהעונש הראוי הוא מאסר לתקופה קצרה ביותר שתחפוף את תקופת המעצר שלו.",הסדר הטיעון וטענות הצדדים לעונש
"ת""פ 51803-04-19","קיימת מחלוקת דיכוטומית בין הצדדים האם מדובר בתסקיר חיובי או בתסקיר שלילי. התכנים של התסקיר מלמדים שההגדרה הדיכוטומית האמורה איננה ישימה. למעשה, קיימות נקודות חוזק לטובת הנאשם וגם נקודות חולשה לרעת הנאשם ואשר המכלול מציב את הנאשם בנקודת אמצע בין שני הקצוות הדיכוטומיות.",תסקיר שירות המבחן
"ת""פ 51803-04-19","מכל מקום, לאור הטענה של המאשימה שהנאשם לא עמד במבחן של ""תסקיר חיובי"", העונש שיושת על הנאשם  בגזר הדין מבוסס על הנחת היסוד שאין הסדר בין הצדדים לעניין העונש ושמדובר בטיעון פתוח. כפי שיוסבר בהמשך, סבורני שהעונש הראוי הוא מאסר בפועל שירוצה בדרך של עבודות שירות וזאת במנותק לחלוטין מהסדר הטיעון שהוצג לבית המשפט עובר לקבלת תסקיר שירות המבחן.",תסקיר שירות המבחן
"ת""פ 51803-04-19",להלן תמצית התסקיר של שירות המבחן:,תסקיר שירות המבחן
"ת""פ 51803-04-19","הנאשם מוכר לשירות המבחן מהרשעות קודמות שלו מתיקים אחרים. לחובת הנאשם ארבע הרשעות קודמות בעבירות של החזקת סם לצריכה עצמית, עבירות אלימות ועבירות רכוש (ת/6). הרשעתו האחרונה היא משנת 2014 בעבירות של החזקה לצריכה עצמית של סם מסוג קנבוס במשקל של 96 גרם וכן בעבירה של הפרעה לשוטר במילוי תפקידו וזאת בשל התנגדותו של הנאשם לחיפוש שנערך על ידי השוטר שתפס את הסם שהיה ברשותו. הנאשם נדון לצו של""צ בהיקף של 200 שעות, מאסר על תנאי, קנס וצו מבחן (ת/7).",תסקיר שירות המבחן
"ת""פ 51803-04-19","הנאשם נשר מבית הספר ולא קיבל תעודת בגרות. בתסקיר יש תיאור של הרקע המשפחתי שבו גדל. כיום, הנאשם פרוד מבת זוגתו ולהם בת משותפת שהוא מקפיד לשמור עמה על קשר במסגרת הסדרי הראייה וגם משתתף בגידולה בתיאום עם בת זוגו לשעבר.",תסקיר שירות המבחן
"ת""פ 51803-04-19","מצד אחד, בעת בחינת גורמי הסיכון להישנות ביצוע עבירות פליליות, שירות המבחן לקח בחשבון את הנתונים הבאים: הישנות ביצוען של עבירות סמים; התייחסותו המצמצמת והמטשטשת של הנאשם לעבירות שבוצעו; היעדר קבלת אחריות על ביצוען; נטייתו להתנהגות אימפולסיבית; שימוש חוזר בסמים מסוג קנבוס.",תסקיר שירות המבחן
"ת""פ 51803-04-19","מצד שני, בעת בחינת גורמי הסיכוי לשיקום, שירות המבחן לקח בחשבון את הנתונים הבאים: שיתוף בפעולה של הנאשם עם שרות המבחן, לרבות במהלך פיקוח המעצר שבו שהה בתיק הנוכחי; מאמציו של הנאשם לתפקוד תקין בתחום התעסוקתי; בדיקות שתן נקיות; האחריות שהוא מבטא בתחום ההורי כלפי בתו היחידה.",תסקיר שירות המבחן
"ת""פ 51803-04-19","בסופו של יום, שירות המבחן המליץ להעמיד את הנאשם בצו מבחן למשך שנה ושבמסגרתו ישולב בהליך טיפולי תוך מעקב אחר מצבו בהיבטי חייו השונים. כמו כן, שירות המבחן המליץ לשלב עם צו המבחן עונש מאסר שירוצו בדרך של עבודות שירות וזאת כענישה מוחשית ומרתיעה שמטרתה לחדד עבורו את חומרת מעשיו.",תסקיר שירות המבחן
"ת""פ 51803-04-19","הנני קובע שיש להשקיף על מכלול מעשיו של הנאשם כ-""אירוע אחד"" וזאת לעניין קביעת מתחם העונש ההולם. למעשה, קיימת זיקה עניינית בין כל אחד מהאירועים של סחר בסמים שבוצעו באישום הראשון ובאישום השלישי. בכל האירועים מדובר בסחר בסמים באותו דפוס התנהגות, קרי מכירה של סם מסוג קנבוס בכמויות קטנות בעבור סכום זהה של מאה ₪ בכל פעם. לכן, אקבע מתחם עונש הולם אחד למכלול העבירות שבהם הורשע.",מתחם העונש ההולם
"ת""פ 51803-04-19","בעת קביעת גבולות מתחם העונש ההולם, לקחתי בחשבון את מדיניות הענישה הנוהגת בעבירות של סחר בסם מסוכן מסוג קנבוס במספר הזדמנויות, כדלקמן:",מתחם העונש ההולם
"ת""פ 51803-04-19","רע""פ 7858/19 וקנין נ' מדינת ישראל (פורסם בנבו, 28.11.19). המבקש הורשע בביצוע שתי עבירות של סחר בסמים בכך שמכר בשני מועדים שונים סם מסוכן מסוג קנבוס במשקל כולל של כ-5.8 גרם. בית משפט השלום בירושלים קבע שמאחר ומדובר בכמויות סם קטנות ובסכומי כסף זעומים, מתחם העונש ההולם נע בין מאסר בפועל של מספר חודשים ועד שמונה חודשים ואשר יכול וירוצו בעבודות שירות. למבקש היו מאסרים על תנאי שתלויים ועומדים כנגדו ואשר הופעלו ולכן נדון למאסר בפועל למשך 12 חודשים. ערעורו לבית המשפט המחוזי נדחה וכן נדחתה בקשת רשות ערעור שהוגשה לבית המשפט העליון.",מתחם העונש ההולם
"ת""פ 51803-04-19","רע""פ 114/19 שצ'רבקוב נ' מדינת ישראל (פורסם בנבו, 13.1.19). המבקשת ובן זוגה סחרו בסם מסוכן מסוג קנבוס במהלך פרק זמן של שלושה חודשים. על מנת ללמוד לגבי מלוא העובדות של אותו תיק, מן הראוי לעיין, בנוסף להחלטת בית המשפט העליון, גם בפסק הדין של בית משפט השלום בראשון לציון (ת""פ 12945-08-17) וגם בפסק הדין של בית המשפט המחוזי במחוז מרכז (עפ""ג 13500-09-18). כתב האישום כלל מספר אישומים, כאשר באישום הראשון היה מדובר בהחזקה של מספר עשרות גרמים של סם מסוכן מסוג קנבוס (84 גרם, 49 גרם, 30 גרם, 76 גרם, 35 גרם ועוד 1.5 גרם ו-2 גרם). בנוסף, היו חמישה אישומים נוספים שבכל אחד מהם היה מדובר במכירה של סם מסוג קנבוס במשקל של מספר גרמים במספר הזדמנויות. בית משפט השלום קבע מספר מתחמי עונש לאישומים השונים: מתחם שנע בין 6 ועד 18 חודשים, מתחם אחר שנע בין מספר חודשים ועד 12 חודשים ומתחם נוסף שנע בין  9 חודשים ועד 24 חודשים. בסופו של יום, הושתו עליה 6 חודשי מאסר שירוצו בעבודות שירות. המבקשת הגישה ערעור לבית המשפט המחוזי וביקשה לבטל את ההרשעה על מנת שלא ייפגעו סיכוייה להתגייס לצה""ל. הערעור נדחה וגם נדחתה בקשת רשות ערעור שהוגשה לבית המשפט העליון.",מתחם העונש ההולם
"ת""פ 51803-04-19","רע""פ 5712/16  אייזנבאך נ' מדינת ישראל (פורסם בנבו, 17.8.16). המבקש הורשע בבית משפט השלום בביצוע 4 עבירות של סחר בסם מסוכן מסוג קנבוס במשקלים של גרמים בודדים. בית המשפט קבע מתחם למכלול העבירות שבוצעו שנע בין 8 ל-24 חודשי מאסר בפועל ובסופו של יום נדון ל-8 חודשי מאסר בפועל. ערעורו לבית המשפט המחוזי נדחה וכן נדחתה בקשת רשות ערעור שהוגשה לבית המשפט העליון.",מתחם העונש ההולם
"ת""פ 51803-04-19","רע""פ 3271/17 עמיאל נ' מדינת ישראל (פורסם בנבו, 23.4.17). המבקש הורשע במספר אירועים של סחר בסם מסוכן מסוג קנבוס לסוכן משטרתי סמוי. הכמות הכוללת של הסמים שנמכרו היו של עשרות גרמים. בנוסף, החזיק בביתו עשרות גרמים של סם מסוכן מסוג קנבוס שמחולק ליחידות. הוא נדון לעונש מאסר בפועל של 12 חודשים וזאת על אף ששולב מיוזמתו במכון לטיפול בבעיות סמים ואף היה רשום ללימודי הנדסה. ערעורו לבית המשפט המחוזי נדחה וכן נדחתה בקשת רשות ערעור שהוגשה לבית המשפט העליון.",מתחם העונש ההולם
"ת""פ 51803-04-19","לפיכך, הנני קובע שמתחם העונש ההולם למכלל העבירות שבוצעו על ידי הנאשם נע בין 6 ועד 18 חודשי מאסר בפועל, בצירוף מאסר על תנאי וקנס. כמו כן, ככל שבית המשפט יסבור שבנסיבות העניין יש להציב את הנאשם בחלקו התחתון של המתחם, ניתן יהיה לרצות את עונש המאסר בפועל בדרך של עבודות שירות.",מתחם העונש ההולם
"ת""פ 51803-04-19","בעת קביעת העונש המתאים בתוך מתחם העונש ההולם, לקחתי בחשבון לקולא את הנתונים הבאים: בדיקות שתן נקיות מסמים; שיתוף פעולה עם שרות המבחן; ההתרשמות של שרות המבחן שהנאשם מגלה רצון לשינוי ולהמשך שילובו בהליך טיפולי; עובדת היותו אב לקטינה רכה בשנים ושהוא משתתף בגידולה ובפרנסתה.",קביעת העונש המתאים בתוך מתחם העונש ההולם 
"ת""פ 51803-04-19","לחומרא, לקחתי בחשבון את עברו הפלילי, לרבות בעבירות סמים. עם זאת, לקחתי גם בחשבון שהרשעתו האחרונה היא משנת 2014 וחלפו מאז כשבע שנים.",קביעת העונש המתאים בתוך מתחם העונש ההולם 
"ת""פ 51803-04-19","יובהר, בעת קביעת אורך תקופת המאסר שתרוצה בעבודות שירות, לקחתי בחשבון גם את  תקופת המעצר שבה שהה הנאשם מאחורי סורג ובריח (מיום 22.4.19 ועד ליום 12.6.19) וכן תקופת המעצר באזוק אלקטרוני (מיום 12.6.19 ועד ליום 12.9.19). לפיכך, אין מקום לבצע ניכוי נוסף של תקופת מעצר כלשהי מתקופת המאסר הסופי שיושת עליו.",קביעת העונש המתאים בתוך מתחם העונש ההולם 
"ת""פ 51803-04-19","לאור כל האמור לעיל, הנני משית על הנאשם את העונשים הבאים:",קביעת העונש המתאים בתוך מתחם העונש ההולם 
"ת""פ 51803-04-19",6 חודשי מאסר בפועל שירוצו בדרך של עבודות שירות. הנאשם יבצע את עבודות השירות במקום ובזמנים ובמועדים שמופיעים בחוות הדעת שהתקבלה מטעם הממונה על עבודות שירות.,קביעת העונש המתאים בתוך מתחם העונש ההולם 
"ת""פ 51803-04-19",5 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה לפי פקודת הסמים המסוכנים.,קביעת העונש המתאים בתוך מתחם העונש ההולם 
"ת""פ 51803-04-19","הנאשם ישלם קנס בסך של 2,500 ₪, או 10 ימי מאסר תמורתו. הקנס ישולם בחמישה תשלומים חודשיים שווים ורצופים כאשר הראשון שבהם עד ליום 1.6.22, והיתרה ב-1 לכל חודש שלאחריו. היה ואחד התשלומים לא ישולם במועד אזי יעמוד מלוא סכום הקנס לפירעון מידי.",קביעת העונש המתאים בתוך מתחם העונש ההולם 
"ת""פ 51803-04-19","הנני מטיל על הנאשם צו מבחן למשך שנה מהיום. הובהר לנאשם שככל שיפר את צו המבחן, בית המשפט יהיה רשאי להטיל עליו עונש אחר מזה שהושת עליו, לרבות עונש מאסר מאחורי סורג ובריח. כמו כן, רשמתי בפני את הצהרתו של הנאשם באולם כעת שהוא הבין את החובה לקיים את צו המבחן וההשלכות של הפרתו.",קביעת העונש המתאים בתוך מתחם העונש ההולם 
"ת""פ 51803-04-19",המזכירות תשגר העתק גזר הדין לשרות המבחן ולממונה על עבודות שירות.,קביעת העונש המתאים בתוך מתחם העונש ההולם 
"ת""פ 51803-04-19",54678313זכות ערעור תוך 45 ימים. ,5129371
"ת""פ 51803-04-19","ניתן היום,  ה' ניסן תשפ""ב, 06 אפריל 2022, במעמד הצדדים.",5129371
"ת""פ 51803-04-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 51803-04-19",הישאם אבו שחאדה 54678313-/,54678313
