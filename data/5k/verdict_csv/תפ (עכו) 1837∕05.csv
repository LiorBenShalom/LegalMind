verdict,text,part
תפ (עכו) 1837∕05,"חוק העונשין, תשל""ז-1977: סע'  144(ב2), 407(ב), 415, 499(א)(1), פרק יא",חקיקה שאוזכרה: 
תפ (עכו) 1837∕05,"כתב האישום מייחס לנאשם עבירת התפרצות לבית עסק וגניבה, לפי סעיף 407(ב) לחוק העונשין, התשל""ז-1977, כך שבלילה שבין 4/05/ 14-13 התפרץ הנאשם למחסן מפעל וולקן שבאיזור תפן בגליל המערבי באופן ששבר את הצילנדר של הדלת האחורית של המחסן, ונכנס אל תוך המחסן, ומשם גנב שמנים ומצברים בשווי של 369,365 ₪ (להלן – ""הרכוש הגנוב""), אותם העמיס על עגלה המחוברת למשאית שבחזקתו. ",גזר דין
תפ (עכו) 1837∕05,"בישיבת ההקראה ביום 2.5.06 בפני כב' השופט אלטר משה כפר הנאשם במיוחס לו בכתב האישום הנ""ל.",גזר דין
תפ (עכו) 1837∕05,"בישיבת יום 13.2.06, ובמסגרת הליך של גישור בפניי, הודה הנאשם בעובדות המיוחסות לו בכתב האישום, ובהתאם הורשע בעבירה המיוחסת לו שם,והמשך הדיון נדחה לקבלת תסקיר שירות מבחן וטיעוני לעונש, כאשר המאשימה הצהירה כבר בישיבה זו כי היא תעתור למאסר בפועל ותתנגד לביטול הרשעתו של הנאשם.",גזר דין
תפ (עכו) 1837∕05,"שירות המבחן הגיש תסקיר מבחן ראשון מיום 4.5.06, ותסקיר מבחן משלים מיום 8.8.06. בישיבת יום 4.9.06 טענו הצדדים לעונש.",גזר דין
תפ (עכו) 1837∕05,"ב""כ המאשימה ביקשה להשית על הנאשם מאסר בפועל, מאסר על תנאי ופיצוי למתלונן, וכן להפעיל מאסר על תנאי בר הפעלה בן 18 חודשים, כאשר חלקו ירוצה במצטבר למאסר בפועל שיוטל כאן. לטענת המאשימה, שירות המבחן לא מצביע בתסקיר על נסיבות מיוחדות המצדיקות להימנע מהפעלת המאסר המותנה הנ""ל, כן טענה כי האינטרס הציבורי ושיקולי הגמול וההרתעה מחייבים הטלת מאסר בפועל בסוג זה של עבירות, וכי מדובר בנאשם שלחובתו הרשעות קודמות ומאסר מותנה בר הפעלה. ב""כ המאשימה תמכה את טיעוניה בפסק דין שניתן ע""י בית המשפט העליון בע""פ 6163/06 אבו סבילה נ. מ""י. ",גזר דין
תפ (עכו) 1837∕05,"הסניגור מצידו, ביקש לאמץ את תסקיר המבחן מאחר, ולגירסתו, שירות המבחן לקח בחשבון את כל השיקולים הרלבנטים, לרבות עברו הפלילי של הנאשם וכן נסיבותיו האישיות השונות המפורטות שם. הסניגור הוסיף וטען כי העונש עליו המליץ שירות המבחן מקים אחר שיקולי ההרתעה והאינטרס הציבורי. הסניגור מציין כי הנאשם היה עצור מיום 14.4.05 ועד ליום 5.5.05, אז שוחרר למעצר בית מלא, ומאוחר יותר הוקלו התנאים המגבילים למעצר בית חלקי. הסניגור ביקש לאבחן עניינו של הנאשם שבפניי מפסק הדין בע""פ 6163/06 הנ""ל שהוגש ע""י המאשימה, וביקש להעדיף את האינטרס השיקומי על פני שאר שיקולי הענישה, וכך להורות על הארכת המאסר המותנה, ולהימנע מהטלת מאסר בפועל. ",גזר דין
תפ (עכו) 1837∕05,"הסניגור ציין כי הרכוש הגנוב הנ""ל הוחזר לבעלים, וב""כ המאשימה אישרה כי עיקרו של הרכוש הנ""ל הוחזר לבעלים.",גזר דין
תפ (עכו) 1837∕05,"הנאשם הגיע לעסק נשוא כתב האישום בשעת לילה, כשבחזקתו משאית אליה רתומה עגלה שנועדה להעמסת הרכוש הגנוב, שבר את הצילנדר של דלת המחסן, וגנב משם סחורה בשווי של מאות אלפי שקלים אותה העמיס על העגלה הנ""ל. מעשיו הנ""ל של הנאשם חמורים ביותר, בהיותם פוגעים ברכושו של הזולת, ומסבים לבעלים של הרכוש נזק עצום. ההצטיידות במשאית ועגלה, ההגעה אל המחסן בשעת לילה, שבירת מנעול דלת המחסן, גניבת רכוש בשווי של מאות אלפי שקלים והעמסתו על גבי העגלה המחוברת למשאית – כל אלה מלמדים על המסוכנות הרבה מצד הנאשם. מי שמעז לבצע עבירה כזו, בדרך הנ""ל ובהיקף רכוש כאמור, מלמד על עצמו כעבריין מסוכן לרכושו של הציבור,במדרג הגבוה של המסוכנות.",גזר דין
תפ (עכו) 1837∕05,"שירות המבחן מתאר בתסקירו המשלים כי הנאשם סבל בילדותו מהזנחה ומאלימות במשפחתו, ובהמשך גם מהעדר תמיכה משפחתית בעקבות החלטתו להינשא לבחירת לבו – אשתו הנוכחית. שירות המבחן מציין כי לקיחת האחריות מצד הנאשם על ביצוע העבירה מעידה על בשלותו ויכולתו להפיק תועלת מקשר טיפולי המיועד למנוע הסתבכות נוספת בעתיד.",גזר דין
תפ (עכו) 1837∕05,"לפי שירות המבחן, אין המדובר בעבריין מועד, בעוד שהטלת מאסר בפועל תהיה הרסנית עבורו והמליץ להטיל על הנאשם של""צ, להעמידו במבחן לשנה, ולהאריך את המאסר המותנה העומד ותלוי נגדו.",גזר דין
תפ (עכו) 1837∕05,איני מאמץ את מסקנות והמלצת שירות המחן. ,גזר דין
תפ (עכו) 1837∕05,"כמתואר מעלה, אין זו הרשעתו הראשונה של הנאשם בפלילים. לחובתו של הנאשם הרשעה קודמת, בת""פ 40277/02 בבית המשפט המחוזי תל-אביב-יפו, בעבירות סחר בנשק, לפי סעיף 144",גזר דין
תפ (עכו) 1837∕05,"(ב2) לחוק העונשין קשירת קשר לביצוע פשע לפי סעיף 499(א)(1) לחוק וקבלת דבר במרמה, לפי סעיף 415 לחוק הנ""ל. בגין עבירות אלו נידון הנאשם, בגזר הדין מיום 29.12.02, למאסר בפועל בן 20 חודשים, מאסר מותנה בן 18 חודשים לשלוש שנים מיום שחרורו, והתנאי הוא כי הנאשם לא יעבור עבירה בנשק, קשירת קשר, או עבירה לפי פרק י""א לחוק העונשין, וכן קנס בסך 30,000 ₪.",גזר דין
תפ (עכו) 1837∕05,"עונש המאסר בפועל והמאסר המותנה שהוטל על הנאשם לא היה בו כדי להרתיעו מלשוב ולבצע עבירה נוספת אותה ביצע בתקופת התנאי, והביא לכך כי המאסר המותנה יהא בר הפעלה.",גזר דין
תפ (עכו) 1837∕05,"האינטרס הציבורי שעניינו הגנה על רכושו של הזולת, מחייב לנקוט כנגד הנאשם ענישה מחמירה והולמת, שהרי בצד חומרת העבירה בה הורשע בתיק בפניי, למדנו כי מדובר בנאשם שלחובתו הרשעה קודמת, ושעונשים שהוטלו עליו בגינה לא הביאוהו להפנים את המסר ולהפיק את הלקח ע""י זניחת דרך הפשע. חלפה אך תקופה קצרה מעת שחרורו מהמאסר, עד ששב וביצע עבירה חמורה, זו בגינה נותן את הדין כיום.",גזר דין
תפ (עכו) 1837∕05,"התנאים בהם גדל הנאשם, כמתואר בתסקיר שירות המבחן, קשים הם, נוכח הבדידות שחש  והעדר התמיכה מצד משפחתו. אולם, אין באלה נסיבות מיוחדות וחריגות המצדיקות לא להפעיל את המאסר מותנה העומד ותלוי נגדו.",גזר דין
תפ (עכו) 1837∕05,"אומנם, שיקומו של נאשם הינו אינטרס ציבורי שלא נופל בערכו מכל אינטרס ציבורי אחר.",גזר דין
תפ (עכו) 1837∕05,"אולם במקרה בפניי יש לבכר את האינטרס הציבורי שעניינו הרתעת הנאשם העומד בפניי וכן את העבריינים הפוטנציאליים, ע""י הטלת עונשים מחמירים שהרי על בית המשפט לומר את דברו ולתרום את תרומתו בהגנה על שלום הציבור ורכושו. הנאשם שהינו בן 29 שנים לערך, בחר לשוב במהרה לדרך הפשע, בחלוף תקופה קצרה מאז שחרורו מהמאסר. בקשתו כיום להימנע משליחתו בשנית לריצוי מאסר בין כותלי הכלא, מנוגדת לאינטרס הציבורי הנ""ל. בקשתו כי בית המשפט יעדיף את ההליך השיקומי על פני ההרתעתי, נשמעת כניסיון להיחלץ מאימת הדין.",גזר דין
תפ (עכו) 1837∕05,"אעיר עוד כי תסקיר המבחן לא מצביע על תוכנית שיקומית, שעניינה שילובו של הנאשם במוסד או בקהילה טיפולית מסויימת, וכל אשר הומלץ הוא צו מבחן לפקח עליו, בצד תוכנית של""צ. כך, שלא ברור הכיצד יש בענישה הסלחנית המוצעת בתסקיר, כדי להביא את הנאשם אל דרך הישר, להרתיעו ולשקמו, ובצד זאת גם לשמור כי לא יפגע שוב, בעתיד, ברכושו של הציבור או בכל ערך ציבורי וחברתי אחר.",גזר דין
תפ (עכו) 1837∕05,"תסקיר שירות המבחן הינו כלי עזר לסייע לבית המשפט בבואו לגזור את הדין. אולם, קביעת עונשו ההולם של הנאשם לעולם נתונה ומסורה לבית המשפט, אשר ישקול את כלל שיקולי הענישה, בבואו לעשות כן.",גזר דין
תפ (עכו) 1837∕05,"לקחתי בחשבון, בצד כל האמור, את הודאתו של הנאשם ובחסכון בזמנו היקר של בית המשפט, את דבריו בפניי כי הוא מצטער, את נסיבותיו האישיות והמשפחתיות, את העובדה כי לחובתו הרשעה אחת בלבד, אם כי בעבירות חמורות ביותר, וכן את העובדה כי עיקרו של הרכוש הגנוב הושב לבעליו (לגירסת הנאשם, כל הרכוש הושב לבעליו) וכן את העובדה כי הנאשם היה במעצר במסגרת תיק זה מיום 14.4.05 עד 5.5.05 ובמעצר בית מלא וחלקי .",גזר דין
תפ (עכו) 1837∕05,"הסניגור ביקש לאבחן עניינו של הנאשם מעניינו של המערער בע""פ 6163/06, אבו סבילה נגד מדינת ישראל. בית המשפט העליון אישר את פסק דינו של בית המשפט המחוזי אשר גזר על מערער שם 9 חודשים מאסר בפועל, קנס כספי, חילוט רכב וכן מאסר מותנה, כאשר בית המשפט המחוזי ביטל את גזר הדין של בית המשפט השלום שהטיל על המערער של""צ, קנס ומאסר מותנה. ",גזר דין
תפ (עכו) 1837∕05,"לא מצאתי מקום לאבחנה בין עניינו של הנאשם בפניי לבין המערער שם, שהרי מדובר בעבירה דומה, בגניבת רכוש בהיקף גדול, ובהמלצה זהה של שירות המבחן. בהנחה ויש לאבחן בין השניים, הרי שמצאתי כי עניינו של הנאשם בפניי חמור מזה של המערער שם, נוכח עברו הנקי של המערער שם, ושווי הרכוש הגנוב שם, הקטן מזה שגנב הנאשם בפניי.",גזר דין
תפ (עכו) 1837∕05,"לכל האמור, הרי לגזור על הנאשם את העונשים הבאים: ",גזר דין
תפ (עכו) 1837∕05,*	מאסר בפועל  לתקופה של 12 חודשים.,גזר דין
תפ (עכו) 1837∕05,"*	הפעלת מאסר מותנה בן 18 חודשים שהוטל בת""פ 40277/02 מחוזי ת""א, כאשר 8 חודשים ירוצו במצטבר למאסר בפועל שהוטל כאן, והיתרה בחופף, כך שסך הכל ירצה מאסר בפועל בן 20 חודשים בניכוי ימי מעצרו מיום 14.4.05 עד 5.5.05. ",גזר דין
תפ (עכו) 1837∕05,"*	מאסר על תנאי לתקופה של 12  חודשים למשך 3 שנים מיום שחרורו מהמאסר, והתנאי הוא כי הנאשם לא יעבור בתקופה זו על עבירה בה הורשע בתיק זה  ויורשע עליה.",גזר דין
תפ (עכו) 1837∕05,"*	קנס בסך 5,000 ₪ או  60 ימי מאסר תמורתו. הקנס ישולם תוך 90 ימים מהיום.",גזר דין
תפ (עכו) 1837∕05,*	זכות ערעור  תוך 45 יום מהיום. ,גזר דין
תפ (עכו) 1837∕05,"ניתן והודע היום, 08/04/25, 8–אפר–25, במעמד ב""כ המאשימה, הסניגורוהנאשם. ",גזר דין
תפ (עכו) 1837∕05,"אבקש עיכוב ביצוע, אנחנו נשקול ערעור שסיכוייו טובים. ",הסניגור:
תפ (עכו) 1837∕05,"מסכימה, בתנאי שהערבויות שניתנו  בתיק זה ימשיכו להיות בתוקף. ","ב""כ המאשימה:"
תפ (עכו) 1837∕05,"לפנים משורת הדין ולאור עמדת המאשימה, אני מורה כי עונש המאסר בפועל יעוכב עד ליום 01/10/06 שעה 09.00, במועד זה יתייצב הנאשם בתחנת המשטרה בטייבה לתחילת ריצוי עונשו. ",החלטה
תפ (עכו) 1837∕05,הנאשם יפקיד את דרכונו במידה ולא הופקד במסגרת ההליכים כאן תוך 24 שעות מהיום.,החלטה
תפ (עכו) 1837∕05,"שאר התנאים והערבויות שהוטלו במסגרת ההליכים בתיק זה, יישארו בתוקף עד לתחילת ריצוי המאסר בפועל כאמור לעיל.",54678313
תפ (עכו) 1837∕05,"ניתנה היום י""ח באלול, תשס""ו (11 בספטמבר 2006) במעמד הנוכחים.",54678313
תפ (עכו) 1837∕05,"           חאמד וויליאם, שופט",וויליאם חאמד 54678313-1837/05
תפ (עכו) 1837∕05,001837/05פ  114 רונית בן שושן,וויליאם חאמד 54678313-1837/05
תפ (עכו) 1837∕05,נוסח מסמך זה כפוף לשינויי ניסוח ועריכה,וויליאם חאמד 54678313-1837/05
