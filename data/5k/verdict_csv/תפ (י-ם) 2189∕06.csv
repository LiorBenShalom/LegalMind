verdict,text,part
תפ (י-ם) 2189∕06,"להחלטה במחוזי (10-04-2007): בש 9258/07 כץ ירון נ' מדינת ישראל שופטים: חנה בן עמי, עו""ד: א' עטרי ","הנאשם ובא כוחו עו""ד אריאל עטרי"
תפ (י-ם) 2189∕06,"להחלטה במחוזי (05-09-2007): תפ 2189/06 מדינת ישראל נ' ירון כץ שופטים: יהונתן עדיאל, עו""ד: עטרי ","הנאשם ובא כוחו עו""ד אריאל עטרי"
תפ (י-ם) 2189∕06,"לפסק-דין בעליון (12-10-2009): עפ 6992/08 ירון כץ נ' מדינת ישראל שופטים: א' א' לוי, א' חיות, ח' מלצר, עו""ד: דותן רוסו, אריאל עטרי ","הנאשם ובא כוחו עו""ד אריאל עטרי"
תפ (י-ם) 2189∕06,"להודעת ערעור בכתבי טענות (15-10-2009): עפ 6992/08 ירון כץ - ב""כ עו""ד אריאל עטרי נ' מדינת ישראל עו""ד: אריאל עטרי ","הנאשם ובא כוחו עו""ד אריאל עטרי"
תפ (י-ם) 2189∕06,"להחלטה בעליון (14-12-2009): עפ 6992/08 ירון כץ נ' מדינת ישראל שופטים: א' א' לוי, א' חיות, ח' מלצר, עו""ד: דותן רוסו, אריאל עטרי ","הנאשם ובא כוחו עו""ד אריאל עטרי"
תפ (י-ם) 2189∕06,"חוק העונשין, תשל""ז-1977: סע'  144(ב3), 414, 418, 420",חקיקה שאוזכרה: 
תפ (י-ם) 2189∕06,"הנאשם – מנהל חברת האבטחה ""שירן"" – הורשע, לאחר ניהול הוכחות, בביצוע העבירות הבאות: זיוף בנסיבות מחמירות (שתי עבירות), לפי סעיף 418 סיפא, בצירוף סעיף 414 לחוק העונשין, תשל""ז – 1977 (להלן: ""החוק""); שימוש במסמך מזויף בנסיבות מחמירות (שתי עבירות), לפי סעיף 420 לחוק; וכן עבירות בנשק (עבירה אחת), לפי סעיף 144(ב3) לחוק. משאר העבירות שיוחסו לו בכתב האישום זוכה הנאשם (לסקירת כתב האישום ולהתוודעות מחודשת עם המעורבים בגדרו, ראו: עמ' 1-4 להכרעת הדין).",ג ז ר – ד י ן 
תפ (י-ם) 2189∕06,"הכרעת הדין מפרטת באופן שלם את נסיבות ביצוע העבירות בהן הורשע הנאשם. בשלב זה אסתפק, אפוא, בציון ליבת המעשים שביצע הנאשם ושבגינם אף הורשע, בתוספת הפניות להכרעת הדין. במסגרת האישום הראשון נמצא הנאשם כמי שמסר לששון אקדח במסגרת עבודתו כמאבטח במתנ""ס, ללא הרשאה בדין לעשות כן (עמ' 31-33 להכרעת הדין). באישום הרביעי הוכח, כי הנאשם הנפיק תעודת הרשאה לנשיאת כלי יריה על שם גולדברג ללא אישור ממשרד הפנים (עמ' 35-36 להכרעת הדין). גם באישום החמישי הוכח, כי הנאשם הנפיק את התעודה האמורה, הפעם על שם בן שמואל, ללא אישור משרד הפנים (על-פי הודאתו; עמ' 36-38 להכרעת הדין). מן האישומים השני, השלישי והשישי זוכה הנאשם (עמ' 33-35 ועמ' 38-42 להכרעת הדין).",ג ז ר – ד י ן 
תפ (י-ם) 2189∕06,"במסגרת הראיות לעונש הגישה ההגנה אסופת מסמכים (נ/ע/1). מסמכים אלה כוללים שבעה מכתבי הוקרה והמלצה שניתנו על-ידי גורמים שונים והמעידים אודות איכות השירות המקצועי שסיפק כמנהל חברת ""שירן"", כמו גם סגולותיו ותרומתו לקהילה. בנוסף, הוגשו מסמכים שונים מטעם צה""ל, המעידים אודות אופי שירותו הצבאי, תרומתו למערך המילואים, והערכתם החיובית של מפקדיו את פועלו. המאשימה לא הגישה ראיות כלשהן לעונש.",ג ז ר – ד י ן 
תפ (י-ם) 2189∕06,"בסיכומיה לעונש עתרה באת-כוח המאשימה להשית על הנאשם 6 חודשי מאסר שירוצו בדרך של עבודות שירות וכן קנס כספי. בתוך כך הטעימה את חומרת המעשים בעטיים הורשע הנאשם, העדר תום הלב שליווה אותם, הסכנה הגלומה בהם, וכן מעמדו כמנהל חברת אבטחה – על כל המשתמע מכך, כמי שמעל בתפקידו, כמי שאמון על בטחון ושלום הציבור.",ג ז ר – ד י ן 
תפ (י-ם) 2189∕06,"בסיכומיו לעונש ציין בא-כוח הנאשם, כי הנאשם זוכה למעשה מרוב העבירות שיוחסו לו. בנוסף טען, כי ששון עצמו לא הועמד לדין בגין מעשיו וממילא לא נגרם כל נזק בעניינו. זאת ועוד, לדידו, חומרת אקט מסירת תעודות ההרשאה לנשיאת כלי יריה שלא כדין מתמעטת לנוכח העובדה כי באותן הנסיבות לא מסר הנאשם נשק למאבטחים. ודוק: תעודות אלו, לדבריו, ""אינן שוות כקליפת השום לכולי עלמא"" (עמ' 203 לפרוט'). כמו-כן, הוטעמו נסיבותיו האישיות של הנאשם – אב לארבעה ילדים, מפרנס יחיד שאת חברת ""שירן"" הקים במו ידיו, ובשל הרשעתו יתכן שלא יוכל עוד לנהלה. בתוך כך הודגש על-ידו, כי התעודות שהוגשו כראיות לעונש (נ/ע/1) מדברות בעד עצמן ומעידות אודות טוּב ליבו ואיכויותיו כאדם. מעבר לזאת הודגשה הפגיעה בשמו הטוב של הנאשם, וכן העובדה שכבר שהה במעצר בראשית חקירתו במשטרה – חוויה קשה בעבור אדם נורמטיבי. אשר-על-כן, עתר להשית על הנאשם ענישה מקלה שתגולם בשל""צ.",ג ז ר – ד י ן 
תפ (י-ם) 2189∕06,"לפני נאשם נורמטיבי שמעד, לראשונה בחייו, והסתבך בפלילים. אין המדובר בהסתבכות של מה בכך, שולית וזניחה גרידא, כי אם חמורה. הנאשם, מנהל חברת אבטחה המעסיקה מאבטחים צעירים, שאמור לשמש דוגמא אישית בעבורם, כל שכן בקשר לתחום עיסוקו – מתן שירותי אבטחה, הנפיק שלא כדין, בשני מקרים, תעודת הרשאה לנשיאת כלי יריה ומסרה לגולדברג ולבן שמואל. ואם בכך לא סגי, הרי שהנאשם מסר נשק לששון, שלא כדין, מבלי שכלל הגיש בקשה למשרד הפנים בעניינו. והנה, ששון נשא את אותו הנשק במסגרת עבודתו כמאבטח במתנ""ס בית הכרם. עינינו הרואות – אכן, עבירות חמורות, שסכנה ממשית בצדן. ודוק: תעודת הרשאה לנשיאת נשק המצוי בחזקת הנאשם ושאין בכוונתו למסור, עדיין ניתנת לזיוף ולמניפולציה לוּ יניח עליה יד עבריין המבקש לסחור בה או לעשות בה שימוש אישי, אם תמורת בצע כסף או ממניע אחר. לא-זו-אף-זו, גם אדם נורמטיבי עלול להתפתות, בדיוק כמו הנאשם – אדם בוגר ומנהל חברת אבטחה, לחטוא לערכיו, ולהיקלע לדבר עבירה. למותר לציין, כי מקדם ההסתבכות בעניינים כגון דא אינו ידוע מראש, ותוצאותיה – הרות אסון בהינתן הקונסטלציה המתאימה, עד כדי חו""ח אובדן חיי אדם. הדברים מקבלים משנה תוקף עת נמסר נשק לאדם שלא הוסמך או הורשה לשאתו, ואין אלא לדמיין את תרחישי האימים שעלולים היו לרקום עור וגידים לו נצרך השימוש בו, לו הופרו הוראות בטיחות בשעת תפעולו וכיו""ב.",ג ז ר – ד י ן 
תפ (י-ם) 2189∕06,"הנאשם מעל, אפוא, באמון שניתן לו על-ידי הגורמים המוסמכים, שסמכו ידם על שיקול דעתו כבעל מקצוע ומנהל חברת אבטחה – תפקיד שאחריות רבה בצדו; על-ידי המועסקים בחברתו, שתלויים בשיקול דעתו לצורך פרנסתם, שלומם וביטחונם האישי; על-ידי בני משפחותיהם של אותם מועסקים, שחיי יקיריהם, במידה מסוימת, תלויים במידת הזהירות והאחריות האישית בה ינקוט; על-ידי הציבור בכללותו, הרואה בו מקצוען, שבטיחות בנשק ובכל הכרוך בו היא נר לרגליו. המעשים שביצע הנאשם מחייבים ענישה הולמת, שתשמש אות הרתעה והתרעה בעבור עבריינים בכוח ובפועל, שגם תבטא את תחושת הסלידה המתעוררת בקרב הציבור לאורם. יוזכר, כי הסוגיה שלפנינו נושקת לקדושת החיים - ערך מוגן שיש לנהוג בו בכבוד הראוי. העובדה כי תוצאות מעשיו של הנאשם לא התגבשו לכלל אסון של ממש אינה אלא פרי המזל. מנהל חברת אבטחה מחויב, אפוא, לשמש מודל ממדרגה ראשונה בהקפדתו היתירה על נהלי הסמכה והכשרה של מאבטחים חמושים המועסקים תחת חסותו, פן חלילה, ברשלנותו, ימצא עצמו נאשם בפלילים, ולוּ יאיר מזלו – מבלי שקורבנות מחדליו תלויים לעד על מצפונו.",ג ז ר – ד י ן 
תפ (י-ם) 2189∕06,"לקולא הבאתי בכלל חשבון את זיכויו ממספר רב של עבירות בהן הועמד לדין בכתב האישום דנן, את עברו הנקי של הנאשם, וכן את עובדת היותו אדם נורמטיבי התורם לקהילה ומוערך על-ידה. בנסיבות אלו, שיקומו של הנאשם נדמה כמשימה אפשרית בהחלט הניתנת לביצוע בעתיד הנראה לעין. התרשמתי, כי הנאשם הפנים את חומרת מעשיו ואמונה בלבי כי לעולם לא ישוב עוד לדרך החתחתים שהוליכה אותו הישר לספסל הנאשמים. אמנם, הנאשם לא מימש זכותו לחתום את משפטו ולומר לבית המשפט את אשר על ליבו, אך יחד-עם-זאת, לא אוכל לזקוף זאת לחובתו בשלב זה. ההשלכות שתהיינה למעשיו של הנאשם על חייו האישיים והמקצועיים נדחקות קמעא לקרן זווית נוכח חומרתם, מה גם שהוא עצמו אחראי למצבו ואין ביכולתו לתלות אשמתו באחרים, בנסיבות חיים קשות וכיו""ב (טענות מעין אלו להסרת אחריות אישית לא נשמעו מפיו).",ג ז ר – ד י ן 
תפ (י-ם) 2189∕06,"הגם שהמאשימה לא עתרה להשית על הנאשם עונש מאסר בפועל בין סורג ובריח, הפכתי ושקלתי אם אין לכך הצדקה בנסיבות העניין. בסופו של יום, לא בלי היסוס, בהתחשב בשיקולי הענישה השונים, בראותי לנגד עיניי את הנאשם שב לדרך הישר ולחיים נורמטיביים מהר ככל שניתן, ביכרתי להימנע מקו ענישה זה. ברם, אין לדידי כל הצדקה להקל עם הנאשם עד כדי הסתפקות השתת של""צ. חומרת העבירות שביצע הנאשם אינה מאפשרת לילך עם ההגנה כברת דרך כה ארוכה. משכך, ולאור המקובץ לעיל, הנני משית בזאת על הנאשם את העונשים הבאים:",ג ז ר – ד י ן 
תפ (י-ם) 2189∕06,"5 חודשי מאסר בפועל, שירוצו בדרך של עבודות שירות, בכפוף לחוות דעתו החיובית של הממונה על עבודות השירות. הממונה על עבודות השירות יגיש, אפוא, לבית המשפט את חוות-דעתו בעניין הנאשם, זאת לא יאוחר מיום 10.7.08.",ג ז ר – ד י ן 
תפ (י-ם) 2189∕06,"ב. קנס בסך 30,000 ₪, שישולם ב-15 תשלומים חודשיים שווים ורצופים החל מיום 1.7.08, או 3 חודשי מאסר תמורתם.",ג ז ר – ד י ן 
תפ (י-ם) 2189∕06,"לאור האמור, נקבע בזאת המשך הדיון ליום 13.7.08 בשעה 12:30.",5129371
תפ (י-ם) 2189∕06,"54678313ניתן היום, י""ד בסיון תשס""ח (17 ביוני 2008), במעמד באי-כוח הצדדים והנאשם.",5129371
תפ (י-ם) 2189∕06,נוסח מסמך זה כפוף לשינויי ניסוח ועריכה,סגן נשיא
