verdict,text,part
"תפ""ח 5018-08",      מדינת ישראל -  פרקליטות מחוז חיפה-פלילי,המאשימה
"תפ""ח 5018-08",                                                    נגד,המאשימה
"תפ""ח 5018-08",                                                    נגד,המאשימה
"תפ""ח 5018-08","-צילה קינן , שופטת",     מוחמד גבארין ת.ז. xxxxxxxxx
"תפ""ח 5018-08","להכרעת-דין במחוזי (02-11-2009): תפח 5018--08 מדינת ישראל נ' מוחמד גבארין שופטים: א. שיף, , ח. הורוביץ, צ. קינן, עו""ד: נמירובסקי, אולמן, שלומוביץ ",הנאשם באמצעות הליווי
"תפ""ח 5018-08","חוק העונשין, תשל""ז-1977: סע'  29, 144.א., 144.ב, 192, 244, 298, 329(א)(1), 340א', 413 ב, 448, 499(א)(1)",חקיקה שאוזכרה: 
"תפ""ח 5018-08","הנאשם הודה, לאחר מספר ישיבות הוכחות, בעובדות כתב האישום המתוקן, הכולל 2 אישומים כמפורט להלן:",תמצית הכרעת הדין
"תפ""ח 5018-08","האישום הראשון- הנאשם, עבד אלכרים אגברייה (להלן: ""עבד אלכרים"") וסולימאן מחאג'נה (להלן: ""סולימאן"") קשרו קשר לפגוע בחוסאם אגברייה (להלן: ""המנוח"") ובאחיו, פורסאן.",תמצית הכרעת הדין
"תפ""ח 5018-08","בלילה שבין 10/2/08 ל-11/2/08, גנבו הנאשם ועבד אלכרים רכב מסוג ""וולבו"", השייך למחמד בן נסרי אגברייה (להלן: ""הרכב""), באמצעות מפתח הרכב, אותו קיבל הנאשם מאחר. ",תמצית הכרעת הדין
"תפ""ח 5018-08","בתאריך 11/2/08, סמוך לשעה 19:00, הגיעו הנאשם, עבד אלכרים וסולימאן ברכב, בו נהג הנאשם, אל מוסך סעדי דעדוש (מחאג'נה) באום אל פחם, כשהם רעולי פנים וכפפות על ידיהם וכשהם מצוידים בשני אקדחים אותם סיפק הנאשם. למוסך הגיעו גם המנוח ופורסאן.",תמצית הכרעת הדין
"תפ""ח 5018-08","הנאשם עצר את הרכב סמוך למקום בו עמדו המנוח ופורסאן. עבד אלכרים וסולימאן יצאו מהרכב כשבידיהם האקדחים וירו לעבר המנוח ופורסאן מספר רב של כדורים. 5 קליעים, מתוך הכדורים שנורו, פגעו במנוח. מותו של המנוח נגרם כתוצאה מאיבוד דם וכשל נשימתי, בעקבות נזקים חבלתיים ממעבר 5 הקליעים הנ""ל דרך גוו, ראשו וגפיו.",תמצית הכרעת הדין
"תפ""ח 5018-08","כתוצאה מהירי לעברו, נפגע פורסאן בזרועו ובירכו, והובהל לבית החולים, שם נותח.",תמצית הכרעת הדין
"תפ""ח 5018-08","לאחר הירי כמפורט לעיל, נמלטו הנאשם והאחרים ברכב. זמן קצר לאחר מכן, שילח הנאשם אש במזיד ברכב, כשבתוכו כובעי הגרב והכפפות.",תמצית הכרעת הדין
"תפ""ח 5018-08","לפיכך, הרשענו את הנאשם בעבירות הבאות:",תמצית הכרעת הדין
"תפ""ח 5018-08","קשירת קשר לבצע פשע, לפי סעיף 499(א)(1) + סעיף 29 לחוק העונשין, התשל""ז-1977 (להלן: ""חוק העונשין"").",תמצית הכרעת הדין
"תפ""ח 5018-08","הריגה, לפי סעיף 298 + סעיף 29 לחוק העונשין.",תמצית הכרעת הדין
"תפ""ח 5018-08","חבלה בכוונה מחמירה, לפי סעיף 329(א)(1) + סעיף 29 לחוק העונשין.",תמצית הכרעת הדין
"תפ""ח 5018-08","עבירות בנשק, לפי סעיף 144(א)+(ב) + סעיף 29 לחוק העונשין.",תמצית הכרעת הדין
"תפ""ח 5018-08","הצתה, לפי סעיף 448 לחוק העונשין.",תמצית הכרעת הדין
"תפ""ח 5018-08","שיבוש מהלכי משפט, לפי סעיף 244 לחוק העונשין.",תמצית הכרעת הדין
"תפ""ח 5018-08","גניבת רכב, לפי סעיף 413 ב' לחוק העונשין.",תמצית הכרעת הדין
"תפ""ח 5018-08","מהאישום השני עולה, כי בתאריך 26/1/08, בשעה 13:00 או בסמוך לכך, הגיע הנאשם ביחד עם אחר ברכב מסוג ""מיצובישי"", כשהוא רעול פנים וחמוש באקדח, עד סמוך לביתו של אחמד רמאחה. לאחר שהנאשם הבחין באחמד, הוא ירה כ-8 כדורים בכוונה להפחיד את אחמד.",תמצית הכרעת הדין
"תפ""ח 5018-08","לפיכך, הרשענו את הנאשם בעבירות כדלקמן:",תמצית הכרעת הדין
"תפ""ח 5018-08","עבירות בנשק, לפי סעיף 144(א)+(ב) לחוק העונשין.",תמצית הכרעת הדין
"תפ""ח 5018-08","יריות באזור מגורים, לפי סעיף 340א' לחוק העונשין.",תמצית הכרעת הדין
"תפ""ח 5018-08","איומים, לפי סעיף 192 לחוק העונשין.    ",תמצית הכרעת הדין
"תפ""ח 5018-08","כאמור, הנאשם הודה במסגרת הסדר טיעון. ב""כ הצדדים הודיעונו, כי בהתאם להסדר הטיעון, יטענו לעונש מאסר בפועל בטווחי ענישה,  בין 24 ל- 30 שנים וכן יבקשו להשית על הנאשם מאסר מותנה.",תמצית הכרעת הדין
"תפ""ח 5018-08","ב""כ המאשימה הגיש פלט המרשם בפלילים (ת/ע/1) וכן פסק דין, בו הושת על הנאשם מאסר מותנה (ת/ע/2) בר הפעלה בן 9 חודשים, בין השאר, בגין עבירה של שיבוש הליכי משפט.",ראיות לעונש
"תפ""ח 5018-08","כעולה מת/ע/1, לחובת הנאשם הרשעות קודמות, בין השאר, בגין עבירות אלימות וסמים.",ראיות לעונש
"תפ""ח 5018-08",הסנגוריה הגישה לעיוננו אסופת חוות דעת המדברות בשבחו של הנאשם (נ/ע/1-נ/ע/7).,ראיות לעונש
"תפ""ח 5018-08","כמו כן העיד לטובת הנאשם העד ג'בארין עבד אל חכים. העד משמש כמורה מזה 25 שנים והוא שכנו של הנאשם. הוא סיפר שהנאשם הנו אדם טוב, העוזר לזולת. הסתבכותו של הנאשם הפתיעה את סובביו, כרעם ביום בהיר.",ראיות לעונש
"תפ""ח 5018-08","ב""כ המאשימה ביקש לכבד את הסדר הטיעון. הוא ציין כי ""בעייתיות ראייתית"" היא שהביאה להסדר. לדעת ב""כ המאשימה, לנאשם אין נסיבות לקולא.","טיעוני ב""כ הצדדים"
"תפ""ח 5018-08","אליבא דהתביעה, המדובר בנסיבות שהן ברף הגבוה של עבירת ההריגה ולפיכך יש לגזור בגין עבירה זו את העונש המכסימלי הקבוע בחוק (20 שנים). לכך יש להוסיף 10 שנות מאסר נוספות בגין העבירות הנוספות שביצע, לרבות בגין העבירה שבפרט האישום השני.","טיעוני ב""כ הצדדים"
"תפ""ח 5018-08","התובע עמד על חלקו המשמעותי של הנאשם בביצוע העבירות שבפרט האישום הראשון והפנה לכך שהוא זה שסיפק לשותפיו את האקדחים, מהם נורו המנוח ופורסאן.","טיעוני ב""כ הצדדים"
"תפ""ח 5018-08","עוד ציין התובע, את הסיכון שיצר הנאשם לאנשים אחרים, עת ביצע את העבירה נשוא פרט האישום הראשון וכי עובדות האישום השני, מלמדות כי הנאשם נהג לפתור סכסוכיו באמצעות נשק חם.","טיעוני ב""כ הצדדים"
"תפ""ח 5018-08","ב""כ המאשימה התייחס לחוות הדעת נ/ע/1-נ/ע/7 והצביע על כך שעברו הפלילי של הנאשם מצביע על כי הוא מסוכן לציבור.","טיעוני ב""כ הצדדים"
"תפ""ח 5018-08","לסיכום ביקש התובע להפעיל את המאסר המותנה הנ""ל במצטבר, כך שסה""כ יוטלו על הנאשם 30 שנות מאסר.","טיעוני ב""כ הצדדים"
"תפ""ח 5018-08","ב""כ הנאשם עמדה על כך  שהנאשם הודה מייד במשטרה בכל מה שמיוחס לו בכתב האישום המתוקן. לפיכך, משתוקן כתב האישום, הודה במיוחס לו. הנאשם הוא זה שאפשר למשטרה לפענח את פרשת ההריגה הנדונה.","טיעוני ב""כ הצדדים"
"תפ""ח 5018-08","הסנגוריה ציינה גם, כי בתחילת החקירה נהגה המשטרה באופן בלתי תקין, משנתנה לנאשם להבין כי אפשר שישמש  עד מדינה וביקשה ליתן לכך משקל בגזר הדין.","טיעוני ב""כ הצדדים"
"תפ""ח 5018-08","עוד ביקשה ב""כ הנאשם ליתן משקל לקולא לכך שלדעתה, חלקו של הנאשם באירוע קטן יותר מחלקם של שותפיו לביצוע העבירה, העומדים לדין בתיק המקביל.","טיעוני ב""כ הצדדים"
"תפ""ח 5018-08","אשר לאישום שבפרט האישום השני, ציינה הסנגורית כנימוק לקולא את העובדה, שהירי בוצע כלפי גיסו של הנאשם, שהתעלל באשתו ובבתו וכי על אף שהוגשו תלונות במשטרה, האחרונה לא פעלה להרחיקו מהבית.","טיעוני ב""כ הצדדים"
"תפ""ח 5018-08","ב""כ הנאשם הביאה לידיעתנו כי לנאשם הייתה ""בעיית סמים"", שגרמה לו להיקלע למצוקה כלכלית קשה.","טיעוני ב""כ הצדדים"
"תפ""ח 5018-08","עוד ציינה הסנגורית, כי הנאשם נמצא בתנאי מעצר קשים, הכוללים בידוד, שכן הוא הוכרז כטעון הגנה, בשל העובדה שהביא לחשיפת הפרשה הנדונה.","טיעוני ב""כ הצדדים"
"תפ""ח 5018-08","אליבא דהסנגורית, לאחר גזר הדין ייחתם הסכם סולחה בין משפחת המנוח לבין משפחת הנאשם.","טיעוני ב""כ הצדדים"
"תפ""ח 5018-08","ב""כ הנאשם הגישה לעיוננו אסופת פסקי דין, ביקשה לכבד את הסדר הטיעון ולהטיל על הנאשם 24 שנות מאסר בפועל וכן להפעיל את העונש המותנה, בחופף.","טיעוני ב""כ הצדדים"
"תפ""ח 5018-08","הנאשם ""בדברו האחרון"", הביע צער על מעשיו וביקש להתחשב בו.","טיעוני ב""כ הצדדים"
"תפ""ח 5018-08","מעשיו של הנאשם נוראיים. בשתי הזדמנויות שונות החליט ל""יישב סכסוכיו"" באמצעות נשק חם וההין לירות, בין בעצמו ובין באמצעות אחרים, לעברם של אנשים ובמקום בו שהו עוברי אורח אקראיים.",דיון והכרעה
"תפ""ח 5018-08","הזלזול בחיי אדם ונטילת הסיכון של קטילתם של אנשים, הנשקפים ממעשיו הנלוזים של הנאשם, מחייבים התייחסות מחמירה.",דיון והכרעה
"תפ""ח 5018-08","אכן, כתוצאה מהירי נשוא פרט האישום הראשון, נהרג אדם ונפצע אדם נוסף (פורסאן). הירי במנוח ובפורסאן בוצע בטבורה של עיר ולפיכך העמיד בסכנה גם את חייהם של אחרים.",דיון והכרעה
"תפ""ח 5018-08","למרבה הצער נפוצים במקומותינו מעשי האלימות, תוך שימוש בנשק חם וקר ומעשים אלו גובים מחיר גבוה בדמותם של הרוגים ופצועים. ראוי אפוא לגזור בגינם עונשים מרתיעים.",דיון והכרעה
"תפ""ח 5018-08","לנגד עינינו ראוי שתעמוד גם העובדה שהנאשם תכנן בקפידה את מעשיו נשוא פרט האישום הראשון ולצורך כך גנב רכב ואף סיפק אקדחים לשני שותפיו לעבירה. הנאשם אף הוסיף פשע על פשע, משהצית את הרכב הגנוב, על מנת להקשות על פענוח העבירות הנדונות.",דיון והכרעה
"תפ""ח 5018-08","לחובתו של הנאשם עבר פלילי, כמפורט לעיל ונראה כי אין הוא נרתע מלשוב לסורו.",דיון והכרעה
"תפ""ח 5018-08","מנגד, בבואנו לגזור את עונשו של הנאשם, מן הראוי לזקוף לזכותו את הודייתו במשטרה וכן בביהמ""ש, לאחר שכתב האישום תוקן. עוד נזקוף לטובתו, את חוות הדעת המעידות על קווים חיוביים באישיותו. כן נשקול לקולא את הנסיבות אשר הובאו לידיעתנו ע""י ב""כ הנאשם.",דיון והכרעה
"תפ""ח 5018-08","בהתחשב בכל הנסיבות לקולא ולחומרא, אנו גוזרים על הנאשם בגין כל העבירות שעבר, 28 שנות מאסר, מתוכן 26 שנות מאסר לריצוי בפועל והיתרה מותנית, למשך 3 שנים, לבל יעבור עבירת אלימות שהיא פשע ו/או עבירה בנשק מסוג פשע.",דיון והכרעה
"תפ""ח 5018-08","כמו כן אנו מפעילים במצטבר 9 חודשי מאסר מותנים, בני הפעלה, שהוטלו עליו בתפ' 2087/05 בביהמ""ש השלום בנצרת.",דיון והכרעה
"תפ""ח 5018-08","סה""כ יהא אפוא על הנאשם לרצות מאסר בפועל של 26 שנים ו- 9 חודשים.",דיון והכרעה
"תפ""ח 5018-08",תקופת המאסר תחל מיום מעצרו- 1/4/08.,דיון והכרעה
"תפ""ח 5018-08",הודעה לנאשם זכות ערעור לבית המשפט העליון בתוך 45 ימים מהיום.,דיון והכרעה
"תפ""ח 5018-08","ניתן והודע היום ח' כסלו תש""ע, 25/11/2009 במעמד הנוכחים.   ",<#4#>
"תפ""ח 5018-08","אילן  שיף, סגן נשיא",<#4#>
"תפ""ח 5018-08","חני הורוביץ , שופטת",<#4#>
"תפ""ח 5018-08","צילה קינן , שופטת",<#4#>
"תפ""ח 5018-08",נוסח מסמך זה כפוף לשינויי ניסוח ועריכה,אילן שיף 54678313
"תפ""ח 5018-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",אילן שיף 54678313
