verdict,text,part
תפ (י-ם) 1075∕04,"הנאשם הורשע, על פי הודאתו, בעבירה לפי סעיף 338(1) לחוק העונשין התשל""ז-1977 ובשלוש עבירות לפי סעיף 12א(ג)(1) לחוק הכניסה לישראל התשי""ב-1952.",גזר - דין
תפ (י-ם) 1075∕04,"על פי עובדות כתב האישום, באישום השלישי, שהוא הראשון מבחינת מועדי ביצוע העבירות, בתאריך 10.7.03, בצומת אורה בירושלים, הסיע הנאשם ברכב GMC שני תושבי שטחים ששהו בישראל שלא כדין.",גזר - דין
תפ (י-ם) 1075∕04,"5129371האישום השני נוגע לתאריך 9.9.03, אז הסיע הנאשם ברכב GMC, במושב מסילת ציון, חמישה תושבי שטחים שלא היו רשאים לשהות בישראל. נ",5129371
תפ (י-ם) 1075∕04,"על פי האישום הראשון, בתאריך 7.1.04, בכביש 375 שבצור הדסה, לכוון מחסום ביתר עלית, הסיע הנאשם ברכב מסוג GMC 13 תושבי שטחים ששהו בישראל שלא כדין. הנאשם עקף מספר רכבים שעמדו במחסום משטרתי, עבר לנתיב הנגדי וכששוטר הורה לו לעצור, המשיך בנסיעה ונמלט מהמקום.",5129371
תפ (י-ם) 1075∕04,"לטענת ב""כ המאשימה, באירוע הראשון מיום 10.7.03, הנאשם הודה כי ידע שהנוסעים הם תושבי שטחים וכי הסיע אותם כדי לקבל שכר. באותו תיק שוחרר הנאשם בערבות עצמית ורכבו נאסר לשימוש במשך 30 יום. באירוע השני, מיום 9.9.03, כחודשיים לאחר האירוע הראשון, הסיע הנאשם חמישה תושבי שטחים וגירסתו היתה כי בדק אישור לפועל אחד. באותו אירוע שוחרר הנאשם בערבות עצמית. האירוע האחרון הוא מינואר 2003, אז הסיע הנאשם 13 תושבי שטחים, ביודעו כי הדבר אסור. מדובר בהסעה תמורת שכר. הפעם, כאשר הנאשם הבחין במחסום המשטרתי, הוא עקף רכבים שעמדו במקום, עבר לנתיב הנגדי והמשיך בנסיעה למרות ששוטר הורה לו לעצור. בכך גם סיכן הנאשם אחרים.",5129371
תפ (י-ם) 1075∕04,"מדובר בנאשם שעבר אותן עבירות פעם אחר פעם, לצורך רווח כלכלי, ואף שהרשויות הלכו לקראתו פעמיים, חזר וביצע את העבירה.",5129371
תפ (י-ם) 1075∕04,"בטעוניה התייחסה ב""כ המאשימה לסיכון הבטחוני הטמון בהסעת תושבי שטחים השוהים בישראל ללא היתר. לדבריה, בית המשפט העליון קבע כי העונש הראוי בעבירה של הסעת תושבי שטחים הוא עונש מאסר בפועל. כך גם כאשר מדובר בנאשמים ללא הרשעות קודמות, בנאשמים שאינם צעירים ואשר נסיבתיהן קשות.",5129371
תפ (י-ם) 1075∕04,"לפיכך ביקשה לגזור על הנאשם מאסר בפועל משמעותי, מאסר על תנאי וקנס. כמו כן ביקשה להורות על חילוט רכבו של הנאשם.",5129371
תפ (י-ם) 1075∕04,"ב""כ הנאשם ציין כי אין מקום להורות על חילוט הרכב, אשר אינו רכבו של הנאשם. לזכותו של הנאשם ביקש לזקוף את הודאתו המיידית, אף ללא הסדר עונשי. עוד ציין כי הנאשם צעיר יליד 1980, לחובתו הרשעה אחת בלבד שאיננה מן הענין. לדבריו הנאשם עצור מזה כחודש וחצי והיה בכך כדי ללמדו לקח. בהתחשב בעונש המאסר ביקש להמנע מהטלת קנס.",5129371
תפ (י-ם) 1075∕04,"ראשית, לנאשם הרשעה קודמת. גם אם לא מדובר בהרשעה מאותו סוג אלא בעבירת גניבה, הדבר מעיד על כך שאין זו הפעם הראשונה שהוא עובר על החוק.",בתיק זה נסיבות חמורות במיוחד.
תפ (י-ם) 1075∕04,"שנית, מדובר בנאשם שנתפס שלוש פעמים באותה עבירה. בפעם הראשונה, שוחרר בערבות והרכב בו נסע הועמד למשך 30 יום. בפעם השניה שוב שוחרר. אז כבר לקח ברכבו מספר נוסעים גדול יותר. בפעם האחרונה, שלאחריה נעצר, לקח ברכבו 13 תושבי שטחים ששהו בישראל ללא היתר. תפיסתו בפעמים הקודמות לא הרתיע את הנאשם וכך גם העמדת הרכב בו נסע. הנאשם שב ועבר אותה עבירה לשם רווח כספי, כשהוא מסיע מספר גדול ביותר של שוהים בלתי חוקיים, תוך התעלמות מהסיכון שיש בהסעת תושבי שטחים בתוך שטח ישראל ומהאפשרות שהוא מסייע בידם של מפגעים הנכנסים לשטח ישראל.",בתיק זה נסיבות חמורות במיוחד.
תפ (י-ם) 1075∕04,"בנסיבות אלה, ולצורך הרתעת הנאשם ואחרים, יש מקום להטלת עונש מאסר בפועל למשך מספר חודשים. ב",בתיק זה נסיבות חמורות במיוחד.
תפ (י-ם) 1075∕04,לזכותו של הנאשם יש לזקוף את הודאתו המיידית ואת העובדה שעד היום לא הורשע בעבירות מן הסוג הנדון. ו,בתיק זה נסיבות חמורות במיוחד.
תפ (י-ם) 1075∕04,אשר לחילוט הרכב - לא הובאה כל ראיה כי מדובר ברכב הרשום על שם הנאשם וממילא אין מקום להורות על חילוט במסגרת זו. ב,בהתחשב בתקופת המאסר לא יגזר על הנאשם קנס.נ
תפ (י-ם) 1075∕04,מאסר של 6 חודשים החל מיום 7.1.04.,"לאור האמור לעיל, אני דנה את הנאשם כמפורט להלן:"
תפ (י-ם) 1075∕04,"מאסר על-תנאי של 6 חודשים, אותו לא ירצה הנאשם אלא אם יעבור תוך 3 שנים מיום שחרורו מהמאסר כל עבירה על חוק הכניסה לישראל וכן מאסר על תנאי של 3 חודשים, אותו לא ירצה הנאשם אלא אם יעבור תוך 3 שנים מיום שחרורו מהמאסר עבירה לפי סעיף 338(1) לחוק העונשין.","לאור האמור לעיל, אני דנה את הנאשם כמפורט להלן:"
תפ (י-ם) 1075∕04,זכות ערעור לבית המשפט המחוזי בירושלים תוך 45 יום מהיום.,"לאור האמור לעיל, אני דנה את הנאשם כמפורט להלן:"
תפ (י-ם) 1075∕04,"ניתן היום י""ז באדר, תשס""ד (10 במרץ 2004) במעמד ב""כ המאשימה עו""ד אטון-אבנרי, הנאשם וב""כ עו""ד וסים דראושה ומתורגמן לערבית.","לאור האמור לעיל, אני דנה את הנאשם כמפורט להלן:"
תפ (י-ם) 1075∕04,נוסח מסמך זה כפוף לשינויי ניסוח ועריכה,"רבקה פרידמן-פלדמן, שופטת"
