verdict,text,part
"ת""פ 64845-06-16","                       מספר פל""א 267189/16", 64862-06-16
"ת""פ 64845-06-16","הנאשם הורשע על פי הודאתו בביצוע עבירות בנשק (נשיאה והובלה), לפי סעיף 144(ב) רישא לחוק העונשין, התשל""ז- 1977 (להלן: ""חוק העונשין""), ועבירות בנשק (תחמושת) לפי סעיף 144(ב) סיפא לחוק העונשין.",גזר דין
"ת""פ 64845-06-16","עובר ליום 22/6/16 הצטייד הנאשם באקדח ובו מחסנית ריקה, ו-11 כדורי רובה בקוטר 9 מ""מ. ביום 22/6/16 הטמין הנאשם את האקדח בתא הכפפות של רכבו, ואת כדורי הרובה החזיק בכיסו. סמוך לשעה 22:30 הגיע הנאשם, לאזור המשתלה בקצה הצפוני של כפר כנא, שם נתפס ע""י השוטרים כשהנשק וכדורי הרובה ברשותו. ",גזר דין
"ת""פ 64845-06-16","מתסקיר שירות המבחן עולה, כי הנאשם רווק כבן 24, מכפר כנא. אין לחובתו הרשעות קודמות. באשר לעבירה, סיפר כי יצא ליער לחפש תוכי שאבד לו ומצא נשק. הנאשם לא ידע להסביר בפני שירות המבחן לאיזו מטרה החזיק בנשק. הנאשם שלל שימוש בחומרים פסיכואקטיביים.",תסקיר שירות המבחן 
"ת""פ 64845-06-16","קצין המבחן התרשם מחוסר כנות בדבריו באשר לנסיבות ביצוע העבירה. הנאשם שלל נזקקות טיפולית ושירות המבחן התרשם כי אינו בשל להשתלבות בהליך טיפולי במסגרת השירות. המליץ על ענישה מוחשית בדמות עבודות שירות, לצד מאסר ומותנה מרתיע.",תסקיר שירות המבחן 
"ת""פ 64845-06-16","ב""כ המאשימה טען, כי מדובר בנגע שצריך לגדוע מן השורש. הערך המוגן בו פגע הנאשם הוא שלום הציבור ובטחונו. הנזק הפוטנציאלי הוא המוטיב העיקרי. המאשימה סבורה כי מתחם העונש ההולם נע בין 18-48 חודשי מאסר. ביקש לדחות את גרסת הנאשם כהסבר לנסיבות ביצוע העבירה, אף שירות המבחן התרשם מחוסר כנותו, וגרסתו מהווה זלזול באינטליגנציה. ביקש למקם את עונשו בתוך המתחם, בשליש האמצעי.  בנוסף ביקש להשית עליו מאסר מותנה משמעותי, קנס כספי.",טיעונים לעונש:
"ת""פ 64845-06-16","ב""כ הנאשם הזכיר לאת הלכת אבו מוך שקבעה מדרג באשר לחומרת עבירות החזקה בנשק, וטען לרף הבינוני, אין מטרה ידועה. המדובר בצעיר בן 24 אשר שירות המבחן התרשם מיכולות לא גבוהות בתחום הקוגניטיבי. סבור כי מתחם העונש ההולם נע בין 6 חודשים בעבודות שרות לבין 20 חודשי מאסר. הנאשם שהה במעצר בין התאריכים 22.6.16 ועד 3.8.16 ומיום 3.8.16 נמצא במעצר בית מלא. במהלך תקופה זו לא נפתחו כנגדו תיקים נוספים. סבור כי מן הראוי להטיל על הנאשם עונש של חצי שנה, שניתן יהא לרצותו בעבודות שרות, מבלי לנכות את תקופת המעצר.",טיעונים לעונש:
"ת""פ 64845-06-16","בענייננו הורשע הנאשם בנשיאה והובלה של אקדח ותחמושת. המדובר בעבירות המהוות אירוע אחד, קרי תכנית עבריינית אחת ועל כן אקבע מתחם עונש הולם לאירוע כולו.",דיון ומסקנות:
"ת""פ 64845-06-16","אין צורך להכביר במילים בדבר חומרת עבירות הנשק בהן הורשע הנאשם, עת פגע במעשיו בערך המוגן של שלום הציבור ותחושת בטחונו מפני פגיעות בגוף ובנפש. בתי המשפט עמדו לא אחת על חומרתן הרבה של עבירות הנשק למיניהן, על פוטנציאל הסיכון הרב הטמון בשימוש בו ועל התוצאות הקשות אשר עלולות להיגרם מביצוען.",הערך החברתי שנפגע ומידת הפגיעה בו:
"ת""פ 64845-06-16","בע""פ 7502/12 כוויס נ' מדינת ישראל (ניתן ביום 25/06/13) נקבע כי ""עבירות בנשק לסוגיהן מגלמות בתוכן סיכון ממשי לשלום הציבור ולבטחונו, שכן לא ניתן לדעת להיכן יתגלגלו כלי הנשק המוחזקים שלא דין, ואיזה שימוש יעשה בהם בעתיד"". ",הערך החברתי שנפגע ומידת הפגיעה בו:
"ת""פ 64845-06-16","עוד נקבע בע""פ 5833/07 ח'ורי נ' מדינת ישראל (ניתן ביום 18/11/2007) כי ""הניסיון מלמד שנשק אשר מקורו מפוקפק, לאחר שהוא יוצא מידי המחזיק בו, מוצא את דרכו לידיים עברייניות או למפגעים למיניהם, והרי אלה גם אלה כבר הוכיחו כי אין הם מהססים להשתמש בו גם במקומות סואנים, וגם כאשר ברור להם כי עלולים להיפגע מהירי אנשים תמימים שנקלעו לזירה בדרך מקרה..."".",הערך החברתי שנפגע ומידת הפגיעה בו:
"ת""פ 64845-06-16","בחינת מדיניות הענישה הנוהגת מעלה, כי במקרים דומים הוטלו על נאשמים עונשי מאסר בפועל לתקופות משתנות. הצדדים צירפו פסיקה מטעמם כפי שחלקה תובא להלן :",מדיניות הענישה:
"ת""פ 64845-06-16","ע""פ 4329/10 פלוני נ' מדינת ישראל (ניתן ביום 25/10/10) –החזקת נשק ונשיאתו. שירות המבחן המליץ להסתפק במאסר בעבודות שירות. נגזרו 20 חודשי מאסר, 16 חודשי מאסר על תנאי וקנס בסך 10,000 ₪. צעיר, סטודנט, נעדר עבר פלילי. בית המשפט העליון דחה את ערעורו על חומרת העונש. ",מדיניות הענישה:
"ת""פ 64845-06-16","ת""פ 28889-07-14 מדינת ישראל נ' אבו ח'מיס (ניתן ביום 21/09/14) –החזקת נשק ונשיאתו, כניסה, שהייה בלתי חוקית ושימוש במסמך מזויף. בגין עבירת הנשק נגזרו, 24 חודשי מאסר. נקבע מתחם עונש הולם בין 12-36 חודשי מאסר. צעיר בעל עבר פלילי שאינו מכביד. ",מדיניות הענישה:
"ת""פ 64845-06-16","ת""פ 13401-03-12 מדינת ישראל נ' ח'ורי (ניתן ביום 07/06/12) –החזקת נשק שלא כדין, נשיאת נשק והובלתו ויריות באזור מגורים. צעיר, ללא עבר פלילי. נגזרו 20 חודשי מאסר.  ",מדיניות הענישה:
"ת""פ 64845-06-16","ת""פ 31862-05-13 מדינת ישראל נ' מוחמד מחאמיד (ניתן ביום 01/10/13) –נשיאת נשק והפרעה לשוטר. נקבע, כי מתחם העונש ההולם נע בין 12-36 חודשי מאסר ונגזרו 21 חודשי מאסר בפועל. צעיר, בן פחות מ- 21, נעדר עבר פלילי.",מדיניות הענישה:
"ת""פ 64845-06-16","ב""כ המאשימה אזכר, בין היתר, את הפסיקה הבאה מטעמו :",מדיניות הענישה:
"ת""פ 64845-06-16","ע""פ 9373/10 חמד ותד נ' מדינת ישראל (ניתן ביום 14/09/11) –החזקת נשק ונשיאתו. נגזרו 50 חודשי מאסר. בית המשפט העליון קיבל את ערעורו, הפחית בעונשו וגזר עליו 30 חודשי מאסר. המערער בעל עבר פלילי. בית המשפט העליון הדגיש כי ""מקובלת עלינו ההשקפה אותה הביע השופט המלומד כי הגיעה העת להחמיר בענישתם של המבצעים עבירות בנשק, אולם ראוי שהדבר ייעשה בהדרגה..."". המדובר בשנת 2011.",מדיניות הענישה:
"ת""פ 64845-06-16","ע""פ 135/17 מדינת ישראל נ' סמיר בסל (ניתן ביום 8/3/17) –החזקה ונשיאת נשק. נגזרו 12 חודשי מאסר. בית המשפט העליון החמיר בעונשו של המערער והעמידו על 18 חודשי מאסר בקבעו כי ""הצדדים הציגו הן לפני בית משפט המחוזי, הן בדיון שלפנינו, פסקי דין רבים התומכים כל אחד בשיטתו, זה בכה וזה בכה, לעניין רמת הענישה הנוהגת ביחס לעבירות החזקת נשק. ידוע הקושי להסיק את רמת הענישה הנוהגת, שעה שכל גזר דין מושפע מן הנסיבות הייחודיות של המעשה ושל העושה, ולא הרי זה כהרי זה. מכל מקום, אף שסנגורו של בסל הציג לפנינו פסקי דין שבהם נקבעה רמת ענישה הדומה  במידה מסויימת לענייננו, דומני כי הצדק עם המדינה בטענתה שרמת הענישה המקובלת בעת האחרונה, והראויה בשים לב למגמת ההחמרה עליה עמדתי לעיל, גבוהה באופן ניכר מזו שנגזרה בעניין דנן"".",מדיניות הענישה:
"ת""פ 64845-06-16","ע""פ 3632/14 אנואר אבו סבית נ' מדינת ישראל (ניתן ביום 8/12/14) – בית המשפט העליון דחה ערעורו של המערער על גזר דינו של בית המשפט המחוזי במסגרתו הושתו עליו 18 חודשי מאסר בגין החזקת נשק. עוד נקבע כי המתחם אשר נע בין 12-36 חודשי מאסר בפועל, הינו מתחם הענישה המקובל כיום בעבירות אלה. המערער צעיר, נעדר עבר פלילי.",מדיניות הענישה:
"ת""פ 64845-06-16","ע""פ 3288/14 מדינת ישראל נ' מרדכי מטיאל קריספיל (ניתן ביום 24/08/14) –החזקת נשק בלא רשות והחזקת נכס החשוד כגנוב. נקבע כי מתחם העונש ההולם נע בין 6-22 חודשי מאסר ונגזרו 9 חודשי מאסר. בית המשפט העליון קיבל את ערעור המדינה, וגזר עליו 18 חודשי מאסר. בית המשפט העליון הדגיש כי על אף גילו הצעיר הוא נושא על גבו עבר פלילי שאיננו מבוטל. ",מדיניות הענישה:
"ת""פ 64845-06-16","ע""פ 5604/11 נידאל נאסר נ' מדינת ישראל (ניתן ביום 05/10/11) –החזקת נשק ותחמושת. המדובר בנשק לא תקין ולא שמיש. נגזרו 12 חודשי מאסר. בית המשפט העליון דחה את ערעורו בקבעו, כי העונש ראוי. בעל עבר פלילי לא מכביד ותסקיר שירות המבחן חיובי. ",מדיניות הענישה:
"ת""פ 64845-06-16","ב""כ הנאשם אזכר, בין היתר, את הפסיקה הבאה מטעמו:",מדיניות הענישה:
"ת""פ 64845-06-16","ע""פ 4945/13 מדינת ישראל נ' עבד אלכרים סלימאן (ניתן ביום 19/01/14) (להלן: ""פס""ד סלימאן"") –רכישת נשק ותחמושת, החזקתם, נשיאתם והובלתם. נגזרו 6 חודשי מאסר בעבודות שירות. אומנם בסופו של יום בית המשפט העליון הותיר את העונש על כנו, אולם סיכם במסגרתו את מתחם העונש ההולם בעבירות נשק, מפי כב' הש' ארבל - ",מדיניות הענישה:
"ת""פ 64845-06-16",עוד ציינה הש' ארבל כי עיון במקרים דומים בפסיקה מגלה כי בכולם נגזרו עונשי מאסר לריצוי מאחורי סורג ובריח ורובם נעים סביב 20 חודשים ואף בחרה לאזכר את חלקם :,מדיניות הענישה:
"ת""פ 64845-06-16","""בע""פ 2892/13 עודתאללה נ' מדינת ישראל [פורסם בנבו] (29.9.2013) דובר במערער שנהג ברכבו כשהוא מוביל ונושא אקדח עם מחסנית ריקה תחת מושבו. משהבחין בחסימה משטרתית, סטה המערער מנתיבו ועצר את הרכב. השוטרים הגיעו אל הרכב ומצאו את האקדח. בפי המערער לא היה הסבר המניח את הדעת לפשר החזקת הנשק והמניע לכך נותר עמום. מתחם העונש שנקבע, ובו לא מצאתי להתערב בגדר הערעור, עמד על 12 עד 36 חודשי מאסר בפועל. גם בעונש שהוטל על המערער – 21 חודשי מאסר בפועל בצירוף ענישה נלווית – לא ראיתי להתערב. יצוין כי דובר בבחור צעיר ונורמטיבי. ",מדיניות הענישה:
"ת""פ 64845-06-16","בע""פ 4329/10 אסמאעיל נ' מדינת ישראל [פורסם בנבו] (14.11.2010) (שאותו הזכיר גם בית המשפט קמא) החזיק ונשא המערער אקדח טעון במצב נצור ברכבו. גם במקרה זה לא הוצע הסבר להחזקת הנשק. על המערער הוטלו 20 חודשי מאסר בפועל בצירוף ענישה נלווית, חרף המלצת שירות המבחן להשית עליו מאסר בעבודות שירות, ואף שדובר בבחור צעיר ונורמטיבי, ללא עבר פלילי, שהודה במיוחס לו. בית המשפט העליון לא התערב בעונש שנגזר"". ",מדיניות הענישה:
"ת""פ 64845-06-16","בסיום החלטתה קבעה: ""אני סבורה כי מתחם העונש ההולם בענייננו נע בין 12 ל- 36 חודשי מאסר בפועל.",מדיניות הענישה:
"ת""פ 64845-06-16","ע""פ 1505/14 אחמד לידאוי נ' מדינת ישראל (ניתן ביום 24/07/14) –עבירות נשק, מעשה פזיזות ורשלנות, הפרעה לשוטר במילוי תפקידו והחזקת רכוש החשוד כגנוב. נקבע, כי מתחם העונש ההולם נע בין 7-24 חודשי מאסר ונגזרו 8 חודשי מאסר. בית המשפט העליון הקל את עונשו ל- 6 חודשי עבודות שירות בקבעו, כי הקל עמו בהתחשב בנסיבותיו האישיות המיוחדות (בן 60, עברו הפלילי אינו מכביד וסובל מבעיות רפואיות). ",מדיניות הענישה:
"ת""פ 64845-06-16","ע""פ 7781/11 מדינת ישראל נ' נדים רך ואח' (ניתן ביום 10/5/12) –הנאשם 4 - עבירות בנשק ויריות באזור מגורים. נגזרו 6 חודשי מאסר בעבודות שירות. אומנם ערעור המדינה נדחה, אולם צוין, כי לא נחה דעתו מקלות העונשים שנגזרו על הנאשמים 2-4, אולם יחד עם זאת ציין כי אין מקום להתערב עתה בעונשים שנגזרו עליהם - המשיב 3 סיים כבר לרצות את עונשו ושוחרר ממאסר וההלכה היא כי אין מחזירים לכלא נאשם שעונשו הוחמר בערעור לאחר שכבר סיים לרצות את עונש המאסר בהיעדר נסיבות מיוחדות. משכך ציין כי על אף חומרת המעשים אותם ביצע המשיב 3 ואף אם מלכתחילה יתכן שראוי היה לגזור עליו עונש חמור יותר, לא מתקיימות אותם הנסיבות המצדיקות להחמיר עתה בעונשו ולהשיבו לריצוי מאסר בין כותלי הכלא. משכך ומשלא מצאו מקום להתערב בעונשו של המשיב 3 קבעו כי אין הצדקה להחמיר גם בעונשם של המשיבים 2 ו-4.  ",מדיניות הענישה:
"ת""פ 64845-06-16","ע""פ 5521/12 פלוני נ' מדינת ישראל (ניתן ביום 23/1/14) –נשיאת נשק והחזקתו, איומים ויריות באזור מגורים. נגזרו 14 חודשי מאסר. בית המשפט העליון קיבל את הערעור בחלקו כך שעונשו יעמוד על 6 חודשי מאסר בעבודות שירות וקבע כי במקרה זה יש לבכר שיקולי השיקום על שיקולי ההרתעה. למערער נסיבות אישיות קשות, ביצע את העבירות בהיותו קטין, עובר תהליך שיקום והיותו נעדר עבר פלילי.",מדיניות הענישה:
"ת""פ 64845-06-16","לא למיותר לציין, כי הסנגור צירף מטעמו עוד פסיקה רבה, במסגרתה הושתו על נאשמים עונשים קלים, בין היתר, עונשי מאסר בדרך של עבודות שירות. נוכח הפסיקה אשר הובאה לעיל ובכלל זה פס""ד סלימאן אשר צורף על ידו ומגמת ההחמרה הברורה בעבירות הנשק בעת האחרונה, סבורני כי מיותר יהא להתייחס לכל אחד מפסקי הדין שצירף.",מדיניות הענישה:
"ת""פ 64845-06-16","בענייננו, לא נגרם נזק ממעשי הנאשם אולם עמדתי לעיל על הנזק שהיה עלול להיגרם, לנוכח הסכנות הנשקפות מזמינותו של נשק חם. באשר לנסיבות ביצוע העבירה מסכים אני עם דברי ב""כ המאשימה, כי גרסת הנאשם כפי שזו עלתה בפני שירות המבחן (יצא ליער לחפש תוכי ומצא נשק) הינה גרסה מיתממת ולא הגיונית ולא בכדי התרשם שירות מבחן מחוסר כנות בדבריו.",הנסיבות הקשורות בביצוע העבירה :
"ת""פ 64845-06-16","נוכח האמור לעיל, מתחם הענישה ההולם את מעשי הנאשם נע בין 12-36 חודשי מאסר בפועל ועונשים נלווים. ",הנסיבות הקשורות בביצוע העבירה :
"ת""פ 64845-06-16","אתחשב בהודאת הנאשם במיוחס לו, בגילו הצעיר, בנסיבות חייו, ובהיעדר עבר פלילי. כמו כן אקח בחשבון את תקופת המעצר בה היה נתון ולאחריה את תקופת מעצר הבית.",גזירת העונש:
"ת""פ 64845-06-16","שירות המבחן המליץ להשית על הנאשם ענישה מוחשית בדמות מאסר אשר ירוצה בעבודות שירות. סבורני, כי בנסיבות התיק דנא, נוכח חומרת העבירה והצורך בהעלאת רף הענישה בעבירות הנשק, לא אוכל לקבל את המלצת שירות המבחן.",גזירת העונש:
"ת""פ 64845-06-16","בשנים האחרונות ניכרת מגמת החמרה עם עברייני נשק, וזאת בשל הסיכון הגלום רק בעצם החזקתו. בית המשפט העליון חזר על גישתו המחמירה בעבירות נשק ועל הטלת עונשי מאסר לריצוי בפועל, גם על מי שזו לו עבירתו הראשונה. כך קבע ברע""פ 2718/04 אבו דאחל נ' מדינת ישראל (ניתן ביום 29/3/04) - ""הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה. בבוא בית-המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות"".",גזירת העונש:
"ת""פ 64845-06-16","עוד נקבע בע""פ 5681/14 מדינת ישראל נ' טאטור (ניתן ביום 01/02/15) כי:",גזירת העונש:
"ת""פ 64845-06-16",אין בענייננו הצדקה או אפשרות לחרוג לקולא ממתחם העונש ההולם למטרת שיקום. אף אין בענייננו הצדקה לחרוג לחומרה מן המתחם ההולם.,גזירת העונש:
"ת""פ 64845-06-16","אני מטיל על הנאשם 18 חודשי מאסר בפועל, בניכוי ימי מעצרו מיום 22.6.16 ועד 3.8.16.","אשר על-כן, הנני גוזר על הנאשם את העונשים הבאים:"
"ת""פ 64845-06-16","אני מטיל על הנאשם מאסר על תנאי של 12 חודשים למשך 3 שנים, שלא יעבור על כל עבירה הקשורה בנשק.","אשר על-כן, הנני גוזר על הנאשם את העונשים הבאים:"
"ת""פ 64845-06-16",אני פוסל את הנאשם מלקבל ומלהחזיק רישיון נהיגה לתקופה של 12 חודשים בפועל.,"אשר על-כן, הנני גוזר על הנאשם את העונשים הבאים:"
"ת""פ 64845-06-16","אני מטיל על הנאשם קנס בסך 2,000 ש""ח או חודשיים מאסר תמורתו. הקנס ישולם ב-4 תשלומים חודשיים, תשלום ראשון בעוד חודש. במידה ולא ישולם תשלום אחד מבין התשלומים, יעמוד כל הקנס לפירעון מידי ובמידה ולא ישלמו, ירצה ימי המאסר תחת הקנס. במידה והופקדו כספים במסגרת תיק זה, יש לקזזם עם הקנס ואת היתרה, באם קיימת, יש להשיב לנאשם.","אשר על-כן, הנני גוזר על הנאשם את העונשים הבאים:"
"ת""פ 64845-06-16","הסנגור: אבקש עיכוב ביצוע לצורך מיון מוקדם וכן לשקול הגשת ערעור לביהמ""ש העליון. אבקש מיון מוקדם בתוך 21 ימי עבודה, יש הפקדה בתיק ועיכוב יציאה מהארץ.","ג'ורג' אזולאי , שופט "
"ת""פ 64845-06-16","ב""כ המאשימה: באשר לבקשת חברי לצורך דחייה למיון מוקדם לדחיה ארוכה יותר נתנגד לעיכוב ביצוע העונש, וזאת לאור העובדה שהערעור יוגש ככל הנראה אך ורק על חומרת העונש, והנאשם הודה בכתב האישום.","ג'ורג' אזולאי , שופט "
"ת""פ 64845-06-16",אני מחליט לעכב את תחילת ריצוי המאסר עד לתאריך 04.07.17.,החלטה
"ת""פ 64845-06-16","במועד זה, במידה ולא תהיה החלטה אחרת של בית המשפט העליון, יתייצב הנאשם לריצוי מאסרו, כשהוא מצויד בתעודה מזהה, בבית המעצר צלמון, לא יאוחר מהשעה 12:00,  אלא אם כן עבר מיון מוקדם בהתאם לנוהל שב""ס.",החלטה
"ת""פ 64845-06-16","ביכולתו של הנאשם או ב""כ ליצור קשר ישירות עם רס""ר ניצה יעקב, נציגת שב""ס, בטל' 08-9787337, לצורך מיון מוקדם.  ",החלטה
"ת""פ 64845-06-16","5129371ניתנה והודעה היום י""ח סיוון תשע""ז, 12/06/2017 במעמד הנוכחים. ",<#9#>
"ת""פ 64845-06-16",הוקלד על ידי נאוה בר,"ג'ורג' אזולאי , שופט "
"ת""פ 64845-06-16",ג'ורג' אזולאי 54678313-267189/16,"ג'ורג' אזולאי , שופט "
"ת""פ 64845-06-16",נוסח מסמך זה כפוף לשינויי ניסוח ועריכה,"ג'ורג' אזולאי , שופט "
"ת""פ 64845-06-16","בעניין עריכה ושינויים במסמכי פסיקה, חקיקה ועוד באתר נבו – הקש כאן","ג'ורג' אזולאי , שופט "
