verdict,text,part
"ת""פ 1136-11-21","ת""פ 1136-11-21 מדינת ישראל נ' שאריף(עציר)",בית המשפט המחוזי בירושלים
"ת""פ 1136-11-21","ת""פ 1136-11-21 מדינת ישראל נ' שאריף(עציר)",בית המשפט המחוזי בירושלים
"ת""פ 1136-11-21","בא-כוח המאשימה:	עו""ד ישי זיגמן (פרקליטות מחוז ירושלים (פלילי))",אחמד שאריף (עציר)
"ת""פ 1136-11-21","בא-כוח הנאשם:		עו""ד עבד דראושה",אחמד שאריף (עציר)
"ת""פ 1136-11-21","פקודת הסמים המסוכנים [נוסח חדש], תשל""ג-1973: סע'  1, 7(א), 7(ג), 36א(ב)",חקיקה שאוזכרה: 
"ת""פ 1136-11-21","חוק העונשין, תשל""ז-1977: סע'  144(א), 144(ב)",חקיקה שאוזכרה: 
"ת""פ 1136-11-21","על-פי הכרעת הדין מיום 18.5.2022, הנאשם, יליד 20.6.1995 (כבן 27), הורשע בהתאם להודאתו במסגרת הסדר טיעון בעבירת החזקת סמים שלא לצריכה עצמית, לפי סעיף 7(א) ו-7(ג) בפקודת הסמים המסוכנים (נוסח חדש), התשל""ג-1973 (להלן – פקודת הסמים), בעבירת נשיאת נשק, לפי סעיף 144(ב) רישה בחוק העונשין, התשל""ז-1977 (להלן – החוק), בעבירת החזקת נשק, לפי סעיף 144(א) רישה בחוק ובעבירת החזקת תחמושת, לפי סעיף 144(א) בחוק.",גזר דין
"ת""פ 1136-11-21","הסדר הטיעון לא כלל הסכמה בעניין העונש. הטיעונים לעונש נשמעו ביום 6.7.2022. לבקשת בא-כוח הנאשם בדיון זה, מתן גזר הדין הושהה עד יום 18.7.2022, כדי לאפשר לו לנסות להגיע להסכמות בעניין בקשת החילוט.",גזר דין
"ת""פ 1136-11-21","על-פי עובדות כתב האישום המתוקן, הנאשם רכש במגרש גרוטאות רכב מסוג שברולט, מ""ר 3661965, שאינו תקין לנהיגה (להלן – הרכב) והחנה אותו ברחוב ג'ובראן חליל ג'ובראן בשכונת בית חנינה בירושלים, סמוך לביתו. הרכב בבעלות הנאשם ובשימושו.",עובדות כתב האישום המתוקן
"ת""פ 1136-11-21","כעבור מספר חודשים, קודם ליום 18.10.2021, נשא הנאשם אקדח חצי אוטומטי מסוג FN, תוצרת בלגיה, מודל HP-35, קליבר 9 מ""מ פאראבלום, מספר סידורי 72c68810, אשר בכוחו להמית (להלן – האקדח), ושתי מחסניות שבהן 11 כדורי 9 מ""מ המתאימים לאקדח (להלן – התחמושת), אשר היו בחזקתו. הנאשם הכניס את האקדח ואת התחמושת אל הרכב והחזיק אותם בתוכו. במועד האמור, 18.10.2021 בשעה 9:25, הכניס גם דבר נוסף לא ידוע אל תא המטען של הרכב. שוטר ופקח עירוני ניגשו אל הנאשם ושאלו אותו מה הוא מחזיק ומה יש ברכב. הנאשם התחמק ממתן תשובה ואמר לשוטר ולפקח לחפש בביתו.",עובדות כתב האישום המתוקן
"ת""פ 1136-11-21","השוטר והפקח מצאו בשקית שהייתה ברכב את הנשק, התחמושת, 2 ק""ג סמים מסוג חשיש, שהיו מחולקים לאריזות קטנות, 600 גרם סמים מסוג קנאבוס וסך 13,720 ₪ במזומן.",עובדות כתב האישום המתוקן
"ת""פ 1136-11-21","לבקשת המאשימה, בדיון מיום 6.7.2022 נקבע בהתאם להוראת סעיף 36א(ב) בפקודת הסמים, כי הנאשם הוא סוחר סמים. זאת בהתאם למוסכם ולבקשת המאשימה מיום 5.7.2022 ומאחר שהנאשם הורשע ב""עבירה של עסקת סמים"" (כהגדרתה בסעיף 1 בפקודת הסמים).",עובדות כתב האישום המתוקן
"ת""פ 1136-11-21",ראיות לעונש (והסבר לאי הגשת תסקיר לעונש מטעם שירות המבחן),עובדות כתב האישום המתוקן
"ת""פ 1136-11-21",מטעם ההגנה הוגשו תעודת פטירה ורישיון קבורה בעניין פטירת אחיו הצעיר של הנאשם (נ/1). מטעם המאשימה לא הוגשו ראיות לעונש.,עובדות כתב האישום המתוקן
"ת""פ 1136-11-21","בדיון מיום 18.5.2022, שבמהלכו ניתנה הכרעת הדין, ביקש בא-כוח הנאשם כי יוגש תסקיר לעונש בעניין הנאשם. לאחר שהוסבר כי בשל העומס הרב שבו נתון שירות המבחן, יהיה צורך להמתין מספר חודשים עד כחצי שנה עד קבלתו ולדחות את ישיבת הטיעונים לעונש בהתאם, הוא הודיע כי הוא מוותר על הגשתו. כעבור למעלה מחודש, ביום 23.6.2022, סמוך למועד שנקבע לשמיעת הטיעונים לעונש, הגיש בא-כוח הנאשם בקשה להורות לשירות המבחן להגיש תסקיר בעניין הנאשם, אף אם הדבר יהיה כרוך בדחיית ישיבת הטיעונים לעונש. המאשימה התבקשה להגיב לבקשה, אך תגובתה לא הוגשה וביום 28.6.2022 ניתנה החלטה מנומקת הדוחה את הבקשה.",עובדות כתב האישום המתוקן
"ת""פ 1136-11-21","בא-כוח המאשימה טען כי הערכים החברתיים אשר נפגעו מעבירות הסמים הם פוטנציאל הנזק החברתי הטמון בהפצתם ובעניין עבירות הנשק טען כי הן עשויות לפגוע בשלום הציבור לנוכח החשש מפני קיפוח חיי אדם. עוד הדגיש את חומרת העבירות ובין השאר, את התיקון לחוק הקובע עונש מזערי לעבירות נשק, שאף אם אינו חל בנסיבות הנדונות, יש בו כדי לשקף את עמדת המחוקק בעניין עבירות אלו בדבר הצורך בהחמרת הענישה.",טענות המאשימה
"ת""פ 1136-11-21","בעניין נסיבות העבירות טען, כי הנאשם היה אחראי באופן בלעדי לעבירות וכי נתפס בגפו עם הסמים, הנשק והתחמושת. מדובר בנאשם בגיר, אשר יכול היה להבין את השלכות מעשיו החמורים וכי עצם תפיסתו גם עם נשק וגם עם סמים, מעידה על אורח חיים עברייני. חומרה נוספת נעוצה בכך שהנאשם גם החזיק את הנשק וגם נשא אותו. כמו כן, כמות הסמים, 2 ק""ג חשיש ו-600 גרם קנאבוס,  והיותם מחולקים למנות מלמדת על כוונת הנאשם להשיא רווחים מהסמים.",טענות המאשימה
"ת""פ 1136-11-21","בעניין מדיניות הענישה הנוהגת בעניין עבירות הנשק, הפנה בא-כוח המאשימה אל שני פסקי הדין הבאים: ע""פ 6068/21 מדינת ישראל נ' פקיה (19.12.2021) (להלן – עניין פקיה) – הרשעה על-פי הודעה בעבירות נשיאת נשק וירי באזור מגורים. בבית המשפט המחוזי נקבע מתחם עונש בין 14 ל-36 חודשי מאסר והושתו 14 חודשי מאסר בפועל. ערעור המדינה התקבל והעונש הוחמר, בלי למצות את הדין, ל-25 חודשי מאסר בפועל; ע""פ 1509/20 מדינת ישראל נ' נבארי (2.7.2020) – הרשעה על-פי הודעה בעבירות נשיאת נשק והובלתו, וירי באזור מגורים. בבית המשפט המחוזי נקבע מתחם עונש בין 20 ל-50 חודשי מאסר והושתו 27 חודשי מאסר בפועל. ערעור המדינה התקבל והעונש הוחמר, בלי למצות את הדין, ל-36 חודשי מאסר בפועל.",טענות המאשימה
"ת""פ 1136-11-21","גם בעניין מדיניות הענישה הנוהגת בעבירות הסמים, הפנה אל שני פסקי דין, כלהלן: רע""פ 1830/16 רקיבי נ' מדינת ישראל (11.4.2016) – הרשעה בעבירת החזקת סמים שלא לצריכה עצמית. דובר בהחזקת סמים מסוג חשיש במשקל 2.3 ק""ג. בבית משפט השלום הושתו 8 חודשי מאסר בפועל וענישה נלווית, וכן נקבע חילוט הרכב. הערעור שהוגש לבית המשפט המחוזי ובקשת רשות הערעור שהוגשה אל בית המשפט העליון נדחו; ע""פ 6753/09 חמאמדה נ' מדינת ישראל (18.1.2010) – הרשעה בעבירת החזקת סם מסוג חשיש במשקל 1.5 ק""ג ובעבירת החזקת סכין. הושתו 8 חודשי מאסר בפועל, מאסר מותנה וקנס בסך 5,000 ₪. הערעור נדחה.",טענות המאשימה
"ת""פ 1136-11-21","עמדת המאשימה היא כי מתחמי העונש בעניין עבירות הנשק הם כלהלן: בעניין עבירת נשיאת הנשק, בין 24 ל-48 חודשי מאסר; בעניין עבירת החזקת הנשק, בין 18 ל-36 חודשי מאסר; בעניין עבירת החזקת התחמושת, בין מאסר מותנה ל-6 חודשי מאסר בפועל. מאחר שיש לחפוף את שלושת מתחמי העונש, מתחם העונש ההולם בעניין כל עבירות הנשק הוא בין 36 ל-60 חודשי מאסר בפועל. בעניין עבירות הסמים על מתחם העונש להיקבע בין 8 ל-16 חודשי מאסר בפועל.",טענות המאשימה
"ת""פ 1136-11-21","בעניין נסיבותיו של הנאשם, טען בא-כוח המאשימה כי יש הנאשם נעדר הרשעות קודמות וכי הודה וחסך זמן שיפוטי. עם זאת, בעניין עבירות הסמים טען, כי משיקולי הרתעת היחיד והרתעת הרבים, יש למקם את עונשו בשליש התחתון של מתחם העונש. בעניין עבירות הנשק נטען, כי יש למקום את עונשו בשליש התחתון של המתחם, אך לא בחלקו התחתון וזאת משיקולי הרתעת היחיד והרבים. בהתאם לכך עתרה המאשימה להשית על הנאשם 40 חודשי מאסר בפועל בשל עבירות הנשק ועוד 8 חודשי מאסר בפועל בשל עבירות הסמים ובסך הכול 48 חודשי מאסר בפועל. זאת לצד מאסר מותנה וקנס. כן ביקש להורות על חילוט הנשק או השמדתו, בהתאם לשיקול דעת קצין החקירות.",טענות המאשימה
"ת""פ 1136-11-21","בא-כוח הנאשם טען כי מדובר בנאשם תושב שכונת בית חנינה בירושלים, יליד יוני 1995 (כבן 27), רווק, נעדר הרשעות קודמות, שמעולם לא היה מעורב בפלילים. אביו כבן 72, אינו עובד כעשרים שנה בשל מחלת לב. אמו עקרת בית, מעל גיל 50. לנאשם חמישה אחים וארבע אחיות בין גיל 9 ל-28. כולם אינם נשואים. המשפחה דלת אמצעים, גרה בדירה בת שלושה חדרים בתנאי מחייה קשים מאד ומתמודדת עם קשיי פרנסה. לטענת בא-כוח הנאשם, מדובר במשפחה מוכרת במזרח ירושלים כמשפחה טובה ונורמטיבית, שאינה מעורבת בפלילים.",טענות ההגנה
"ת""פ 1136-11-21","ביום 14.5.2022 קופחו חייו של וליד ז""ל, אחיו הצעיר של הנאשם שהיה כבן 21. הוא נהרג בשוגג במהלך מהומות שהיו בהר הבית, בעוד הוא היה במקום כעובר אורח תמים. לטענת בא-כוח הנאשם, הוא היה בחור נעים הליכות, שלא היה מעורב בפלילים והוא זה ששימש כאיש הקשר בינו לבין הנאשם. בא-כוח הנאשם טען, כי יש לשקול את מותו של וליד ז""ל, שהיה האח האהוב על הנאשם והקרוב אליו מבין כל האחים. לדבריו, הנאשם מתקשה להתמודד עם העובדה שלא השתתף בלוויה של אחיו, לאחר שבקשתו להשתתף בלוויה נדחתה ללא דיון.",טענות ההגנה
"ת""פ 1136-11-21","עוד טען בא-כוח הנאשם, כי לדברי הנאשם, הוא מעולם לא מכר סמים לאיש. לטענתו, הנשק והסמים הוחזקו ברכב שהיה מושבת וכי הוא הכיר באחריות לעבירות לאחר שהבין כי אחריותו נובעת מכך שהוא בעל הרכב, אולם לטענתו, אילו היה אומר מי הבעלים האמתי של הדברים שנתפסו ברכבו, הוא היה מסתבך בצרות שהן קשות מישיבה בכלא. מכל מקום הדגיש, כי הנאשם הודה בכך שעבר את העבירות וכי הוא מכיר באחריותו למעשים.",טענות ההגנה
"ת""פ 1136-11-21","בא-כוח הנאשם טען כי פסקי הדין שהגיש בא-כוח המאשימה בעניין עבירות הנשק, אינם משקפים מדיניות ענישה רלוונטית, מאחר שבשניהם דובר גם בהרשעה בעבירת ירי מנשק חם באזור מגורים, ואף דובר בנסיבות שבהן לנאשם היו הרשעות קודמות, מה שאין כן לגבי הנאשם.",טענות ההגנה
"ת""פ 1136-11-21","בעניין עבירות הנשק, הפנה בא-כוח הנאשם אל תשעת פסקי הדין הבאים: ע""פ 8320/21 מדינת ישראל נ' בסילה (28.12.2021) – הרשעה בעבירת החזקת נשק ואביזרי תחמושת. בערעור הוחמר העונש מ-7 חודשי מאסר ל-14 חודשי מאסר; ת""פ (מחוזי ירושלים) 35979-08-19 מדינת ישראל נ' אבו נדה (26.4.2020) – הרשעה בעבירת נשיאת נשק והובלתו, ירי באזור מגורים וחבלה במזיד לרכב. הושתו 20 חודשי מאסר; עניין פקיה – הוגש גם באמצעות המאשימה (כמפורט לעיל); ת""פ (מחוזי ירושלים) 34694-09-21 מדינת ישראל נ' זהרה (26.4.2022) – הרשעה בעבירת נשיאת נשק. הושתו 15 חודשי מאסר בפועל; ע""פ 4332/21 עאסלה נ' מדינת ישראל (20.2.2022) – הרשעה בעבירת החזקת נשק. הושתו 15 חודשי מאסר בפועל; ת""פ (מחוזי ירושלים) 51523-10-17 מדינת ישראל נ' בזלמית (2.5.2018) – הרשעה בעבירת רכישת נשק ואביזר נשק, נשיאת נשק והובלתו. הושתו 9 חודשי מאסר בפועל; ת""פ (מחוזי ירושלים) 7053-03-21 מדינת ישראל נ' רבאיעה (24.1.2022) – הרשעה בעבירת רכישת נשק ובעבירת נשיאת נשק. הושתו 20 חודשי מאסר בפועל; ת""פ (מחוזי ירושלים) 52515-03-20 מדינת ישראל נ' סנדוקה (19.10.2020), בעניין הנאשם 2 – הרשעה בעבירת החזקת נשק. הושתו 7 חודשי מאסר בפועל; ת""פ (מחוזי ירושלים) 60648-07-18 מדינת ישראל נ' מונה (19.1.2019) – הרשעה בעבירת קשירת קשר לפשע ובעבירת נשיאת נשק והובלתו. הושתו 12 חודשי מאסר בפועל. ",טענות ההגנה
"ת""פ 1136-11-21","בהתאם לפסקי הדין האמורים טען בא-כוח הנאשם, כי הענישה על עבירת החזקת נשק היא בדרך כלל בין כ-10 ל-20 חודשי מאסר בפועל. לטענתו, במקרים שבהם העונש היה חמור יותר, היה זה בשל נסיבות מחמירות כגון, הרשעה גם בעבירת ירי באזור מגורים, הרשעות קודמות רבות וכדומה. לפיכך לטענתו, על עונש המאסר שייקבע להיות בין 10 ל-18 חודשי מאסר בפועל.",טענות ההגנה
"ת""פ 1136-11-21","בעניין עבירות הסמים הפנה אל ארבעת פסקי הדין הבאים: עפ""ג (מחוזי ירושלים) 29138-07-17 מדינת ישראל נ' ג'ית (17.8.2017) – הרשעה בעבירת החזקת סמים מסוג חשיש במשקל 1.188 ק""ג ו-408 טבליות MDMA. העונש הוחמר בערעור ל-14 חודשי מאסר בפועל (במקום 9 חודשים), לצד פסילת רישיון נהיגה וענישה נלווית; עפ""ג (מחוזי ירושלים) 22429-04-13 מדינת ישראל נ' נשאשיבי (12.5.2013) – הרשעה בעבירת החזקת סמים ובעבירות נהיגה ללא רישיון נהיגה וללא ביטוח. הושתו 8.5 חודשי מאסר בפועל; עפ""ג (מחוזי ירושלים) 30863-07-11 מדינת ישראל נ' סלאימה (23.5.2012) – הרשעה במספר עבירות סמים וכן צורפו הליכים נוספים. הושתו 5 חודשי מאסר בעבודות שירות. ערעור המדינה התקבל והעונש הוחמר ל-6 חודשי מאסר בפעול; עפ""ג (מחוזי חיפה), 50966-05-15 מדינת ישראל נ' נתנוב (8.10.2015) – הרשעה בעבירות סמים. הושתו 300 שעות של""ץ. הערעור התקבל רק בעניין הגדלת סכום הקנס; רע""פ 1787/15 עמר נ' מדינת ישראל (24.3.2015) – הרשעה בעבירת גידול סמים מסוג קנאבוס ובעבירות סמים נוספות. נקבע מתחם עונש בין 8 ל-20 חודשי מאסר והושתו 8 חודשי מאסר. בקשת רשות הערעור נדחתה; עפ""ג (מחוזי מרכז)  8650-04-15 שוורץ נ' מדינת ישראל (22.12.2015) – הרשעה בעבירות סמים שונות בקשר למעבדה לגידול סמים. נקבע מתחם עונש בין 6 ל-24 חודשי מאסר והושתו 9 חודשי מאסר. ",טענות ההגנה
"ת""פ 1136-11-21","בא-כוח הנאשם טען כי רוב פסקי הדין שאליהם הפנה עוסקים בנסיבות חמורות מהנסיבות הנדונות ולפיכך על הנאשם יש להשית עונש מקל יותר. זאת לטענתו, בין השאר, בשל נסיבותיו של הנאשם, כפי שפורטו לעיל. לטענתו, על מתחם העונש להיות לכל היותר בין 6 ל-18 חודשי מאסר בפועל ולכל היותר להחמיר במאסר המותנה אשר ישמש גורם מרתיע מפני חזרה לעבור עבירות.",טענות ההגנה
"ת""פ 1136-11-21","הנאשם אמר שהוא מצטער על הטעות שעשה וכי הוא מודע לכך שעשה טעות. הוא מתחרט על מעשיו גם בגלל מות אחיו, שאליו היה קשור. עוד אמר, כי הוא יודע שלא יחזור לעבור עבירות נוספות וכי הוא מודה לבית המשפט.",	דברי הנאשם
"ת""פ 1136-11-21","מפסיקת בית המשפט העליון שניתנה במהלך החודשים האחרונים, עולה מגמת החמרה בענישה המושתת בשל עבירות נשק. זאת, כפי שנקבע לא אחת, לנוכח חומרת עבירות הנשק לסוגיהן אשר הפכו זה מכבר ל""מכת מדינה"". כך בין השאר, נקבע בעניין ע""פ 587/22 אבו נאעסה נ' מדינת ישראל (22.5.2022)‏‏ (כבוד השופט י' אלרון, פסקה 9) (להלן – עניין אבו נאעסה):","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","""רבות נכתב בפסיקת בית משפט זה על חומרתן הרבה של עבירות הנשק, אשר הפכו זה מכבר ל'מכת מדינה' (ע""פ 6028/21 אטרש נ' מדינת ישראל, פסקה 9 (15.5.2022); ע""פ 642/22 פלוני נ' מדינת ישראל, פסקה 3 (28.4.2022); ע""פ 8965/18 מחאג'נה נ' מדינת ישראל, פסקה 47 (3.11.2019)). למרבה הצער, אנו עדים לנזקי עבירות אלו לעיתים תכופות, בדמות פגיעות בגוף או בנפש, ואף אבדן חיי אדם (ע""פ 8869/21 מדינת ישראל נ' קואסמה, פסקה 11 (13.3.2022); ע""פ 4456/21 מדינת ישראל נ' אבו עבסה, פסקה 15 (23.1.2022) (להלן: עניין אבו עבסה)). ","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","אך לאחרונה עמד בית משפט זה על הצורך לשרש רעה חולה זו מקרבנו, באמצעות ענישה מחמירה ומרתיעה (ע""פ 147/21 מדינת ישראל נ' ביטון, פסקה 10 (14.2.2021); ע""פ 4406/19 מדינת ישראל נ' סובח, פסקאות 17-16 (5.11.2019)); ובפרט נגד מי אשר נוטלים חלק בהפצת כלי נשק שלא כדין:  ","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21",'...,"הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","בעניין אבו נאעסה דובר במערער אשר הורשע על-פי הודאתו במסגרת הסדר טיעון בעבירת נשיאת תחמושת והובלתה, בעבירת סיוע לעסקה אחרת בתחמושת ובעבירת ניסיון לעסקה אחרת בנשק. במסגרת גזר הדין נשקלו הודאתו, גילו הצעיר, היותו נעדר הרשעות קודמות, חרטתו, התסקיר החיובי בעניינו, תפקודו החיובי במסגרת מאסרו, לרבות היותו אסיר תומך לאסיר נזקק. נקבע מתחם עונש הולם בין 18 ל-36 חודשי מאסר והעונש שהושת עליו הועמד על 20 חודשי מאסר בפועל, מאסר מותנה וקנס בסך 3,500 ₪. ערעורו על העונש נדחה.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","פסק דין זה מצטרף אל פסקי דין נוספים אשר ניתנו בבית המשפט העליון במהלך החודשים האחרונים, אשר בהם חזר בית המשפט והדגיש את חומרת עבירות הנשק למיניהן ולסוגיהן, את העובדה שהפכו ל""מכת מדינה"" ואת הצורך להחמיר בענישת עוברי עבירות אלו. עם אותם פסקי-דין ניתן למנות עוד פסקי דין רבים ובין השאר, גם את פסקי הדין הבאים:","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","ע""פ 8320/21 מדינת ישראל נ' בסילה (28.12.2021) – המשיב הורשע על-פי הודאתו במסגרת הסדר טיעון בעבירת החזקת נשק ואביזרי תחמושת. דובר בנשק דמוי רובה סער 16M-, חמש מחסניות, תחמושת ואביזרים נלווים. המשיב נעדר הרשעות קודמות (למעט הרשעה בעבירת ציד), נשוי ואב לילדים העובד באופן מסודר, הביע חרטה והתסקיר בעניינו היה חיובי. נקבע מתחם עונש בין 6 ל-24 חודשי מאסר ולאחר 80 ימי מעצר, הושתו עליו 7 חודשי מאסר ומאסר מותנה. ערעור המדינה התקבל ובלי למצות את הדין, הושתו עליו 14 חודשי מאסר בפועל.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","ע""פ 8869/21 מדינת ישראל נ' קואסמה (13.3.2022) – המשיב, צעיר כבן 21, נעדר הרשעות קודמות, הורשע על-פי הודאתו במסגרת הסדר טיעון בעבירות רכישת נשק ואחזקתו ורכישת חלקי נשק והחזקתם. כל העבירות עסקו ברובה מסוגM-16 . בבית המשפט המחוזי נקבע מתחם עונש בין 28 ל-58 חודשי מאסר בפועל והושתו עליו 32 חודשי מאסר בפועל, מאסרים מותנים וקנס בסך 3,000 ₪. ערעור המדינה התקבל ומבלי למצות את הדין, עונשו הוחמר ל-42 חודשי מאסר בפועל. ","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","עניין פקיה – הוזכר בטיעוני הצדדים. כאמור, דובר במשיב שלחובתו הרשעות קודמות. הורשע על-פי הודאתו בעבירות נשיאת נשק וירי מנשק חם במקום מגורים. ערעור המדינה התקבל ובלי למצות את הדין עונש המאסר בפועל הוחמר מ-14 חודש ל-25 חודש, תוך קביעה כי ""יש להדגיש את החומרה היתירה שנודעה לביצוע עבירות נשק, על כל סוגיהן ומיניהן"" (כבוד השופט י' אלרון, פסקה 12).","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","ע""פ 309/22 מדינת ישראל נ' ביאדסה (10.5.2022)‏‏ – המשיב, נעדר הרשעות קודמות, הורשע על פי הודאתו בעבירות החזקת נשק, נשיאתו והובלתו. דובר ברובה מסוג קלצ'ניקוב, מחסנית תואמת וכדורים, אקדח חצי אוטומטי טעון במחסנית תואמת עם כדורים וכדור בקנה ומחסנית נוספת עם כדורים. בבית המשפט המחוזי נקבע מתחם עונש בין 19 ל-54 חודשי מאסר והושתו 19 חודשי מאסר בפועל, מאסר מותנה וקנס בסך 15,000 ₪. ערעור המדינה התקבל ובלי למצות את הדין, עונש המאסר הוחמר ל-30 חודש.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","ע""פ 2482/22 מדינת ישראל נ' קדורה (14.4.2022) – המשיב, צעיר כבן 19, נעדר הרשעות קודמות, הורשע על פי הודאתו במסגרת הסדר טיעון בעבירת החזקת נשק בצוותא עם אחר. דובר באקדח, מחסנית וכדורים שלא נתפסו וברימון הלם שנתפס. ערעור המדינה התקבל תוך החמרת עונש המאסר בפועל מ-10 חודשים ל-18 חודש, לצד מאסר מותנה וקנס בסך 5,000 ₪.  ","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","בכל פסקי הדין הנזכרים ובאחרים שנזכרו בהם, עמד בית המשפט העליון על הצורך בהחמרה בענישת עוברי כל עבירות הנשק למיניהן ולסוגיהן. כך גם נקבע, כי יש להחמיר עם כל המעורבים באותן עבירות ועם כל חברי חוליות השרשרת העבריינית.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","זו אפוא, מדיניות הענישה הנהוגה, אשר מבטאת אף את עמדת המחוקק, אשר לאחרונה אף ראה לנכון לקבוע בהוראת שעה עונשים מזעריים לעוברי עבירות נשק (חוק העונשין (תיקון מס' 140 – הוראת שעה), התשפ""ב-2021, ס""ח 2938). הוראת שעה זו אמנם אינה חלה בעניינו של הנאשם הנדון, אך יש בה כדי ללמד על עמדת המחוקק, כפי שאף הובעה בדברי ההסבר להצעת החוק.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","ניתן אפוא, לסכם כי הערכים החברתיים הנפגעים מעבירות הנשק הם שלום הציבור ובטחונו. חומרתן של עבירות הנשק שעבר הנאשם היא רבה ובהתאם למדיניות הענישה, ישנה מגמה מובהקת של החמרה בענישת עוברי כל עבירות הנשק לסוגיהן.","הערכים החברתיים שנפגעו מעבירות הנשק, חומרתן ומדיניות הענישה הנהוגה"
"ת""פ 1136-11-21","הערכים שעליהם נועדו עבירות הסמים להגן הם כידוע, בריאות הציבור ושלומו הפיזי והנפשי. כן נועדו עבירות אלו להגן מפני הנזק העקיף הנגרם מעבירות אלו, לרבות נזקי עבירות רכוש, אלימות ועוד כיוצא באלו עבירות הנעברות לעתים תכופות לשם מימון הסמים והשגתם.","הערכים החברתיים שנפגעו מעבירות הסמים, חומרתן ומדיניות הענישה הנהוגה"
"ת""פ 1136-11-21","חומרת עבירות הסמים שבהן הורשע הנאשם נלמדת בין השאר, מהענישה הקבועה לעבירות אלו, העומדת על מאסר עד עשרים שנה (סעיף 7(ג) בפקודת הסמים). על חומרתן של עבירות סמים, על הצורך בעקירתן מהשורש תוך מתן ביטוי לנזק הרב הנובע מהן, עמד בית המשפט העליון כל אימת שנדרש לענישה בשל עבירות אלו (ראו למשל: ע""פ 972/11 מדינת ישראל נ' יונה (4.7.2012), כבוד השופט נ' הנדל, פסקה 4; ע""פ 4998/95 מדינת ישראל נ' אוקטביו, פ""ד נא(3) 769 (1997), כבוד השופט מ' חשין, עמ' 787; ע""פ 6029/03 מדינת ישראל נ' שמאי, פ""ס נח(2) 734 (2004), כבוד השופט מ' חשין, פסקה 7). ","הערכים החברתיים שנפגעו מעבירות הסמים, חומרתן ומדיניות הענישה הנהוגה"
"ת""פ 1136-11-21","זה שנים רבות שבית המשפט העליון שב ומדגיש את ""הצורך להטיל עונשים חמורים, מכאיבים ומרתיעים ביותר בגין עבירות של יבוא סמים מסוכנים וסחר בהם"" (ע""פ 376/89 לובטון נ' מדינת ישראל, פ""ד מה(4) 309 (1991), כבוד השופט ג' בך, פסקה 4). כך בעודו חוזר ומדגיש לאמור, ""כתבנו חזרנו וכתבנו, כי לא צריך להסתפק באמירות בעלמא בנושא זה כלפי חוץ, אלא צריך ליישם מדיניות זו הלכה למעשה ולהטיל עונשים השואפים לעונש המירבי שבית המשפט מוסמך להטילו"" (שם)). כך נאמר לפני כשלושים שנה וכך גם היום.","הערכים החברתיים שנפגעו מעבירות הסמים, חומרתן ומדיניות הענישה הנהוגה"
"ת""פ 1136-11-21","הענישה בשל עבירות סמים משתנה בהתאם לסוגי העבירות, לסוגי הסמים ולכמויות הסמים. בנסיבות העניין נראה פסקי הדין שאליהם הפנה בא-כוח המאשימה משקפים את מדיניות הענישה הנהוגה לעניין עבירות הסמים מהסוג הנדון, בהתחשב בסוג העבירה שבה הורשע הנאשם (החזקת סמים שלא לצריכה עצמית), בסוג הסמים, בכמויות ובמצב הסמים (2 ק""ג חשיש ו600 גרם קנאביס, המחולקים למנות).","הערכים החברתיים שנפגעו מעבירות הסמים, חומרתן ומדיניות הענישה הנהוגה"
"ת""פ 1136-11-21","בעניין נסיבות העבירות נשקלו צירוף עבירות הנשק עם עבירות הסמים, אשר כטענת בא-כוח המאשימה, יש בכך כדי להעיד על התנהלות עבריינית. כן נשקלה אחריותו הבלעדית של הנאשם לעבירות, להימצאות הנשק עם מחסניות וכדורים תואמים, לכמות הסמים שנתפסה ולכך שהסמים היו מחולקים למנות, באופן העשוי להעיד על כוונה להשאת רווחים מהסמים. כן ניתן משקל להיקף הנזק שעשוי היה להיגרם מהסמים שנתפסו ולפוטנציאל הנזק החמור הטמון בנשק שנתפס.",נסיבות העבירות
"ת""פ 1136-11-21","לנוכח כלל השיקולים ובהם הערכים החברתיים שנפגעו מהעבירות, מידת הפגיעה בהם, מדיניות הענישה הנהוגה והנסיבות שבהן נעברו העבירות, כמפורט לעיל, מתחם העונש ההולם בעניין עבירות הנשק הוא בין עשרים וחמישה לארבעים חודשי מאסר בפועל ומתחם העונש ההולם בעניין עבירות הסמים הוא בין עשרה לעשרים חודשי מאסר. בהיעדר מחלוקת על כך שמדובר באירוע אחד אשר לגביו יש לקבוע מתחם עונש אחד, מתחם העונש ההולם לכל העבירות שבהן הורשע הנאשם הוא אפוא, בין שלושים וחמישה לשישים חודשי מאסר בפועל.",	קביעת מתחם העונש ההולם - סיכום
"ת""פ 1136-11-21","נסיבותיו של הנאשם (שאינן קשורות במעשה העבירה): נסיבותיו האישיות של הנאשם, אשר נשקלו, הן העובדה שהוא נעדר הרשעות קודמות וכי מדובר במי שעד מעצרו בהליך הנדון ניהל אורח חיים נורמטיבי. כן ניתן משקל לרקע המשפחתי שלו, כפי שפורט במסגרת טענותיו של בא-כוחו ובכלל זה המצוקה הכלכלית הנטענת שבה גדל. לצד אלו, נשקלה הודאת הנאשם, חרטתו בבית המשפט וצערו על מעשיו וכן ניתן משקל לדבריו לפניי, כי הוא משוכנע שלא יחזור לעבור עבירות בעתיד. בנוסף לכך, ניתן משקל למותו של אחיו הצעיר בנסיבות מצערות (כמפורט במסגרת טענותיו של בא-כוח הנאשם), ולכך שהיה זה אח שהיה קרוב אליו וכי מאחר שהיה זה בתקופת מעצרו של הנאשם, נמנעה ממנו האפשרות להשתתף בלוויה שלו.",גזירת עונשו של הנאשם  
"ת""פ 1136-11-21","גזירת עונשו של הנאשם: איזון כלל השיקולים שנדונו, לרבות עמדותיהם של המאשימה ושל בא-כוח הנאשם, מוביל להעמדת עונש המאסר שיושת על הנאשם בחלקו התחתון של מתחם העונש ההולם, אך לא ממש בתחתיתו. זאת לצד מאסר מותנה שישמש גורם מרתיע מפני חזרת הנאשם לעבור את העבירות שבהן הורשע.",גזירת עונשו של הנאשם  
"ת""פ 1136-11-21","כמו כן, לנוכח חומרת עבירות הנשק וחומרת עבירות הסמים, ניתן משקל לשיקולי הרתעה אישית ולשיקולי הרתעת הרבים, אשר מצדיקים כי העונש לא ימוקם בקצה התחתון של מתחם העונש.",גזירת עונשו של הנאשם  
"ת""פ 1136-11-21","לנוכח ההחלטה לחלט את הכסף שנתפס ברשות הנאשם, בהתחשב בדוחק הכלכלי שלו ושל משפחתו, לא ראיתי לנכון לחייב אותו גם בתשלום קנס.",גזירת עונשו של הנאשם  
"ת""פ 1136-11-21","לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
"ת""פ 1136-11-21","מאסר בפועל למשך ארבעים חודש, החל מיום מעצרו ביום 18.10.2021 (במקרה של סתירה לרישומי שב""ס, יש לפעול על-פי רישומי שב""ס).",גזר הדין – סיכום
"ת""פ 1136-11-21","מאסר מותנה למשך שישה חודשים. הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק או עבירת סמים מסוג פשע, או ניסיון לעבור עבירה כאמור.",גזר הדין – סיכום
"ת""פ 1136-11-21","מאסר מותנה למשך שלושה חודשים. הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק או עבירת סמים מסוג עוון, או ניסיון לעבור עבירה כאמור.",גזר הדין – סיכום
"ת""פ 1136-11-21","חילוט:	משנקבע כי הנאשם הוא סוחר סמים, יחולט סך 13,720 ₪ במזומן שנתפס ברשותו. הנשק והתחמושת יחולטו או יושמדו, בהתאם לשיקול דעת קצין החקירות.",גזר הדין – סיכום
"ת""פ 1136-11-21","54678313ניתן היום, כ""א בתמוז התשפ""ב, 20 ביולי 2022, במעמד הנאשם ובאי-כוח הצדדים כמפורט בפרוטוקול הדיון מהיום.",5129371
"ת""פ 1136-11-21","בעניין עריכה ושינויים במסמכי פסיקה, חקיקה ועוד באתר נבו – הקש כאן","תמר בר-אשר, שופטת"
"ת""פ 1136-11-21",תמר בר אשר 54678313-/,"תמר בר-אשר, שופטת"
