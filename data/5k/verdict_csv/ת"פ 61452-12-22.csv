verdict,text,part
"ת""פ 61452-12-22",תיק חיצוני: 547224/2022,"ת""פ 61452-12-22 מדינת ישראל נ' אבו חיר(עציר) ואח'"
"ת""פ 61452-12-22",תיק חיצוני: 547224/2022,"ת""פ 61452-12-22 מדינת ישראל נ' אבו חיר(עציר) ואח'"
"ת""פ 61452-12-22","מדינת ישראל – תביעות נגב
ע""י ב""כ עו""ד גנית אטיאס",המאשימה
"ת""פ 61452-12-22",ווגיה אבו חיר (עציר),הנאשם
"ת""פ 61452-12-22",סלמן אבו זעילה (אסיר) - נדון,הנאשם
"ת""פ 61452-12-22","חוק העונשין, תשל""ז-1977: סע'  29(א), 32(4), 144, 144(א), 186",חקיקה שאוזכרה: 
"ת""פ 61452-12-22",הנאשם שלפני נותן את הדין בגין העבירות כדלקמן:,כתב האישום והסדר הטיעון
"ת""פ 61452-12-22","רכישת/ החזקת נשק שלא כדין בצוותא, בניגוד לסעיף 144(א) רישא ו- 29(א) לחוק העונשין, תשל""ז – 1977;",כתב האישום והסדר הטיעון
"ת""פ 61452-12-22","רכישת/ החזקת חלק של נשק או תחמושת, בניגוד לסעיף 144(א) סיפא לאותו החוק.",כתב האישום והסדר הטיעון
"ת""פ 61452-12-22","על פי כתב האישום המתוקן ת/1, במועד הרלוונטי לעובדות כתב האישום, התגורר הנאשם 1 בגפו, בשכונה 7, בית 83, רהט, בקומה התחתונה (להלן: ""הבית"").",כתב האישום והסדר הטיעון
"ת""פ 61452-12-22","בין הנאשם 1 לנאשם 2, קשר משפחתי.",כתב האישום והסדר הטיעון
"ת""פ 61452-12-22","בתאריך 05.12.22, סמוך לשעה 09:51, בבית, הגיעו השוטרים ירדן בניטה, מתן אילוז, שוהם ג'רפי ומאי גרשון (להלן: ""השוטרים""), ונקשו על דלת הבית. הנאשם לא נענה לבקשותיהם והסתתר בשל כך בעליית הגג.",כתב האישום והסדר הטיעון
"ת""פ 61452-12-22","סמוך ומיד לאחר מכן, נאלצו השוטרים לפרוץ את דלת הבית לשם ביצוע צו החיפוש.",כתב האישום והסדר הטיעון
"ת""פ 61452-12-22","במעמד המתואר לעיל, בתיק מסוג ""אאוט דור"" בצבע כחול, המצוי בשידה הממוקמת מאחורי דלת החדר הימני לכניסת הבית (להלן: ""החדר הימני""), החזיק הנאשם 1 ב-4 מחסניות ברזל המותאמות לרובי סער מסוג M-16; 4 כדורי תחמושת בקוטר 5.56 מילימטרים התואמים להן; ידית הסתערות פולימרית; ופלנלית צבאית.",כתב האישום והסדר הטיעון
"ת""פ 61452-12-22","עוד במעמד המתואר לעיל, בשקית שחורה בתוך תיק, שהוסתר מאחורי המקרר בפינתו השמאלית של החדר הימני, החזיק הנאשם 1 בתחמושת וחלקי נשק, הכוללים חבילת קרטון סגורה, בה 20 כדורי תחמושת לרובה סער בקוטר 7.62 מ""מ; 2 שרשורים צהליים, עליהם 25 כדורים, אף הם בקוטר 7.62 מ""מ.",כתב האישום והסדר הטיעון
"ת""פ 61452-12-22","עוד במעמד המתואר לעיל, בתוך שקית עוטפת, מתחת לכריות ספת הסלון בחלקו האחורי של הבית, החזיקו הנאשמים 1 ו-2, בצוותא חדא, באקדח חצי אוטומטי JAWS, מתוצרת ירדן, מודל JTP-9C בעל קליבר 9 מ""מ פאראבלום (להלן: ""הנשק""), אשר יורה ובכוחו להמית אדם, כשמספרו הסידורי מחוק.",כתב האישום והסדר הטיעון
"ת""פ 61452-12-22","במעשיו המתוארים לעיל, החזיק הנאשם 1 בחלקי נשק, אביזרים ותחמושת שלא כדין, ובנוסף, החזיק בצוותא חדא עם הנאשם 2, נשק שלא כדין.",כתב האישום והסדר הטיעון
"ת""פ 61452-12-22","בין הצדדים נקשר הסדר טיעון לענין הנאשם דנן, במסגרתו תוקן כתב האישום, והנאשם הודה והורשע בעובדות ובעבירות שבכתב האישום המתוקן.",כתב האישום והסדר הטיעון
"ת""פ 61452-12-22","הסדר הטיעון לא כלל הסכמה לענין העונש, והוסכם, כי הנאשם 1 יישלח לתסקיר שירות המבחן למבוגרים.",כתב האישום והסדר הטיעון
"ת""פ 61452-12-22","לענין נאשם 2, תחילה ביקש בא כוחו דחיה קצרה למסירת מענה, אך לבסוף, נותב ענינו של נאשם זה לפני מותב אחר.",כתב האישום והסדר הטיעון
"ת""פ 61452-12-22","עוד יצוין, כי לענין נאשם 2, נערך, בסופו של דבר, הסדר טיעון אשר כלל הסכמה לענין העונש, ולפיכך, ביום 09.11.23, נגזרו על נאשם זה, במסגרת ההסדר, 13 חודשי מאסר בפועל; 8 חודשי מאסר על תנאי; קנס בסך 1,500 ₪; התחייבות על סך 4,000 ₪ להימנע מעבירה.",כתב האישום והסדר הטיעון
"ת""פ 61452-12-22","בענינו של הנאשם 1, הוגש תסקיר שירות המבחן למבוגרים, ולאחר מכן, טענו הצדדים לעונש. מכאן – גזר דין זה.",כתב האישום והסדר הטיעון
"ת""פ 61452-12-22","התביעה הגישה, לענין העונש, גיליון רישום פלילי של הנאשם (ת/3) – לחובת הנאשם, הרשעה בעבירות של גניבה (ריבוי עבירות); החזקת מכשירי פריצה; ניסיון לגניבת אופניים; תקיפה סתם.",ראיות לעונש
"ת""פ 61452-12-22",ההגנה לא הגישה ראיות לענין העונש.,ראיות לעונש
"ת""פ 61452-12-22","בענינו של הנאשם הוגש תסקיר המפרט את נסיבותיו האישיות, כבן 32, רווק, מתגורר ברהט עם סבתו, וטרם מעצרו עבד בפיצריה.",הערכת שירות המבחן למבוגרים
"ת""פ 61452-12-22",הנאשם סיים 12 שנות לימוד ולמד נגרות. הנאשם תיאר תפקוד תקין במסגרות החינוך.,הערכת שירות המבחן למבוגרים
"ת""פ 61452-12-22","הנאשם התגייס לצבא עם סיום לימודיו, אך השתחרר לאחר כחודשיים בשל בעיות בריאותיות, עליהן התקשה להרחיב.",הערכת שירות המבחן למבוגרים
"ת""פ 61452-12-22","הנאשם עבד בפיצריה מזה כ-8 שנים, והיה עתיד לעבור לסניף החדש שנפתח ביישוב שגב שלום, אך ביום הראשון לעבודתו בסניף החדש, נעצר.",הערכת שירות המבחן למבוגרים
"ת""פ 61452-12-22","לחובת הנאשם הרשעה בעבירות גניבה; ניסיון גניבת אופניים; החזקת מכשירי פריצה; ותקיפה סתם, בגינן נדון למאסר על תנאי; התחייבות להימנע מעבירה; ופיצוי.",הערכת שירות המבחן למבוגרים
"ת""פ 61452-12-22","הנאשם מסר לקצינת המבחן, כי אינו יודע מדוע עבר עבירות אלו.",הערכת שירות המבחן למבוגרים
"ת""פ 61452-12-22","ביחס לעבירה דנן, התקשה הנאשם לפרט את סיבות העבירה ורק מסר שאכן עשה את המיוחס לו. בהמשך מסר, כי קיים סכסוך בין משפחתו למשפחה נוספת, וכי טרם רכישת הנשק, אדם שאינו מכיר, נכנס לביתו וזרק בקבוק תבערה וניסה להצית את ביתו. הנאשם מסר, כי חש סכנה לחייו ורכש נשק במטרה להגן על עצמו.",הערכת שירות המבחן למבוגרים
"ת""פ 61452-12-22","הנאשם מסר, כי חשש לפנות למשטרה ושיתף, כי לאחר מעצרו, הבין את השלכות מעשיו ופוטנציאל הנזק אם היה משתמש בו.",הערכת שירות המבחן למבוגרים
"ת""פ 61452-12-22","הנאשם מסר, כי אינו מכיר את הנאשם 2 ואינו יודע מדוע מופיע כשותף שלו לעבירה.",הערכת שירות המבחן למבוגרים
"ת""פ 61452-12-22","הנאשם מסר, כי הוא מחכה שיגיע זמן שחרורו מהכלא, וכי הוא בוכה בלילות וחושש מההשלכות של מעשיו והמחיר שעתיד לשלם.",הערכת שירות המבחן למבוגרים
"ת""פ 61452-12-22","בשקלול גורמי הסיכון והסיכוי, נמנע שירות המבחן מהמלצה שיקומית בענינו של הנאשם.",הערכת שירות המבחן למבוגרים
"ת""פ 61452-12-22",התביעה הגישה טיעוניה בכתב (ת/4) והשלימה אותן על פה.,טענות הצדדים
"ת""פ 61452-12-22","התביעה טענה, כי במעשי הנאשם, יש פוטנציאל פגיעה בחפים מפשע; הסלמת אלימות עבריינית; ערעור הביטחון האישי; והפרת הסדר הציבורי.",טענות הצדדים
"ת""פ 61452-12-22","התביעה טענה, כי לאור היקף התחמושת שהחזיק הנאשם, לצד אקדח, הרי שהפגיעה בערכים המוגנים היא קשה עד הרסנית והיקפיה נרחבים.",טענות הצדדים
"ת""פ 61452-12-22","התביעה טענה, כי בעבירות נשק קיים סיכון לשימוש עברייני או אידיאולוגי, ויש בהם סכנת חיים גם כאשר הם מוחזקים בידיים של מי שאינו עבריין.",טענות הצדדים
"ת""פ 61452-12-22","התביעה ביקשה לקחת בחשבון את סוג הנשק שהוחזק על ידי הנאשם – אקדח חצי אוטומטי JAWS, בעל קליבר 9 מ""מ פאראבלום, אשר הסידורי נמחק על מנת להקשות על זיהויו, לצד ""ארסנל"" של אמל""ח, המוסלק במקומות שונים בביתו, ובהם 4 מחסניות ברזל המותאמות לרובה סער מסוג M-16; 4 כדורי תחמושת מסוג 5.56 מ""מ; ידית הסתערות פולימרית; פלנלית צבאית; חבילת קרטון ובה 20 כדורי תחמושת לרובה סער 7.62 מ""מ; 2 שרשורים צהליים עליהם 25 כדורים 7.62 מ""מ.",טענות הצדדים
"ת""פ 61452-12-22","התביעה טענה, כי יש לקחת בחשבון, כי הנאשם החזיק את הנשק והתחמושת מוסלקים במקומות שונים בבית, במטרה להקשות על גילויים.",טענות הצדדים
"ת""פ 61452-12-22","התביעה ביקשה לקחת כנסיבה לחומרה, את העובדה, כי ברשות הנאשם נמצאו שני שרשורי כדורי תחמושת 7.62 מ""מ, אשר שייכים לצה""ל, ולא ניתן לרכוש אותם כך סתם, לכן רק לשער, כי נגנבו מבסיס צבאי.",טענות הצדדים
"ת""פ 61452-12-22","התביעה טענה, כי לא בכדי, מחזיק אדם בביתו בכלי נשק ובתחמושת מגוונת, וניתן לשער, כי עברו תחת ידו כלי נשק נוספים.",טענות הצדדים
"ת""פ 61452-12-22","התביעה ביקשה לקחת בחשבון, כי החזקת האקדח בוצעה בצוותא עם הנאשם 2.",טענות הצדדים
"ת""פ 61452-12-22","עוד ביקשה התביעה לקחת כנסיבה לחומרה, את התנהלות הנאשם, אשר נמנע מלפתוח את דלת הבית לשוטרים, אשר הגיעו לערוך חיפוש בביתו, ואילץ אותם לפרוץ את דלת הבית.",טענות הצדדים
"ת""פ 61452-12-22","התביעה עמדה על פוטנציאל הנזק אשר גלום בהחזקת נשק ותחמושת, אם היה נעשה בהם שימוש.",טענות הצדדים
"ת""פ 61452-12-22","התביעה ביקשה לקחת בחשבון, כי לנאשם עבר פלילי בצירוף 4 תיקים שונים בעבירות אלימות.",טענות הצדדים
"ת""פ 61452-12-22","התביעה הפנתה לתסקיר שירות המבחן והצביעה על כך, כי הנאשם התקשה לפרט את נסיבות העבירה ורק הודה במיוחס לו. לאחר מכן, מסר, כי קיים סכסוך בין משפחתו למשפחה אחרת.",טענות הצדדים
"ת""פ 61452-12-22","התביעה טענה, כי דברים אלו מתיישבים עם הצורך להחמיר בענישה ביחס לעבירות של נשק ותחמושת.",טענות הצדדים
"ת""פ 61452-12-22",התביעה עתרה למתחם ענישה הנע בין 30 עד 46 חודשי מאסר בפועל.,טענות הצדדים
"ת""פ 61452-12-22","התביעה טענה, כי אין מקום לחרוג ממתחם הענישה, ואף שירות המבחן נמנע מהמלצה שיקומית בענינו של הנאשם.",טענות הצדדים
"ת""פ 61452-12-22","התביעה ביקשה להשית על הנאשם מאסר בשליש התחתון של מתחם הענישה אליו עתרה, אך לא בתחתית המתחם, ולהטיל עליו מאסר על תנאי, קנס מרתיע, והתחייבות להימנע מעבירה.",טענות הצדדים
"ת""פ 61452-12-22","ההגנה טענה, כי מדובר בהחזקת אקדח ולא נשק אוטומטי, וכי המחסניות שנמצאו, היו ריקות, כאשר נמצאו 4 כדורים בנפרד מהמחסניות, לצד ידית הסתערות, פלנלית, 20 כדורים ושני שרשורים צבאיים עליהם 25 כדורים, לפיכך, יש בכך כדי להקל על קביעת מתחם הענישה.",טענות הצדדים
"ת""פ 61452-12-22","ההגנה טענה, כי האקדח לא היה טעון, וכי לא נמצאו בבית כדורים בקוטר 9 מ""מ לכן הוא לא יכל להשתמש באקדח ולממש את הסיכון.",טענות הצדדים
"ת""פ 61452-12-22","ההגנה טענה, כי הנאשם הסליק את הנשק והתחמושת על מנת להקשות על גילויים ולכן גם לבני הבית לא היתה נגישות אליהם.",טענות הצדדים
"ת""פ 61452-12-22","ההגנה טענה, כי לא ניתן לקבוע, כי החזקת האקדח נעשתה בצוותא, כיוון שהנאשם 2 כפר באשמה, ועל כך השיבה התביעה, כי הוא הודה בעבירה של החזקה בצוותא.",טענות הצדדים
"ת""פ 61452-12-22","ההגנה טענה, כי הנאשם מסר גם לקצינת המבחן, כי אינו מכיר את הנאשם 2.",טענות הצדדים
"ת""פ 61452-12-22",ההגנה עתרה למתחם ענישה הנע בין 12 ועד 24 חודשי מאסר בפועל.,טענות הצדדים
"ת""פ 61452-12-22","ההגנה ביקשה לקחת בחשבון, כי הנאשם הודה במיוחס לו, נטל אחריות על מעשיו כבר בשלב חקירתו במשטרה ואף בהזדמנות הראשונה לפני בית המשפט, והביע חרטה על מעשיו.",טענות הצדדים
"ת""פ 61452-12-22","ההגנה הפנתה לנסיבותיו האישיות של הנאשם, בהן גילו הצעיר; גיוסו לצבא ושחרורו על רקע רפואי; יציבות תעסוקתית.",טענות הצדדים
"ת""פ 61452-12-22","ההגנה התייחסה להרשעתו הקודמת של הנאשם וטענה, כי מדובר בעבירות רכוש שנעברו בשנת 2017, בגינן הורשע רק בשנת 2021 ונדון למאסר על תנאי.",טענות הצדדים
"ת""פ 61452-12-22","ההגנה טענה, כי זה הוא מעצרו הראשון של הנאשם ומדובר בטעות חד פעמית עליה משלם מחיר יקר.",טענות הצדדים
"ת""פ 61452-12-22","ההגנה התייחסה לתסקיר שירות המבחן וטענה, כי מדובר בתסקיר קצר ולקוני, וכי שירות המבחן כלל לא הציע לנאשם טיפול כלשהו, לכן אין זה מפתיע שהתסקיר אינו כולל המלצה טיפולית.",טענות הצדדים
"ת""פ 61452-12-22","ההגנה טענה, כי הנאשם החל לעבד משמעות מעשיו בכלא, כאשר בהתחלה הנאשם לא ידע לפרט את נסיבות העבירה, אך לאחר מכן שיתף באופן מלא.",טענות הצדדים
"ת""פ 61452-12-22","בדברו האחרון של הנאשם מסר, כי הוא מצטער על מעשיו.",טענות הצדדים
"ת""פ 61452-12-22","אין צורך להכביר מילים על פוטנציאל הסיכון הנובע מהחזקת נשק חם קטלני, שלא כדין. כלי הנשק עלול למצוא דרכו לפעילות שלילית, אם פלילית ואם נגד בטחון המדינה.",דיון והכרעה
"ת""פ 61452-12-22","החזקת נשק על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום, מי שמחזיק נשק ברישיון נדרש לאפסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית.",דיון והכרעה
"ת""פ 61452-12-22","בנוסף, החזקת נשק כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
"ת""פ 61452-12-22","ראו פסק הדין ע""פ 2482/22 מדינת ישראל נ' קדורה (פורסם במאגרים), אשר ניתן לאחרונה ממש:",דיון והכרעה
"ת""פ 61452-12-22","החזקת נשק שלא כדין מאיימת על שלום הציבור ובטחונו. לנוכח היקפן המתרחב של עבירות המבוצעות בנשק, הזמינות הבלתי נסבלת של נשק בידי מי שאינו מורשה לכך, מהווה כאמור סיכון של ממש ומגבירה את הסיכון לביצוע עבירות חמורות נוספות כמו גם לאסונות נוראיים.",דיון והכרעה
"ת""פ 61452-12-22","מציאות קשה זו מחייבת לנקוט ביד מחמירה כלפי מעורבים בעבירות נשק, אף אם הם נעדרי עבר פלילי. ענייננו ב""מכת מדינה"" שהצורך להילחם בה על מנת להגן על הציבור, מצריך מענה הולם והטלת עונשי מאסר משמעותיים.",.
"ת""פ 61452-12-22",(ההדגשות אינן במקור).,.
"ת""פ 61452-12-22","כן, ראו פסק הדין ע""פ 3288/14 מדינת ישראל נ' קריספל (פורסם במאגרים), שם נאמר: ",.
"ת""פ 61452-12-22","בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין. זאת, כדי לבלום את שרשרת העבירות בשלב ראשוני.",.
"ת""פ 61452-12-22","בפסק הדין ע""פ 4945/13 סלימאן, נ' מדינת ישראל (פורסם במאגרים), נאמר:",.
"ת""פ 61452-12-22","התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים. אין לדעת מה יעלה בגורלם של  ולאלו תוצאות הרסניות יובילו. ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות. עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",.
"ת""פ 61452-12-22",[ההדגשה אינה במקור].,.
"ת""פ 61452-12-22","בשורה של פסקי דין נקבע, כי חומרת הסיכון הנשקף מעבירות אלה, מחייבת השתת עונשי מאסר בפועל בגין עבירות אלה וזאת גם כאשר המדובר, לכאורה, במי שמנהל אורח חיים נורמטיבי ואין לחובתו הרשעות קודמות. ראו רע""פ 2718/04 אבו דאחל נ' מדינת ישראל (פורסם במאגרים):",.
"ת""פ 61452-12-22","יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה. בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין. (ההדגשה אינה במקור)",.
"ת""פ 61452-12-22","עוד ראו ע""פ 5220/09 עוואודה נ' מדינת ישראל (פורסם במאגרים):",.
"ת""פ 61452-12-22","אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",.
"ת""פ 61452-12-22",[ההדגשה אינה במקור].,.
"ת""פ 61452-12-22","לצורך סקירת מדיניות הענישה הנוהגת, תובא להלן פסיקה רלוונטית:",מתחם הענישה
"ת""פ 61452-12-22","ע""פ 2482/22 מדינת ישראל נ' קדורה (פורסם במאגרים) – המשיב נדון לעונש בן 10 חודשי מאסר בפועל, לצד ענישה נלווית, בגין החזקת אקדח ""גלוק"", מחסנית, כדורים ורימון הלם. בית המשפט העליון קיבל את ערעור המדינה על קולת העונש, והעמיד את עונש המאסר על 18 חודשי מאסר בפועל, תוך שהדגיש את החומרה שבעבירות נשק.",מתחם הענישה
"ת""פ 61452-12-22","עפ""ג 26496-09-17 אלסראיעה נ' מדינת ישראל (פורסם במאגרים) - נדון ערעורו של נאשם בגין עבירה של נסיון להחזקת אקדח מסוג ברטה (העבירה תוקנה לנסיון, במסגרת הסדר טעון, בשל כך שהנשק לא היה תקין), וכן תת מקלע מאולתר, כשכלי הנשק הוחזקו בביתו של הנאשם שם, לעונש מאסר בן 20 חדשים בפועל. זאת, במסגרת מתחם כולל שנע בין 18 עד 42 חדשי מאסר. בשבתו כבית משפט לערעורים פליליים, דחה בית המשפט המחוזי, הרכב אב""ד כב' הנשיאה ר' יפה-כץ, ערעור ההגנה על חומרת העונש, תוך שמצא, כי חרף העדר אינדיקציה על שימוש פלילי או אחר המתוכן בנשק, ועל אף נסיבותיו האישיות של המערער שם (צעיר ללא עבר פלילי) – הרי הנסיבות האישיות ואינטרס השיקום, נדחים מפני האינטרס הציבורי של מיגור עבירות מסוג זה.",מתחם הענישה
"ת""פ 61452-12-22","רע""פ 6265/20 אבו אלקיעאן נ' מדינת ישראל (פורסם במאגרים) - המערער, ללא הרשעות קודמות, אשר ניהל חיים אזרחיים עמלניים כבעלים של מספר עסקים בישוב חורה, לעונש מאסר בפועל בין 15 חודשים בגין החזקת אקדח חצי אוטומטי אחד, במתחם שנקבע בין 15 עד 30 חודשי מאסר בפועל. באותו מקרה, דובר על נאשם, שהיה ללא הרשעות (ואף ללא רישומים) קודמים, לאחר שירות צבאי ארוך בסדיר ובקבע, מוכר כדמות ציבורית במגזר אליו משתייך. המערער הגיש ערעור על חומרת העונש לבית המשפט המחוזי, אשר מצא, לפנים משורת הדין, בשל נסיבות אישיות של הנאשם, ובשל העובדה כי בית משפט השלום הורה על חילוט רכבו של הנאשם, להקל מעט בעונש המאסר ולהעמידו על 12 חודשי מאסר, מבלי להתערב במתחם הענישה שנקבע. בקשת רשות ערעור שהגיש לבית המשפט העליון – נדחתה.",מתחם הענישה
"ת""פ 61452-12-22","בית המשפט עיין בפסיקה אליה הפנו באי כוח הצדדים. עם זאת, מדיניות הענישה הנוהגת מהווה אך פרמטר אחד שעל בית המשפט לקחתו בחשבון כחלק ממכלול שיקולים עובר לקביעת מתחם העונש ההולם. לשון אחר, בהבניית שיקול הדעת, אין כוונה לערוך ממוצע סטטיסטי של טווחי ענישה נוהגים ואל לו לבית המשפט להיות כבול לרמת הענישה הנהוגה אם יש מקום לשנותה, או מקום שבו נסיבותיו של התיק הנדון מצדיקות קביעתו של מתחם עונש שאינו עולה בהכרח בקנה אחד עם הענישה הנוהגת.",מתחם הענישה
"ת""פ 61452-12-22","במקרה דנן, מדובר במי שהסליק בביתו, במספר מוקדים, כמות רבה של תחמושת וחלקי נשק – 4 מחסניות ברזל המותאמות לרובה סער מסוג M-16; 4 כדורי תחמושת מסוג 5.56 מ""מ; ידית הסתערות פולימרית; פלנלית צבאית; חבילת קרטון ובה 20 כדורי תחמושת לרובה סער 7.62 מ""מ; 2 שרשורים צהליים עליהם 25 כדורים 7.62 מ""מ.",מתחם הענישה
"ת""פ 61452-12-22","למעשה, חלק מהתחמושת אותה החזיק הנאשם – כדורים 7.62 מ""מ, לרבות בשני שרשורים - מתאימה לנשק כבד מסוג מקלע.",מתחם הענישה
"ת""פ 61452-12-22","בנוסף, החזיק הנאשם, בצוותא חדא עם הנאשם 2, באקדח חצי אוטומטי קליבר 9 מ""מ פאראבלום, אשר המספר הסידורי שלו מחוק.",מתחם הענישה
"ת""פ 61452-12-22","הסכנות הטמונות בעבירות הנשק, ביחד עם התפוצה הרחבה של כלי נשק בלתי חוקיים בשנים האחרונות, הובילו להבנה, כי יש צורך של ממש להחמיר בענישה בעבירות מסוג זה. לפיכך, ביום 07.08.16, פורסמה הנחיית פרקליט המדינה מס'  9.16, בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן. התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה. לנוכח הפסיקה, שפורטה באותה הנחיה, הונחתה התביעה הכללית לטעון למתחם שינוע בין שנתיים עד ארבע שנות מאסר בפועל בגין כל עבירה בודדת של החזקת רובה או תת מקלע; בין שנה לשלוש שנים בגין אחזקת נשק קצר מסוג אקדח; 6 חדשי מאסר בפועל, לריצוי בדרך של עבודות שירות, עד 6 חדשי מאסר בפועל ממש בגין אחזקת תחמושת.",מתחם הענישה
"ת""פ 61452-12-22","בהמשך, אף מצא המחוקק להשמיע קול ברור בנוגע לצורך להחמיר בעבירות נשק, במסגרת תיקון מס' 140 – הוראת שעה, תשפ""ב-2021, כך שעונש המינימום בגין עבירה של החזקת נשק חם שלא כדין, עומד על 21 חודשי מאסר.",מתחם הענישה
"ת""פ 61452-12-22","אמנם, אין מניעה, במקרים מסוימים, כי עונש המינימום יושת כשחלקו – על תנאי.",מתחם הענישה
"ת""פ 61452-12-22","ברם, בהתאם לפסיקת בית המשפט העליון – מתחם עונש הולם שתחתיתו נמוכה מעונש המינימום – יוכל להיקבע רק אם ניתנו לכך נימוקים מיוחדים, אותם אין למצוא במקרה דנן.",מתחם הענישה
"ת""פ 61452-12-22","ראו פסק הדין ע""פ 1605/13 פלוני נ' מדינת ישראל הנ""ל, קבע בית המשפט העליון (פסקה 26 לפסק הדין):",מתחם הענישה
"ת""פ 61452-12-22","מקובלת עלי עמדת המשיבה לפיה מתחם עונש הולם שתחתיתו נמוכה מעונש המינימום יכול להיקבע רק אם ניתנו טעמים מיוחדים לכך. אני סבור כי עונש המינימום שקבע המחוקק הוא אינדיקציה לחומרה שמיוחסת לעבירה ולמידת הפגיעה בערכים המוגנים מביצועה, ולכן נכון שתהיה לו השפעה גם על מתחם העונש ההולם, אך כמובן בכפוף לסייג הטעמים המיוחדים שקבע המחוקק בסעיף 355 לחוק העונשין, ותוך תשומת לב בכל מקרה לשאלת חלקם של המאסר בפועל והמאסר על תנאי בענישה הכוללת. ראו גם ע""פ337/13  פלוני נ' מדינת ישראל, פסקה 13 לפסק דינו של השופט נ' הנדל (9.9.2013) להתייחסות דומה אף כי לא מפורשת, ראו ע""פ 2963/14 מדינת ישראל נ'  פלוני, פסקה 27 (10.2.2014). לדעתי, פרשנויות אחרות, למשל שתחתית מתחם העונש ההולם לא תהיה נמוכה מעונש המינימום או שניתן להתעלם מעונש המינימום אף מבלי טעמים מיוחדים בעת קביעת תחתית מתחם העונש ההולם, תבאנה למצב בו לא תהיה הלימה בין חומרת העבירה לבין המתחם, הן בניגוד לתיקון 113 לחוק העונשין והן בניגוד לסעיף 355 לחוק העונשין. כך, משמעות הפרשנות לפיה תחתית מתחם העונש ההולם לא תהיה נמוכה מעונש המינימום, היא שניתן יהיה להשית עונש נמוך מעונש המינימום דרך שיקולי שיקום, שכן רק בגינם מתיר החוק חריגה ממתחם העונש ההולם לקולה (מכוח סעיף 40ד' לחוק העונשין) ואילו הפרשנות לפיה ניתן להתעלם מעונש המינימום אף מבלי טעמים מיוחדים בעת קביעת תחתית מתחם העונש ההולם, עלולה להביא לכך שיושתו עונשים נמוכים מהעונש המינימאלי ללא הנמקה, כפי שנעשה לטעמי בענייננו. ",מתחם הענישה
"ת""פ 61452-12-22",(ההדגשה אינה במקור).,מתחם הענישה
"ת""פ 61452-12-22","יוצא מן האמור, כי העונש המזערי שנקבע מפי המחוקק, מהווה תמרור משמעותי בעת קביעת מתחם הענישה בגין העבירות.",מתחם הענישה
"ת""פ 61452-12-22","העבירות אותן עבר הנאשם נעברו, לאחר תיקון זה לחוק, ומכאן, שהוא חל בענינו. התיקון לחוק לא נתקבל בחלל ריק, אלא בהמשך להחמרה – הן במצב הביטחוני והן בתפוצת כלי הנשק ובשימוש שנעשה בהם לקטל במסגרת עבריינות פלילית, ומחייב עדכון המתחמים בהתאם.",מתחם הענישה
"ת""פ 61452-12-22","בשים לב לכך, שלצד החזקת אקדח חצי אוטומטי, החזיק הנאשם אף בכמות בלתי מבוטלת של תחמושת לרבות תחמושת כבדה, מוצא בית המשפט לקבוע מתחם ענישה הנע בין 24 ועד 44 חודשי מאסר בפועל.",מתחם הענישה
"ת""פ 61452-12-22",העבירות שעבר הנאשם – חמורות.,קביעת הענישה בתוך המתחם
"ת""פ 61452-12-22","מדובר במי שהחזיק בביתו אקדח חצי אוטומטי, כאשר המספר הסידורי שלו מחוק, לצד תחמושת כבדה, אשר חלק ממנה שייך לצבא ההגנה לישראל, והשימוש בה הוא בנשק מסוג מקלע.",קביעת הענישה בתוך המתחם
"ת""פ 61452-12-22","החזקת אמל""ח מהסוג, המגוון והכמות בהם החזיק הנאשם, מעידים על מעורבות עומק בעולם העברייני.",קביעת הענישה בתוך המתחם
"ת""פ 61452-12-22","לחובת הנאשם הרשעה בעבירות רכוש ועבירת אלימות, אשר נעברו בשנת 2017, ובגינן נדון לעונש צופה פני עתיד ופיצוי כספי לנפגעי העבירות.",קביעת הענישה בתוך המתחם
"ת""פ 61452-12-22","הנאשם הופנה להערכת שירות המבחן למבוגרים, שם הובאו נסיבותיו האישיות של הנאשם ומידע אודותיו ואודות משפחתו. הנאשם לא השתלב בהליך טיפולי ואף לא ניתנה המלצה שיקומית בענינו.",קביעת הענישה בתוך המתחם
"ת""פ 61452-12-22","לזכות הנאשם, ייקח בית המשפט בחשבון, כי הנאשם שיתף פעולה; נטל אחריות; הודה באשמה; והביע חרטה.",קביעת הענישה בתוך המתחם
"ת""פ 61452-12-22","מכלול הנתונים מצביע, על ענישה בחלקו התחתון של מתחם הענישה, אך לא ברף התחתון ממש.",קביעת הענישה בתוך המתחם
"ת""פ 61452-12-22","כמובן, יושתו על הנאשם מאסרים מותנים, לבל יהין לעבור שוב עבירות בנשק – חם או קר.",קביעת הענישה בתוך המתחם
"ת""פ 61452-12-22","כן, יושת על הנאשם עיצום כספי, בהינתן, כי המדובר בכלי נשק ותחמושת רבה בעלי שווי לא מבוטל.",קביעת הענישה בתוך המתחם
"ת""פ 61452-12-22","בית המשפט יביא במסגרת שיקוליו את העונש שנגזר בענינו של הנאשם 2, ואולם, הנאשם 2 הורשע בסיוע להחזקת האקדח בלבד, כאשר העונש על עבירת הסיוע הינו מחצית מהעונש הקבוע לעבירת ההחזקה, ובהתאם להוראת סעיף 32(4) לחוק העונשין, תשל""ז – 1977, אף העונש המינימלי שבצדה של העבירה הנגזרת מסוג סיוע - הינו מחצית העונש המינימלי הקבוע בצדה של העבירה המוגמרת.",קביעת הענישה בתוך המתחם
"ת""פ 61452-12-22","כמו כן, לנאשם 2 לא יוחסה כלל החזקת חלקי האמל""ח והתחמושת.",קביעת הענישה בתוך המתחם
"ת""פ 61452-12-22","מכאן, שאין מקום לגזור על הנאשם 1 ענישה דומה לזו שנגזרה על הנאשם 2.",קביעת הענישה בתוך המתחם
"ת""פ 61452-12-22","לאחר שבית המשפט עיין בטיעוני התביעה בכתב; שמע טיעוני הצדדים על פה; עיין בראיות לעונש; עיין בתסקיר שירות המבחן למבוגרים; ולאחר ששמע דברו האחרון של הנאשם, גוזר בית המשפט על הנאשם את העונשים כדלקמן:",סיכום
"ת""פ 61452-12-22","26 חודשי מאסר בפועל, בניכוי ימי מעצרו בהתאם לרישומי שב""ס בתיק זה בלבד, ולמען הסר    ספק, במצטבר לכל עונש מאסר אחר אותו ריצה;",סיכום
"ת""פ 61452-12-22","12 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג פשע בניגוד לסעיף 144 לחוק העונשין, תשל""ז – 1977; או עבירה כלשהי בניגוד לסעיף 186 לאותו חוק;",סיכום
"ת""פ 61452-12-22","6 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג עוון בניגוד לסעיף 144 לחוק העונשין, תשל""ז – 1977;",סיכום
"ת""פ 61452-12-22","קנס בסך 10,000 ₪ או 80 ימי מאסר תמורתו. הקנס ישולם ב-10 שיעורים שווים ורצופים החל מיום 15.02.24  ובכל 15 לחודש שלאחר מכן. לא יועבר אחד התשלומים במועד – תעמוד היתרה לפירעון מידי;",סיכום
"ת""פ 61452-12-22","הנאשם יצהיר על התחייבות בסך 7,500 ₪ להימנע, בתוך שלוש שנים מיום שחרורו ממאסר, מכל עבירה המפעילה את אחד המאסרים המותנים שהושתו על הנאשם בגזר דין זה. לא יצהיר הנאשם כאמור – ייאסר למשך 35 יום נוספים;",סיכום
"ת""פ 61452-12-22",  נשק ותחמושת - יושמדו בחלוף תקופת הערעור.,סיכום
"ת""פ 61452-12-22",5129371עותק גזר הדין יועבר לשירות המבחן למבוגרים.,סיכום
"ת""פ 61452-12-22",54678313הודעה זכות הערעור.,סיכום
"ת""פ 61452-12-22","ניתנה היום, כ""א כסלו תשפ""ד, 04 דצמבר 2023, במעמד הצדדים.",סיכום
"ת""פ 61452-12-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",סיכום
"ת""פ 61452-12-22",רון סולקין 54678313-/,סיכום
