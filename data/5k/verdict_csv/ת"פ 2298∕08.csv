verdict,text,part
"ת""פ 2298∕08","הנאשם הורשע על פי הודאתו, לאחר שהצדדים הגיעו להסדר טיעון, בביצוע עבירה של החזקת נשק ותחמושת שלא כדין, עבירה לפי סעיף 144(א) לחוק העונשין.",גזר- דין
"ת""פ 2298∕08","בהתאם לעובדות כתב האישום שתוקן בעקבות הסדר הטיעון הודה הנאשם כי במהלך חיפוש שנערך בביתו נמצא כי הנאשם החזיק נשק גנוב ותחמושת עבור אחר. לאחר ההודאה בביצוע העבירה ולאחר שהורשע בדין, נשלח הנאשם לשירות המבחן לקבלת תסקיר בהתאם להסדר הטיעון, ולאחר שהתקבל התסקיר גיבשו הצדדים הסדר גם לענין הענישה לפיה המאשימה תבקש לגזור על הנאשם 8 חודשי מאסר בפועל והסנגוריה תטען לפי שיקול דעתה.",גזר- דין
"ת""פ 2298∕08","ב""כ המאשימה בהגינותו ציין כי בין השיקולים להגיע להסדר טיעון היו גם הקשיים הראיתיים; ב""כ המאשימה עמד על עתירתו לגזור עונש של 8 חודשי מאסר בפועל בגלל חומרת העבירה; לדבריו החזקת נשק ותחמושת גם אם הם נועדו לאחרים מהווה סיכון ממשי שהנשק יגיע לגורמים עוינים או לגורמים פליליים. לטעם המאשימה היות הנאשם מחזיק הנשק בלבד אינה גורעת מחומרת העבירה שכן יש מקום להעברת מסר של הרתה גם למחזיקי הנשק לבל ישמשו חלק ממערך עוברי עבירות הנשק.",גזר- דין
"ת""פ 2298∕08","מנגד ביקש הסנגור להדגיש את נסיבותיו האישיות של הנאשם כפי שנתמכו בתסקיר שירות המבחן, ציין כי הקשיים הראיתיים היה בהם ממש עד כדי זיכוי מוחלט של הנאשם, כן הביא לפני את החרטה שהביע הנאשם, וסבר כי ניתן להסתפק בעונש מאסר שיבוצע בעבודות שירות.",גזר- דין
"ת""פ 2298∕08","כמו המאשימה, וכפי שכבר ציינתי לא אחת בגזרי דין שנתתי אף אני סבורה שיש לתת את הדעת לפוטנציאל הסיכון שבהחזקת נשק שמוצא דרכו ""לידיים עויינות ולעיתים נעשה בו שימוש למטרות פליליות, וגם אלה גרמו לא אחת לאובדן חיי אדם ולפגיעה בחפים מפשע..."" (ע""פ 761/07 מ""י נ' מיכאל אדרי פורסם באתר בתי המשפט) בפסק הדין האמור ציין בית המשפט העליון כי ""כדי להלחם בכל אלה צריך העונש לבטא את סלידתה של החברה ודעתה הנחרצת שלא להשלים עם עבריינות בכלל ובסוג זה (של אחזקת נשק – א.נ.ח.) בפרט"".",גזר- דין
"ת""פ 2298∕08","העבירה של אחזקת נשק ותחמושת היא עבירה שרמת הסיכון שלה מיוחדת, הן בהיבט הבטחוני העומד ביסודו הדאגה לשלום הציבור והן כדי לשרש תופעת השימוש בנשק לפתרון סכסוכים, בהיבט הפלילי, ויש להתיחס לעבירות אלה בחומרה למען הבטחון הקיומי של הציבור.",גזר- דין
"ת""פ 2298∕08","יחד עם זאת נראה כי בטווח הענישה שהוצב לפני, קרי, תקרת ענישה של 8 חודשי מאסר בפועל ראוי כי בנסיבות הפרטניות של הנאשם שלפני, נטול כל עבר פלילי ונטול אורח חיים עברייני, נאשם שהביע חרטה כנה על העבירה שביצע העובדה כי יש לו ששה ילדים וכי הוא מנהל אורח חיים דתי ונורמטיבי בדרך כלל, כי הודה בעבירה חרף הקשיים הראיתיים ראוי שלא למצות עמו את מלוא העונש שביקשה המאשימה להטיל על הנאשם.",גזר- דין
"ת""פ 2298∕08",לאור האמור אני רואה לגזור את דינו של הנאשם כדלהלן:,גזר- דין
"ת""פ 2298∕08","אני גוזרת על הנאשם 6 חודשי מאסר בפועל, אותם יוכל לרצות בעבודות שירות, אם יאשר זאת הממונה על עבודות השירות. מהעונש שהטלתי יש לנכות את התקופה בה שהה הנאשם במעצר קרי מיום 21.8.08 עד ליום 25.9.08.",גזר- דין
"ת""פ 2298∕08","אני גוזרת על הנאשם 5 חודשי מאסר על תנאי, והתנאי הוא שבמשך שלוש שנים מהיום לא יעבר עבירות, או נסיון לעבור עבירות, כפי אלו שבביצוען הורשע בתיק זה.",גזר- דין
"ת""פ 2298∕08","קנס בסך 3,000 ש""ח.",גזר- דין
"ת""פ 2298∕08","הקנס ישולם ב- 3 תשלומים שווים ורצופים בסך 1,000 ש""ח כל אחד, או 20 ימי מאסר נגד כל תשלום ותשלום. התשלום הראשון יבוצע עד ולא יאוחר מיום 1.9.09 ושני התשלומים הנותרים יבוצעו ב- 1 לכל חודש קלנדרי לאחר מכן. לא ישולם איזה מן התשלומים במועדו, תעמוד מלוא יתרת הקנס לפרעון מיידי.",גזר- דין
"ת""פ 2298∕08",הודעה הזכות לערער לבית המשפט המחוזי מרכז תוך 45 יום מהיום.,54678313
"ת""פ 2298∕08",אסתר נחליאלי חיאט 54678313-2298/08,54678313
"ת""פ 2298∕08",המזכירות תשלח עותק מגזר הדין לממונה על עבודות השירות למתן חוות עת. אני קובעת את התיק ליום 3.9.09 שעה 8:30 כדי שאוכל ליתן החלטה אם לבצוע עבודות השירות ואם למועד רצוי עונש המאסר.,54678313
"ת""פ 2298∕08","ניתנה והודעה היום כ""א תמוז תשס""ט, 13/7/2009 במעמד הנוכחים. ",54678313
"ת""פ 2298∕08","בעניין עריכה ושינויים במסמכי פסיקה, חקיקה ועוד באתר נבו – הקש כאן",נוסח מסמך זה כפוף לשינויי ניסוח ועריכה
