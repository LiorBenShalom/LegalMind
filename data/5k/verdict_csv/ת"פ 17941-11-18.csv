verdict,text,part
"ת""פ 17941-11-18","ת""פ 17941-11-18 מדינת ישראל נ' נגאר(עצור בפיקוח)",בית המשפט המחוזי בחיפה
"ת""פ 17941-11-18","חוק העונשין, תשל""ז-1977: סע'  144(ב), 333, 335(א)(1)",חקיקה שאוזכרה: 
"ת""פ 17941-11-18",הנאשם הודה במסגרת הסדר טיעון פתוח בכתב אישום מתוקן בביצוע עבירות של נשיאת נשק ותחמושת שלא כדין לפי סעיף 144(ב) רישא וסיפא לחוק העונשין וחבלה חמורה בנסיבות מחמירות לפי סעיפים 333+ 335(א)(1) לחוק.,גזר דין
"ת""פ 17941-11-18","על פי האמור בכתב האישום, בין הנאשם לבין אניס ג'רבאן הכרות מוקדמת.",גזר דין
"ת""פ 17941-11-18","בתאריך 19.10.18 בשעה 23:30 עמד המתלונן ברחוב הסמוך למתחם המגורים של משפחתו ביישוב ג'סר א זרקא. אז הגיח הנאשם מאחוריו, כשהוא חובש קפוצ'ון על ראשו, פניו מוסתרות באמצעות בד והוא נושא אקדח חצי אוטומטי בקוטר 9 מ""מ, טעון במחסנית עם 7 כדורים. הוא ירה באקדח כדור אחד לעבר המתלונן, מטווח של כחצי מטר, ופגע בירכו הימנית. בתגובה המתלונן אחז בנאשם והשניים נפלו ארצה ואז הגיעו למקום בני משפחתו של המתלונן, לקחו את האקדח מידיו של הנאשם, והחזיקו בנאשם עד להגעת המשטרה. המתלונן פונה לביה""ח, סבל מפצעי כניסה ויציאה של הכדור בירך ימין וגם מדימום עורקי ואושפז משך יומיים.",גזר דין
"ת""פ 17941-11-18","המדינה הזכירה את חומרתן של עבירות הנשק, והמדיניות המחמירה בפסיקה כלפיהן (ע""פ 3300/06 אבו סנאנה נ' מדינת ישראל ((2006)); ע""פ 1332/04  מדינת ישראל נ' פס ((2004)). נטען כי היחס המחמיר חל גם בנוגע להרשעה ראשונה (רע""פ 2718/04 אבו דאחל נ' מדינת ישראל ((2004)); ע""פ 2477/14 +32/14 בעניין ג'ורבאן ועמאש).",טענות המדינה לעונש
"ת""פ 17941-11-18","באשר לנסיבות הקשורות לביצוע העבירה נטען שהתקיים תכנון מוקדם כאשר הנאשם הגיע למתחם מגורי המתלונן מצויד באקדח ותחמושת, מוכן לשימוש בנשק, ועם פנים מוסתרות. חלקו היחסי היה מוחלט ונגרם נזק משמעותי למתלונן.",טענות המדינה לעונש
"ת""פ 17941-11-18","נטען שתסקיר נפגע העבירה העלה שלמתלונן נגרמו נזקים קשים, בעיקר בתחום הנפשי. נטען עוד לסיכון גבוה כתוצאה מאופי העבירה ועוד נטען שהרקע לביצוע המעשים לא פורט בכתב האישום, ולא התברר גם במהלך ההליך, למעט בתסקיר המבחן, שם טען הנאשם שהמתלונן אמר אמירות פוגעניות כלפי אמו ואחותו. נטען כמובן שאין בכך כדי להצדיק מעשה ירי כה חמור.",טענות המדינה לעונש
"ת""פ 17941-11-18","באשר  ליכולת הנאשם להבין את מעשיו, נטען שהיה כבן 19 בעת ביצוע העבירות.",טענות המדינה לעונש
"ת""פ 17941-11-18",באשר למדיניות הענישה הוזכרו המקרים הבאים:,טענות המדינה לעונש
"ת""פ 17941-11-18","ע""פ 1928/15 חאמד אלהוזייל נ' מדינת ישראל (8.6.16) שם הורשע נאשם בעבירות של חבלה חמורה בנסיבות מחמירות ופציעה בנסיבות מחמירות כאשר החזיק נשק ברישיון וירה לרכב בני משפחה שהיו מסוכסכים איתו ופגע בשניים מהם, אחד בצורה קלה ולשני גרם נכות מאה אחוז. נקבע מתחם ענישה של בין 6-9 שנים והוטלו 7 שנות מאסר שהופחתו בביהמ""ש העליון ל-5.5 שנות מאסר.",טענות המדינה לעונש
"ת""פ 17941-11-18","ת""פ 28139-10-13 מדינת ישראל נ' אבו אעמר (18.1.15) שם הורשע נאשם בעבירות של החזקת נשק וניסיון לחבלה חמורה בנסיבות מחמירות כאשר הוא ירה לעבר המתלונן כשישב ברכבו אולם לא פגע, אלא ברכב. היה מדובר בנאשם ללא עבר פלילי עם המלצה חיובית של שירות המבחן. הוטלו עליו 4 שנות מאסר בפועל.",טענות המדינה לעונש
"ת""פ 17941-11-18","בע""פ 6359/18 מדינת ישראל נ' אחמד מאחמיד (11.4.19) שם הורשע נאשם בעבירות של חבלה בכוונה מחמירה והחזקת נשק. באותו מקרה הוא ירה כדור אחד באמצעות רובה צייד לעבר המתלונן ופגע ברגלו וגרם לו נזק חמור. לנאשם היה עבר פלילי לא מכביד והוטלו עליו 5 שנות מאסר בפועל. ערעור מטעם המדינה התקבל והוחמר העונש בביהמ""ש העליון ל-6 שנות מאסר.",טענות המדינה לעונש
"ת""פ 17941-11-18","ת""פ 16420-10-16 מדינת ישראל נ' מוהאנד אגבאריה (30.5.18) שם הורשע נאשם לאחר ניהול הוכחות בחבלה בכוונה מחמירה והחזקה ונשיאת נשק. הנאשם ביצע ירי באמצעות תת מקלע לעבר שני אנשים שאחד מהם נפגע ברגלו. הוטלו 7 שנות מאסר בפועל. בערעור הופחתו 9 חודשים מהעונש.",טענות המדינה לעונש
"ת""פ 17941-11-18","ת""פ 69905-11-17 מדינת ישראל נ' נעים עמאש (4.2.19) שם הורשע הנאשם בחבלה חמורה בנסיבות מחמירות והחזקת ונשיאת נשק. הוא ירה מספר כדורים לעבר אדם איתו היה מסוכסך ופגע בידו של ילד בן 10 שעמד בסמוך. הושג הסדר טיעון כאשר הנאשם היה בן 19.5 ללא הרשעות קודמות, ללא המלצה חיובית בתסקיר. הוטלו עליו 4.5 שנות מאסר. ",טענות המדינה לעונש
"ת""פ 17941-11-18","הוזכרו פסקי דין נוספים אך מצאתי שנסיבותיהן הן שונות, ולכן הוזכרו רק המקרים שלעיל.",טענות המדינה לעונש
"ת""פ 17941-11-18",המדינה טענה למתחם ענישה הולם שבין 4-6 שנות מאסר. ,טענות המדינה לעונש
"ת""פ 17941-11-18",באשר לנסיבות שאינן קשורות לביצוע העבירה הוזכר גילו של הנאשם והעדר עבר פלילי והודאתו לאחר ישיבת הוכחות אחת. הוזכר שהתסקיר לא היה חיובי.,טענות המדינה לעונש
"ת""פ 17941-11-18","בסיכומו של עניין ביקשה המדינה הטלת מאסר בפועל ברף התחתון של המתחם, מאסר מותנה ממושך ותשלום פיצוי משמעותי למתלונן וקנס לאוצר המדינה.",טענות המדינה לעונש
"ת""פ 17941-11-18","ב""כ הנאשם הזכיר שהנאשם היה בן 18 בעת האירוע. נטען שלא נגרם נזק פיזי לצמיתות למתלונן. הוזכר שהנאשם הודה בעובדות כתב האישום מיד לאחר תיקונו, כאשר האישום שונה באופן משמעותי.",טיעוני הנאשם לעונש
"ת""פ 17941-11-18",נטען שבתסקיר אין המלצה טיפולית מסיבה לא מובנת וצוין שהנאשם נעדר עבר פלילי ושוחרר ביום 2.1.19 לפיקוח אלקטרוני ולמרות שחלפה כשנה וחצי לא נרשמה לחובתו הפרה כלשהי בתנאי השחרור. נטען שנתון זה היה צריך להשפיע על תוצאות התסקיר ולהביא להמלצה טיפולית.,טיעוני הנאשם לעונש
"ת""פ 17941-11-18",נטען שמתחם הענישה ההולם נע בין 6 חודשי מאסר לריצוי בעבודות שירות עד ל-18 חודשי מאסר בפועל. נטען שעניינו של הנאשם נפל בין הכיסאות בין שירות המבחן לנוער לשירות המבחן למבוגרים והדבר פגם בתוצאת התסקיר.,טיעוני הנאשם לעונש
"ת""פ 17941-11-18","הוגשה אסופת פסיקה על פיה נפסקו עונשים שבמסגרת המתחם שהוצע ובין היתר ע""פ 4038/14 מדינת ישראל נ' מהארן אבו עבד וראג'א אבו עבד כאשר באותו מקרה יוחס למשיבים ביצוע עבירות של החזקת ונשיאת נשק וירי באזור מגורים וחבלה חמורה בנסיבות מחמירות, כאשר בליל האירוע בעקבות דיווח על תקיפת בני משפחה בכפר עם נשק קר הגיעו המשיבים והחלו לירות לעבר אותם בני משפחה ופצעו 9 מהם. משיב 2 היה מבוגר, כבן 50, והייתה התרשמות כללית טובה ממנו במסגרת תסקיר המבחן. משיב 1 היה רווק בן 29 שגם הוא לא התאפיין בקווים פליליים מושרשים והיה נעדר עבר פלילי. ביהמ""ש העליון החמיר בענישה שהוטלה בערכאה הדיונית (4 חודשי מאסר בפועל ו-9 חודשי מאסר בפועל). בעקבות חריגה לקולא ממתחם ענישה הסביר החמיר בית המשפט העליון את הענישה וגזר על משיב 1 13 חודשי מאסר בפועל ועל המשיב השני 24 חודשים. ",טיעוני הנאשם לעונש
"ת""פ 17941-11-18","ע""פ 916/09 מדינת ישראל נ' אוהד גדות שם הורשעו הנאשמים בעבירה של חבלה חמורה בנסיבות מחמירות, כאשר המערער ואחיו תוך כדי ניסיון להבריח רועים פלסטיניים משטח הסמוך ליישוב שלהם, ירו בסמוך לאחד מהם ולאחר מכן ירו באחד מהם והפילו מעל הסוס. הקרבן נפגע מקליע ונותר משותק בפלג גופו התחתון. בביהמ""ש המחוזי נגזרו עליו 16 חודשי מאסר ובערעור הוארך עונשו של המערער ל-24 חודשי מאסר.",טיעוני הנאשם לעונש
"ת""פ 17941-11-18","ע""פ 5717/14 מדינת ישראל נ' מוסא גדבאן שם הושתו על המשיב 20 חודשי מאסר בפועל בגין הרשעתו על פי הודאתו בעבירות של חבלה חמורה בנסיבות מחמירות ונשיאת והובלת נשק. על פי כתב האישום ישב המתלונן עם שלושה חברים במטע זיתים, והמשיב הוזמן להצטרך אליהם, כאשר על רקע חשדו של המשיב שהמתלונן פגע בשמו הטוב, הגיע עם נשק וירה בו ממרחק מטר וחצי שתי יריות שקליע אחד פגע ברגלו. העונש הוחמר ל-30 חודשי מאסר בפועל.",טיעוני הנאשם לעונש
"ת""פ 17941-11-18","בשלב מאוחר יותר הוגשה הסכם סולחה מטעם הנאשם אשר כלל פיצוי בסך 30,000 ₪.",טיעוני הנאשם לעונש
"ת""פ 17941-11-18","בתסקיר סופי שהוגש ביום 11.6.20 תואר שהנאשם בן 20, רווק, ושוהה במעצר בית באיזוק אלקטרוני באום אל פאחם מזו תקופה ארוכה. משפחתו נורמטיבית למעט אח אחד בעל רקע בפלילים, כאשר הוריו הביעו התנגדות למעשים שבוצעו. הוא הסביר את התנהלותו בעבירה כפי שתואר לעיל.",תסקיר שירות המבחן
"ת""פ 17941-11-18",תוארה התרשמות של צעיר המצוי בגיבוש אישיותו עדיין וחסר בשלות רגשית שהתחבר לסביבה שולית והתקשה לערוך התבוננות פנימית ועיקר הפער בין תיאורו החיובי ביחס לניהול אורח חייו לבין האישומים בהם הואשם (תסקיר מוקדם במסגרת המעצר).,תסקיר שירות המבחן
"ת""פ 17941-11-18","ביחס להערכת הסיכון תואר שמדובר באדם מופנם בתחילת דרכו בחיים שנעדר הרשעות פליליות, שהצליח לתפקד בתקופת נעוריו באופן נורמטיבי אך לצד זה תוארו גורמי סיכון של חומרת המעשים שביצע, והשפעת האלכוהול והעדר גורמי הכוונה ופיקוח מצד משפחתו שהביאו להתחברות בסביבה שולית ותחילת מעורבות בפלילים.",תסקיר שירות המבחן
"ת""פ 17941-11-18","בסיכום, הוערכה רמת סיכון משמעותית להישנות עבירות ברמת חומרה משמעותית ולא הובאה המלצה טיפולית.",תסקיר שירות המבחן
"ת""פ 17941-11-18",הנאשם שהה במעצר מיום 19.10.18 ועד ליום 2.1.19 ואז הועבר לחלופת מעצר בפיקוח אלקטרוני שם הוא שוהה עד היום (מחוץ ליישוב מגוריו).,יון  והכרעה
"ת""פ 17941-11-18",הערכים החברתיים המוגנים שנפגעו היו שלמות הגוף וביטחון הציבור והפרט. רמת הפגיעה הייתה בינונית ויותר.,יון  והכרעה
"ת""פ 17941-11-18",העבירה כללה תכנון מוקדם. אחריות הנאשם בלעדית והוא יכל לדעת את הפסול במעשיו ולהימנע מהם.,יון  והכרעה
"ת""פ 17941-11-18","מכל האמור לעיל הגעתי למסקנה שמתחם הענישה ההולם נמצא בין שנתיים וחצי ל-5 שנות מאסר. באשר לשיקולים בתוך המתחם, יצויינו ההודאה המוקדמת, העדר עבר פלילי, גילו הצעיר של הנאשם, וקיום הסכם סולחה.",יון  והכרעה
"ת""פ 17941-11-18",כמו כן יש להתחשב בתקופת המעצר ותקופת מעצר הבית שהייתה ארוכה מאד.,יון  והכרעה
"ת""פ 17941-11-18","שנתיים וחצי מאסר בפועל, בניכוי ימי המעצר. ",אשר על כן הנני מטיל עונשים כדלקמן:
"ת""פ 17941-11-18","12 חודשי מאסר על תנאי למשך 3 שנים, כאשר התנאי יופעל במידה והנאשם יבצע עבירות אלימות או עבירות נשק מסוג פשע.",אשר על כן הנני מטיל עונשים כדלקמן:
"ת""פ 17941-11-18",לאור התשלום שנכלל בהסכם סולחה אין מקום לפסוק פיצוי נוסף.,אשר על כן הנני מטיל עונשים כדלקמן:
"ת""פ 17941-11-18",הנאשם יתייצב לתחילת ריצוי מאסרו ביום 5.8.20. עד אז ימשיכו לחול התנאים המגבילים.,אשר על כן הנני מטיל עונשים כדלקמן:
"ת""פ 17941-11-18","ניתן היום,  י""ד תמוז תש""פ, 06 יולי 2020, בהעדר הצדדים.",54678313
"ת""פ 17941-11-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 17941-11-18",דניאל פיש 54678313-/,54678313
