verdict,text,part
"ת""פ 48176-01-22","ת""פ 48176-01-22 מדינת ישראל נ' עאמר(עציר) ואח'",בית המשפט המחוזי מרכז-לוד
"ת""פ 48176-01-22","ת""פ 48176-01-22 מדינת ישראל נ' עאמר(עציר) ואח'",בית המשפט המחוזי מרכז-לוד
"ת""פ 48176-01-22","ת""פ 48176-01-22 מדינת ישראל נ' עאמר(עציר) ואח'",בית המשפט המחוזי מרכז-לוד
"ת""פ 48176-01-22","מרדכי בן דרור, ""בית המשפט העליון - מבנה חדש והערכות חדשה"", המשפט, א (תשנ""ג) 15",כתבי עת:
"ת""פ 48176-01-22","חוק העונשין, תשל""ז-1977: סע'  25, 29, 31, 144(ב2), 449(א)(1)",חקיקה שאוזכרה: 
"ת""פ 48176-01-22","פקודת הסמים המסוכנים [נוסח חדש], תשל""ג-1973: סע'  7.א., 7.ג",חקיקה שאוזכרה: 
"ת""פ 48176-01-22","הנאשמים, אחים, נותנים את דינם בגין מעורבותם בקידום עסקאות שונות בנשק בלתי חוקי, בשתי פרשות חמורות ומרובות נאשמים.","גזר דין (נאשמים 8, 13)"
"ת""פ 48176-01-22","הנאשמים, נאשמים 8 ו-13 בתיק,  הורשעו, על יסוד הודאתם במסגרת הסדר טיעון, בעובדות שני כתבי אישום מתוקנים בעבירות שונות בנשק. כתב האישום בתיק דנא, מגולל מסכת של מעשי מסחר בנשק, מסוגים שונים ובהיקף כספי עצום, שביצעו נאשמים שונים מול סוכן סמוי שהופעל ע""י המשטרה, במסגרתו רכש כלי נשק מסוגים שונים ובהם אקדחים, רובי סער, תחמושת לנשק ועוד. עוד הורשעו במסגרת תיק הצירוף,  ת""פ 59530-02-22 מדינת ישראל נ' אבו ג'אבר, בגין מעורבותם בקידום עסקאות בנשק, באמצעות יישומון ""Whatsapp"", במטרה למכור כלי נשק לאחרים בשטחי מדינת ישראל.","גזר דין (נאשמים 8, 13)"
"ת""פ 48176-01-22","נאשם 8 הורשע במסגרת תיק זה בעבירות הבאות: ניסיון סחר בנשק בצוותא לפי סעיף 144(ב2) וסעיפים 29 ו-25 לחוק העונשין, התשל""ז-1977 (להלן-החוק) (אישום 12); סיוע לסחר בנשק לפי סעיף 144(ב2) וסעיף 31 לחוק (אישום 20); החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש], תשל""ג-1973 (אישום 29) ובתיק הצירוף בשתי עבירות של ניסיון לביצוע עסקה אחרת בנשק לפי סעיף 144(ב2) וסעיף 25 לחוק (אישום 5, נאשם 6 בפרשה זו).","גזר דין (נאשמים 8, 13)"
"ת""פ 48176-01-22","על פי המתואר בעובדות אישום 12 לכתב האישום המתוקן, ביום 19.7.21, ניסה הנאשם יחד עם נאשמים נוספים למכור לסוכן אקדח במחיר של 34,500 ₪. הנאשם נסע ברכב יחד עם הסוכן ונאשם נוסף במטרה לאסוף את האקדח ולהעבירו לסוכן. במהלך הנסיעה, שוחח הנאשם  עם אחר, שהחזיק באקדח, כשבמהלך השיחה לו האחר שאינו יוכל להפגש עימם לצורך מכירת האקדח ובשל כך, העסקה לא יצאה לפועל; במסגרת האישום ה-20, ביום 21.11.21, סייע הנאשם לנאשם 15 לבצע עסקת סחר בנשק מול הסוכן. לבקשת נאשם 15, העביר לו הנאשם במכשיר הטלפון הנייד תמונות של שלושה אקדחים, אותן הציג נאשם 15 לסוכן. נאשם 15 והסוכן סיכמו על מכירת אקדח גלוק בתמורה לסכום של 45,000 ₪ ובהמשך, ביום 24.11.21, נסע עם נאשם 15 לכפר בשטחי הרשות כדי להביא האקדח, לאחר מכן, נפגש נאשם 15 עם הסוכן ומכר לו את האקדח, טעון במחסנית; במסגרת אישום ה-29 ביום 11.1.22, החזיק הנאשם בביתו וברכב סם מסוכן מסוג קנבוס, מחולק לשקיות, במשקל כולל של כ-500 גר'. כשהבחין בשוטרים שהגיעו לחיפוש בביתו, עיכב את כניסתם וניסה להעלים את הסמים בכך שהשליכם מחלון החדר לעבר חצר הבית הסמוך.","גזר דין (נאשמים 8, 13)"
"ת""פ 48176-01-22","בתיק הצירוף, הורשע, במסגרת האישום החמישי, בשני נסיונות לביצוע עסקה בנשק ובתחמושת, בכך שביום 22.11.21, ביקש מנאשם 1, באמצעות יישומון ""וואטספ"", לבדוק האם יש קופסת תחמושת לאקדח לצורך ביצוע עסקה. בהמשך, ביום 20.12.21, שאל נאשם 1 את הנאשם, באמצעות היישומון, האם מחזיק באקדח טופי, שכן הוא מעוניין להגיע אליו עם אדם אחר לביצוע עסקה. הנאשם אמר שיגיעו אליו אחר הצהריים. שעות לאחר מכן, שאל הנאשם את נאשם 1 האם אותו אחר מעוניין באקדח, שכן אדם נוסף מעוניין בו. וזה השיב שהאחר בדרכו להפגש איתו.","גזר דין (נאשמים 8, 13)"
"ת""פ 48176-01-22","נאשם 13 הורשע בשתי עבירות של סיוע לסחר בנשק לפי סעיף 144(ב2) וסעיף 31 לחוק (אישומים 13 ו-17); בתיק הצירוף הורשע בקשירת קשר לביצוע פשע לפי סעיף 449(א)(1) לחוק (אישום 15, נאשם 16 בפרשה זו).","גזר דין (נאשמים 8, 13)"
"ת""פ 48176-01-22","כנטען בעובדות כתב האישום המתוקן, סייע הנאשם לשתי עסקאות סחר בנשק, על פי המתואר באישום 13, ביום 19.7.21, , נסע ברכבו יחד עם נאשמים נוספים לשטחי הרשות במטרה להביא אקדח חצי אוטומטי מסוג Star. בהמשך מסר הנאשם 9 את האקדח לסוכן  תמורת 34,000 ₪; על פי עובדות  אישום 17, ביום 14.9.21, סייע לנאשם 10, בכך שניסה לשכנע את הסוכן להסכים למתווה לעסקת מכירה של אקדח חצי אוטומטי DDG. הסוכן מסר לשניים סך של 50,000 ₪ תמורת האקדח, ובהמשך העביר לו נאשם 10 אקדח טעון במחסנית.","גזר דין (נאשמים 8, 13)"
"ת""פ 48176-01-22","בתיק הצירוף - במהלך החודשים ספטמבר ואוקטובר 2021, קשר קשר עם נאשם 1 לקידום עסקאות נשק מסוג רימונים ותחמושת (אישום 15 לכתב האישום המתוקן).","גזר דין (נאשמים 8, 13)"
"ת""פ 48176-01-22","ביום 20.10.22 הגיעו הצדדים להסדר טיעון דיוני, הנאשמים הודו והורשעו בעובדות כתבי אישום מתוקנים בתיק העיקרי ובתיק הצירוף ללא הסכמות עונשיות.","גזר דין (נאשמים 8, 13)"
"ת""פ 48176-01-22","ב""כ המאשימה, עוה""ד סגל רוזנבוים ואשכנזי, עמדו על חלקו המרכזי של נאשם 8 בביצוע העבירות, וריבוי המקרים המלמד כי נטוע עמוק בעולם הנשק, ובעל קשרים עברייניים רחבים הקשורים לתחום הנשק.",טיעוני הצדדים
"ת""פ 48176-01-22","אשר לנסיבות המעשים נטען, כי ניסיון הסחר בנשק בו הורשע קרוב מאד לביצוע מושלם של העבירה ולא יצא לפועל אך בשל סירובו של הסוכן לנסוע לשטחי הרשות לצורך השלמת העסקה. עוד נטען, כי הנאשם סייע סיוע מהותי לסחר בנשק לנאשם 15 (אישום 20), שלח לו תמונות של אקדחים ונסע עמו לשטחי הרשות להביא את האקדח שנמכר לסוכן. עוד צויין, כי הנאשם החזיק כמות גדולה של סם בביתו.",טיעוני הצדדים
"ת""פ 48176-01-22","חלקו של נאשם 13 שונה – הנאשם סייע לסחר בנשק אך שימש חוליה שאינה מרכזית (אישום 13), חלקו באישום הנוסף (אישום 17) מהותי יותר היות שהוא ששכנע את הסוכן להסכים לסכום שהוצע ע""י נאשם 10 והסיע את נאשם 10.",טיעוני הצדדים
"ת""פ 48176-01-22","בהתחשב במדיניות הענישה הנהוגה בעבירות ממין דא, עתרה המאשימה ביחס לנאשם 8- בתיק העיקרי למתחם ענישה הנע בין 72-45 חודשים ובתיק הצירוף למתחם הנע בין 30-14 חודשים. המאשימה הפנתה למגמת ההחמרה בעבירות נשק, בדגש על עבירות של סחר בנשק והפנתה לפסיקה מהעת האחרונה. עוד הדגישה כי מרצה כעת מאסר בגין הרשעתו בביצוע עבירת הנשק (ת""פ 30190-06-20 מדינת ישראל נ' סרסור) וכי ביצע את המעשים בתיק זה בעודו ממתין לגזירת דינו בתיק הקודם ותוך הפנייתו לתסקיר שירות המבחן. בנסיבות אלו עתרה המאשימה להשית עליו  עונש מאסר בפועל שלא יפחת מ-60 חודשים במצטבר למאסרו הנוכחי, לצד מאסר על תנאי וקנס מכביד. ",טיעוני הצדדים
"ת""פ 48176-01-22","באשר לנאשם 13, נוכח ריבוי העבירות בהן מעורב סבורה המאשימה כי מעורבותו בעולם הנשק משמעותית ועתרה למתחם ענישה בתיק העיקרי הנע בין 60-42 חודשים, ובתיק הצירוף למתחם הנע בין מספר חודשי מאסר בפועל ועד שנת מאסר. באשר למיקומו במתחם, הפנתה לעברו הנקי אך סבורה כי נוכח ריבוי העבירות שבוצעו בסמיכות, יש להשית עליו עונש מאסר שלא יפחת מ-45 חודשים לצד ענישה נלווית. ",טיעוני הצדדים
"ת""פ 48176-01-22","ב""כ הנאשמים, עו""ד אסף גונן, סבור כי חלקם של שני הנאשמים בביצוע העבירות אינו מרכזי, ותרומתם לביצוען שולית.  עוד הוסיף, כי נאשם 8 לא היה במגע ישיר עם הסוכן, הנאשמים תמיד התלוו לנאשמים אחרים שהוציאו את העסקאות לפועל ולא נטען שהרוויחו רווח כספי כתוצאה ממעורבותם. באשר להרשעתו הקודמת נטען כי נעברו בתקופה סמוכה לעבירות בתיקים הנוכחיים ואין מקום להחמיר איתו. ב""כ הנאשמים סבור, כי יש לבצע את ההחמרה בענישה בעבירות נשק באופן מתון והדרגתי, בעניינו של נאשם 8 עתר למתחם הנע בין 32-22 חודשי מאסר, וביקש להתחשב שהיה בין הראשונים להודות במיוחס לו  וחסך בזמן שיפוטי, ביקש להסתפק בעונש מאסר בן 26-24 חודשי מאסר, וחפוף את מחציתו לעונש המאסר שמרצה. באשר לנאשם 13, טען כי הורשע בסיוע ברף נמוך, וביקש למקמו בתחתית מתחם הנע בין 24-16 חודשי מאסר. ",טיעוני הצדדים
"ת""פ 48176-01-22",הנאשמים הביעו צער וחרטה על מעשיהם. ,טיעוני הצדדים
"ת""פ 48176-01-22","על ההליך שבפני חלים עקרונות הבניית שיקול הדעת השיפוטי בענישה בהתאם להוראות תיקון 113 לחוק. ע""פ הוראות אלו, העיקרון המנחה בענישה הינו עקרון ההלימה שפירושו קיומו של יחס הולם בין חומרת מעשה העבירה בנסיבותיו ובמידת אשמו של הנאשם ובין סוג ומידת העונש המוטל עליו. בדרכו של עקרון זה, על בית המשפט לקבוע מתחם עונש הולם למעשה העבירה, תוך שהוא מתחשב בערך החברתי המוגן שנפגע ומידת הפגיעה בו, במדיניות הענישה הנהוגה ובנסיבותיה הקונקרטיות של העבירה. בשלב הבא, לאחר שנקבע מתחם העונש, ובית המשפט לא מצא מקום לחרוג ממנו לקולא או לחומרא, נקבע העונש הראוי תוך התחשבות בנסיבות העושה.",קביעת מתחם העונש ההולם 
"ת""פ 48176-01-22","הנאשמים הורשעו במסגרת שתי פרשיות נשק חמורות הכוללות ריבוי אישומים ונאשמים, נוכח סמיכות הזמנים והדמיון בין נסיבות המעשים, יוגדרו המעשים בכל תיק כאירוע אחד וייקבע בעניינם עונש כולל (ע""פ 5643/14 עיסא נ' מדינת ישראל (23.6.15).  במסגרת התיק העיקרי נמכרו ע""י הנאשמים לידי סוכן משטרתי מספר רב של כלי נשק, אקדחים ורובי סער, בסכומי עתק. התמונה המשתקפת מפרשיות הנשק השונות מלמדת על מעורבות מסוכנת של נאשמים רבים מהמגזר הערבי במכירה וקניית נשק מסוגים שונים ובשיתוף פעולה עם סוחרי נשק משטחי הרשות. פעילות של סחר בכלי נשק פוגעת פגיעה קשה וחמורה בערכים החברתיים רבים וביניהם שלום הציבור ובטחונו, שלמות הגוף, חיי אדם ותחושת הביטחון הכללי של האזרחים. חומרתן אינה מתמצה אך בעבירות גופן, אלא בפוטנציאל הנזק הנובע מהן, עבירות הנשק מייצרות איומים וסיכונים משמעותיים לחברה, מהוות בסיס לביצוע פעילות עבריינית, פשיעה לאומנית ופעולות טרור. זמינותם ונגישותם של כלי נשק בלתי חוקיים מאפשרות שימוש תדיר בהם ככלי לפתרון סכסוכים, לעיתים תוך ירי באזורי מגורים, וגביית קורבנות בגוף ובנפש (ע""פ 579/22 מדינת ישראל נ' אגבאריה, פסקה 15 (13.6.2022); ע""פ 1695/22 מדינת ישראל נ' גנאים, פסקה 11 (29.3.2022); ע""פ 309/22 מדינת ישראל נ' ביאדסה, פסקה 6 (10.5.2022)). ",קביעת מתחם העונש ההולם 
"ת""פ 48176-01-22","מגמת הפסיקה בשנים האחרונות אחידה ועקבית, ומלמדת על החמרה משמעותית ברמת הענישה המושתת על מבצעי עבירות הנשק, תוך מתן משקל בכורה לשיקולי הרתעת היחיד והרבים, אף אם מדובר בנאשמים צעירים ונעדרי עבר פלילי, ""בימים קשים אלה, השיקום שבראש מעייננו הוא שיקום המרחב הציבורי המדמם כתוצאה מעבירות נשק בלתי פוסקות והשימוש העברייני בנשק חם"" (ע""פ 4077/22 פלוני נ' מדינת ישראל, פסקה 12, 28.7.2022. להלן:"" ע""פ 4077/22""). מגמת החמרה זו קיבלה ביטוי גם בחקיקה, במסגרת תיקון 140 לחוק בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה (ע""פ 6496/21 ריאן נגד מדינת ישראל  (20.12.2021). אמנם החוק אינו חל בענייננו אך יש בו לשקף את רוח מדיניות הענישה בעבירות נשק [ע""פ 5813/21 מוחמד ג'בארין נ' מדינת ישראל, פסקה 14 (31.5.2022); בע""פ 6011/21 חאלד דסוקי נ' מדנית ישראל  (25.11.2021); ע""פ 8320/21 מדינת ישראל נ' מחמד בסילה, פסקה 10 (28.12.2021); ע""פ 2283/22 אל נבארי נ' מדינת ישראל (31.7.2022); ע""פ 78/21 פלוני נ' מדינת ישראל (26.7.2022); ע""פ 116/13 וקנין נ' מדינת ישראל, פסקה 7 (31.7.2013)]. ",קביעת מתחם העונש ההולם 
"ת""פ 48176-01-22","עבירות מסחר בנשק, ניצבות בראש פירמידת עבירות הנשק בשל מסוכנותן הרבה ופוטנציאל הנזק הגלום בהן, נשק לא חוקי שנרכש ונמכר מתגלגל חיש מהר לגורמים פליליים ועבריניים ואלו עושים בו שימוש קטלני המותיר אחריו תוצאות הרסניות, ופגיעות בגוף ובנפש. עוד מדגישה הפסיקה את החשיבות הרבה בענישת כל אחת ואחת מהחוליות בשרשרת הסחר, גם אם חלקה אינו משמעותי. כל אחת מאותן חוליות ""מחוזקת כמי שמודעת לתוצאות האפשריות הקשות העלולות לנבוע מהשימוש שייעשה בנשק לאחר שיגיע אל 'הצרכן הסופי' בקצה השרשרת"" (ע""פ 7268/11 גרבאן נ' מדינת ישראל (8.8.2012). ",קביעת מתחם העונש ההולם 
"ת""פ 48176-01-22","נסיבות מעשי הנאשמים שלפנינו קשות, מעשיהם חמורים, נועזים ומסוכנים. שניהם נטלו חלק פעיל בשרשרת ארוכה של עסקאות בנשק, לכל אחד מהם תפקיד אחר בחוליות השרשרת שפעלה להוצאת עסקות מכירת נשק לפועל.",קביעת מתחם העונש ההולם 
"ת""פ 48176-01-22","נאשם 8 – תפקידו בביצוע העסקאות אקטיבי ומשמעותי. במהלך תקופה של כחמישה חודשים פעל לקידום עסקאות נשק והוצאתן לפועל. במסגרת האישום ה-12, נסע בעצמו לאסוף אקדח למטרת מכירה ואף שוחח טלפונית עם מוכרו. הנאשם עשה ככל שיכל כדי להשלים את העסקה וזו לא יצאה לפועל אך בשל סירוב הסוכן להיכנס לשטחי הרשות לאסוף את האקדח. תפקידו במסגרת אישום 20 משמעותי אף הוא, הנאשם החזיק בטלפון הנייד שלו תמונות של אקדחים המוצעים למכירה, העבירם לנאשם 15 לצורך קידום מכירתם, ובהמשך נסע לשטחי הרשות לאסוף אקדח מסוג גלוק טעון במחסנית כדי למוכרו לסוכן עבור סכום נכבד, נאשם 15 שותפו הוא שהעביר את האקדח לסוכן וביצע את עסקת המכירה אך אין בכך כדי לגרוע משמעותית מחלקו של נאשם זה. את סיועו לביצוע עסקת מכירת הנשק לסוכן יש לראות כסיוע מוגבר ומשמעותי. אף במסגרת תיק הצירוף, פעל לקידום עסקאות בנשק בלתי חוקי וניהל משא ומתן למכירת תחמושת ואקדח. ריבוי העבירות מלמד כי נטוע עמוקות בעולם הנשק, מתפרנס מביצוע עבירות בנשק בלתי חוקי ומקיים קשרים ענפים עם גורמים שוליים מתחום הנשק. בנוסף החזיק קנביס בביתו (אישום 29), חלוקתו לשקיות והחזקתו במקומות שונים מלמדת על מעורבות מוגברת גם בעולם הסמים הלא חוקיים.",קביעת מתחם העונש ההולם 
"ת""פ 48176-01-22","נאשם 13 – חלקו שונה מזה של אחיו, נאשם 8, אך לא ניתן להגדירו, כטענת ההגנה, בגדר שולי וזניח. הנאשם ביצע את העבירות המיוחסות לו במהלך שלושה חודשים. תרומתו במסגרת אישום 13 אכן אינה משמעותית, הנאשם פעל בצוותא עם אחרים לקידום עסקה למכירת נשק לסוכן, נסע איתם להביא את האקדח, אך לא מיוחסת לו פעילות אקטיבית ומגע ישיר עם הסוכן, הסיוע המיוחס לו הוא ברף נמוך. בשונה מכך, תרומתו לביצוע העבירה מושא האישום ה-17 משמעותית יותר. על רקע סירוב הסוכן למתווה מכירת אקדח מול נאשם 10, נכנס הנאשם לתמונה, שוחח ישירות עם הסוכן ושכנעו להסכים למחיר שהוצע לו. הסוכן העביר לו ולנאשם 13 עבור האקדח, סך של 50,000 ₪, לא הובהר האם התמורה או חלקה נותרו בחזקתו. בתיק הצירוף קשר קשר עם נאשמים אחרים לקידום עסקאות נשק מסוג רימונים ותחמושת, ללמדנו כי אין מדובר במעורבות אקראית ובסיוע נקודתי לחבר אלא שלנאשם זה, כמו לאחיו, הייתה מעורבות בעולם הנשק ומול עברייני נשק.",קביעת מתחם העונש ההולם 
"ת""פ 48176-01-22","על יסוד נסיבות מעשי נאשם 8 מצאתי לקבוע כי פגיעתו בערכים המוגנים היא ברף הגבוה. בהקשר זה נתתי דעתי לריבוי המעשים, לחלקו ולפוטנציאל הנזק ממעשיו. חלקו ומעשיו של נאשם 13 מתונים יותר, לפיכך מצאתי לקבוע כי פגיעתו בערכים המוגנים היא ברף בינוני.",קביעת מתחם העונש ההולם 
"ת""פ 48176-01-22","מדיניות הענישה הנוהגת בעבירות נשק מחמירה ובלתי מתפשרת. הפסיקה מורה כי שיקולי הרתעה וגמול מחייבים ענישה מכבידה ומרתיעה בעבירות ממין דא, בהתאם לעקרון ההלימה, וכי ככלל אין להקל אף עם נאשמים צעירים, נעדרי עבר פלילי, בעלי מאפיינים נורמטיביים (ע""פ 587/22 עדאב אבו נאעסה נ' מדינת ישראל, פסקה 13 (22.5.2022)). ",מדיניות הענישה הנוהגת
"ת""פ 48176-01-22",תחילה אבחן את מתחמי הענישה בכל אחת מן העבירות בהן הורשעו הנאשמים ולאחר מכן אקבע מתחם עונש כולל:,מדיניות הענישה הנוהגת
"ת""פ 48176-01-22","ענישת ניסיון למכירת נשק אינה שונה משמעותית מהענישה המוטלת על מי שהשלים את ביצוע עבירת סחר בנשק, כל שכן בעניינו של נאשם 1, שהורשע בעבירת ניסיון לסחר על גבול העבירה המושלמת, עשה ככל שניתן כדי להשלימה אך זו לא צלחה אך בשל סירוב הסוכן לצאת את גבולות הארץ:",מתחם הענישה בעבירת ניסיון לסחר בנשק
"ת""פ 48176-01-22","בע""פ 4377/22 וערעור שכנגד (נדון במאוחד עם ע""פ 4077/22) פלוני נ' מדינת ישראל- נדון נאשם (המכונה א' בפסק הדין) בגין עבירת סחר בנשק ועבירה של החזקת נשק ונשיאתו למאסר בן 30 חודשים, נאשם הנוסף, ר', נדון בגין שתי עבירות של סחר בנשק למאסר בן 36 חודשים. בע""פ 4077/22 נדון הנאשם בגין שתי עבירות של סחר בנשק למאסר בן 5 שנים. בית המשפט העליון  דחה את ערעורו של הנאשם בע""פ 4077/22 וקבע כי מדובר בעונש מידתי וראוי בשים לב שמדובר במכירת נשק שהוכנס לשטחה של המדינה לשם שימוש. באשר לעונשם של א' ו-ר', מצא לקבל את ערעור המדינה , נקבע כי אלו סוטים לקולא במידה ניכרת מאמות המידה שקבעה הפסיקה, וכי ראוי היה להטיל על ר' מאסר בן 5 שנים ועל א' מאסר בן ארבע שנים. אך מהטעם שאין זה ראוי יהיה למצות עימם את הדין, נגזרו עליהם מאסרים בני 46 חודשים ו-36 חודשים בהתאמה. ",מתחם הענישה בעבירת ניסיון לסחר בנשק
"ת""פ 48176-01-22"," בת""פ (מח' ב""ש) 17766-12-20 מדינת ישראל נ' מחאגנה (9.12.2021) הורשע הנאשם בעבירת ניסיון סחר בנשק מסוג תת מקלע ""קרל גוסטב"". נקבע מתחם הנע בין 36-18 חודשי מאסר. הנאשם, צעיר בן 19 בעת ביצוע העבירה, ללא עבר, נדון למאסר בפועל בן 20 חודשים;",מתחם הענישה בעבירת ניסיון לסחר בנשק
"ת""פ 48176-01-22","בת""פ (מח' י-ם) 35608-04-18 מדינת ישראל נ' יזן קורד (14.10.2018) הורשע נאשם 2 בעבירת ניסיון לסחר בנשק מסוג M-16. המאשימה הגבילה עצמה לעונש של 18 חודשי מאסר. נקבע מתחם הנע בין 24-12 חודשים. הנאשם, צעיר ללא עבר, נדון למאסר בן 12 חודשים; ",מתחם הענישה בעבירת ניסיון לסחר בנשק
"ת""פ 48176-01-22","בת""פ (מח' חי') 4664-01-20 מדינת ישראל נ' אגבאריה (22.7.2020) הורשע נאשם בעבירת ניסיון לסחר בנשק, לאחר שקשר קשר עם אחר למכור עבורו כלי נשק מסוגים שונים. הצדדים הסכימו על טווח ענישה הנע בין 21-14 חודשי מאסר. בית המשפט קבע כי טווח הענישה ראוי. הנאשם, צעיר ללא עבר, נדון למאסר בן 16 חודשים; ",מתחם הענישה בעבירת ניסיון לסחר בנשק
"ת""פ 48176-01-22","בת""פ (מח' חי') 4676-01-20 מדינת ישראל נ' אסמאעיל (17.1.2021) נדונו שני נאשמים שהורשעו בעבירות ניסיון לעסקה אחרת בנשק, קשירת קשר לפשע, נאשם 1 הורשע בנוסף בניסיון סחר לנשק. נאשם 1 נדון למאסר בן 48 חודשים, נאשם 2 למאסר בן 20 חודשים.",מתחם הענישה בעבירת ניסיון לסחר בנשק
"ת""פ 48176-01-22","בע""פ 4377/22 פלוני נ' מדינת ישראל (28.7.22, שהוזכר לעיל, נדון גם עניינו של מ' (ערעור וערעור שכנגד), שהורשע בעבירה אחת של סיוע לסחר בנשק ובעבירה אחת של החזקה, הובלה ונשיאת נשק בצוותא חדא, בגינן נדון למאסר בן 19 חודשים. בית המשפט העליון  קיבל את ערעור המדינה, קבע שתרומתו לעסקאות הנשק שכללה הובלת המעורבים למקום ביצוע העסקה והעברת הנשק עצמו לקונה, מוחשית וכי ראוי היה להשית עליו עונש מאסר בן 3 שנים (פסקה 18). מבלי למצות את הדין, הוחמר עונשו כך שיעמוד על 25 חודשי מאסר; ",מתחם הענישה בעבירת סיוע לסחר בנשק
"ת""פ 48176-01-22","בע""פ 8045/17 בראנסי נ' מדינת ישראל (16.8.18) נדונו ערעור וערעור שכנגד בעניין נאשמים רבים שהורשעו בעבירות סחר ועסקאות בנשק. ",מתחם הענישה בעבירת סיוע לסחר בנשק
"ת""פ 48176-01-22","נאשם 15 (משיב 3 בע""פ 999/18) הורשע בעבירת סיוע לסחר בנשק בגין מעורבותו בעסקה במסגרתה נמכרו קלאצ'ניקוב ושתי מחסניות תואמות. נקבע מתחם ענישה הנע בין 20-8 חודשי מאסר. גילו צעיר, לחובתו עבר פלילי רלוונטי. נדון למאסר בן 12 חודשים. ערעור המדינה התקבל ועונשו הוחמר ל-20 חודשי מאסר בפועל; ",מתחם הענישה בעבירת סיוע לסחר בנשק
"ת""פ 48176-01-22","בע""פ 3569/22 מדינת ישראל נ' חדיד (23.6.22), המשיב 1 הורשע בעבירת סיוע לסחר בנשק מסוג M-16. המשיב נסע עם סוכן משטרתי ונאשם נוסף לבצע את עסקת הנשק, הציג לסוכן תמונות של כלי נשק שונים למכירה והנחה את הנאשם האחר לנסוע לחיפה לצורך ביצוע העסקה. נקבע מתחם ענישה הנע בין 36-14 חודשי מאסר. בית המשפט המחוזי השית עליו, בהתחשב בעברו הפלילי המשמעותי בנשק, 15 חודשי מאסר בפועל. בית המשפט העליון קיבל את ערעור המדינה והעמיד עונשו על 21 חודשי מאסר, תוך שקבע את הדברים הבאים (פס' 8): ""אכן, המערערים לא הורשעו בסחר בעבירות נשק, אלא בעבירה נגזרת של סיוע לסחר בנשק, אך מגמת ההחמרה בענישה פורסת מצודתה על כל חוליה וחוליה ב""שרשרת הנשק"""". ",מתחם הענישה בעבירת סיוע לסחר בנשק
"ת""פ 48176-01-22","בע""פ 691/22 גריפאת נ' מדינת ישראל (15.12.22) נדחה ערעור המערער שהורשע בסיוע לסחר בנשק בהיותו עצור מאחורי סורג ובריח בתיק אחר. נקבע מתחם הנע בין 24-10 חודשי מאסר. הנאשם, בעל עבר פלילי כבד וקשה רלוונטי, נדון למאסר בן 19 חודשים; ",מתחם הענישה בעבירת סיוע לסחר בנשק
"ת""פ 48176-01-22","כזכור, הנאשמים הורשעו במסגרת פרשיות מרובות נאשמים, ולפיכך יש להתחשב גם בעונשים שנגזרו על הנאשמים האחרים בתיק.",מתחם הענישה בעבירת סיוע לסחר בנשק
"ת""פ 48176-01-22","יפים לענייננו דברים שנאמרו ע""י כב' השופט מינץ במסגרת ערעורים וערעורים שכנגד שהוגשו כנגד עונשים שנגזרו על נאשמים בפרשה דומה של סחר בנשק ובתחמושת (ע""פ 8045/17 בראנסי ואח' נ' מדינת ישראל, 16.8.2018): ",מתחם הענישה בעבירת סיוע לסחר בנשק
"ת""פ 48176-01-22","""כאשר מורשעים מספר רב של נאשמים בעבירות דומות שהן חלק מפרשה אחת אשר נחשפו כולן ע""י פעילותו של סוכן משטרתי, קיימת חשיבות מוגברת לעיקרון אחידות הענישה"" (ע""פ 5814/14 עספור נ' מדינת ישראל, פסקה 7 (14.6.2015). עם זאת, מלאכת גזירת העונש אינה בגדר מדע מדויק, ויש לקחת בחשבון גם את המסכת העובדתית הרלוונטית לכל נאשם – כמות כלי הנשק שנמכרה, מספר העסקאות שבוצעו, חלקו של כל נאשם באירועים מושא כתב האישום –ואת נסיבותיהם האישיות של כל אחד מהם"".",מתחם הענישה בעבירת סיוע לסחר בנשק
"ת""פ 48176-01-22","רובם של הנאשמים הורשעו בעבירות חמורות יותר מאלו שהורשעו הנאשמים שבפנינו. אפנה בין היתר לעונשו של נאשם 1 שהורשע בשתי עבירות סחר בנשק בצוותא וקשירת קשר לביצוע עסקה בנשק, בעניינו עותרים הצדדים במשותף למאסר בן 5 שנים וחצי; נאשם 5 הורשע בשלוש עבירות של סחר בנשק ועבירת קשירת קשר ונדון במסגרת הסדר טיעון למאסר בן 6 שנים וארבעה חודשים.",מתחם הענישה בעבירת סיוע לסחר בנשק
"ת""פ 48176-01-22","בע""פ 3793/20 מורייחי נ' מדינת ישראל (23.11.20) נדחה ערעור המערער שהורשע בעבירת ניסיון לעסקה אחרת בנשק – מכירת אקדח משטחי הרשות הפלשתינית לישראל. נקבע שהנאשם היה גורם מרכזי ודומיננטי בהוצאת העסקה לפועל. נקבע מתחם ענישה הנע בין 52-18 חודשי מאסר. המערער, בעל עבר פלילי רלוונטי, נדון למאסר בן 30 חודשים. ", מתחם הענישה בעבירת ניסיון לעסקה אחרת בנשק
"ת""פ 48176-01-22","בת""פ (מח' מרכז) 20143-07-20 מדינת ישראל נ' ג'אבר (19.7.21), הנאשם 7 הורשע בריבוי עבירות ניסיון עסקאות אחרות בנשק. נקבע מתחם ענישה הנע בין 46-18 חודשי מאסר. הנאשם, צעיר ללא עבר, נדון למאבק בן 22 חודשים; ", מתחם הענישה בעבירת ניסיון לעסקה אחרת בנשק
"ת""פ 48176-01-22","עוד אפנה לעונשם של נאשמים אחרים בתיק הצירוף (ת""פ (מח' מרכז) 59530-02-22 מדינת ישראל נ' אבו ג'אבר), שנדונו, במסגרת הסדרי טיעון, בגין עבירות בנסיבות דומות לנסיבות עבירותיו של הנאשם 8 לעונשי מאסר בני כ-20 חודשי מאסר. כך למשל נאשם 3 הורשע בשתי עבירות של ניסיון לביצוע עסקה אחרת בנשק (אקדח ותת מקלע קרלו), עברו הפלילי כולל שלוש הרשעות קודמות בעבירות אלימות חמורות, נדון למאסר בן 22 חודשים (גזר דין מיום 15.9.22); נאשם 4 הורשע אף הוא בשתי עבירות ניסיון לביצוע עסקה אחרת בנשק (אקדח ונשק מסוג לא ידוע), לחובתו עבר לא רלוונטי, נדון למאסר בן 21 חודשים (גזר דין מיום 15.9.22); נאשם 7 הורשע בשתי עבירות ניסיון לביצוע עסקה אחרת בנשק (רימונים ואקדח), לחובתו עבר פלילי רלוונטי, נדון למאסר בן 18 חודשים (גזר דין מיום 20.10.22); נאשם 10 הורשע בעבירה אחת של ניסיון לביצוע עסקה אחרת בנשק (אקדח), נדון למאסר בן 12 חודשים (גזר דין מיום 21.11.22).  ", מתחם הענישה בעבירת ניסיון לעסקה אחרת בנשק
"ת""פ 48176-01-22","בעבירת החזקת סם מסוכן מסוג קנבוס שלא לצריכה עצמית, במשקל של כ-500 גרם,  המתחם נע בין מספר חודשי מאסר בעבודות שירות ועד למאסר בפועל ממש (ראה למשל ת""פ (ק""ג) 21806-01-19 מדינת ישראל נ' חדד (14.6.20) וההפניות המוזכרות שם). ", מתחם הענישה בעבירת ניסיון לעסקה אחרת בנשק
"ת""פ 48176-01-22","בעבירת קשירת קשר לפשע לביצוע עסקה בנשק המתחם נע בין מספר חודשי מאסר בעבודות שירות ועד למאסר בפועל ממש. ראה גזרי דין שניתנו בבית משפט זה בעת האחרונה, ת""פ 17229-06-21 מדינת ישראל נ' מטרי (14.9.21-נאשם 7; 10.5.22 – נאשם 12; 31.5.22- נאשם 13; 7.11.22 – נאשם 15); ת""פ 63141-04-21 מדינת ישראל נ' נאשף (14.2.22-נאשם 12; 23.11.21-נאשם 13; 7.12.21-נאשם 19); ת""פ 34015-11-21 מדינת ישראל נ' ריאן (18.12.22-נאשם 7).", מתחם הענישה בעבירת ניסיון לעסקה אחרת בנשק
"ת""פ 48176-01-22","קביעת מתחם העונש ההולם - בהינתן נסיבות מעשי הנאשמים, מדיניות הענישה הנוהגת ופגיעתם המשמעותית בערכים המוגנים, לנאשם 8 אני קובעת  מתחם עונש כולל הנע בין 72-48 חודשי מאסר בפועל ולנאשם 13 , מתחם עונש כולל הנע בין 52-30 חודשי מאסר בפועל. ", מתחם הענישה בעבירת ניסיון לעסקה אחרת בנשק
"ת""פ 48176-01-22","נאשם 8 , יליד 1996, מרצה כיום עונש מאסר בגין הרשעתו בעבירת נשיאת אקדח טעון במחסנית ובה 14 כדורים (ת""פ 30190-06-20 מדינת ישראל נ' סרסור (סומן תע/2). כעולה מגזר דינו (שניתן ע""י כב' השופט טרסי ביום 10.5.22), ביום 8.12.20 הוצג הסדר טיעון במסגרתו הופנה לשירות מבחן לעריכת תסקיר, המאשימה הצהירה כי תעתור לעונש ראוי של 20 חודשי מאסר בפועל וההגנה חופשית בטיעוניה. את העבירות מושא תיקים אלו ביצע בעודו נתון בטיפול שירות מבחן. בתסקיריו שלל נזקקות טיפולית והוערך כי נשקף ממנו סיכון להישנות ביצוע עבירות. בהמשך, לאחר שנעצר, גובש בין הצדדים הסדר משלים, ועל בסיסו עתרו הצדדים למאסר בן 18 חודשים אותו מרצה כעת. הסתבכויותיו החוזרות של הנאשם עם החוק בעבירות נשק, מלמדות כי נטוע עמוקבעולם הנשק הבלתי חוקי ועל סיכון מוחשי הנשקף הימנו. העבירות מושא גזר הדין בוצעו כשנה לאחר שנעצר נושא נשק טעון, וכחצי שנה לאחר הרשעתו, ללמדנו כי אין מדובר באפיזודה עבריינית קצרה וכי ההליך המשפטי שהתנהל נגדו לא הרתיעו מביצוע עבירות נוספות במקביל. הנאשם אף לא השכיל לנצל את הפנייתו לשירות המבחן כדי לשפר את מצבו. ",קביעת העונש המתאים לנאשמים
"ת""פ 48176-01-22","נאשם 13, יליד 1997, עברו נקי, עצור עד תום ההליכים כשנה.",קביעת העונש המתאים לנאשמים
"ת""פ 48176-01-22",לזכותם אתחשב בהודאתם ובחיסכון בזמן שיפוטי. הודאתם שבאה בשלב מוקדם יחסית של ההליך תיזקף לזכותם.,קביעת העונש המתאים לנאשמים
"ת""פ 48176-01-22","על יסוד נתונים אלו ראוי היה למקם את הנאשם 8 בחלק המרכזי-עליון של המתחם אך מצאתי להתחשב בנסיבותיו המפורטות לעיל. אין מקום לחפיפת עונשו למאסרו הנוכחי, דומה שאין חולק, כי נגזר עליו, בתיק שבו מרצה כעת את מאסרו, עונש שאינו חמור. את נאשם 13 אמקם בחלק התחתון של המתחם אך לא בתחתיתו. עוד נתתי דעתי לשיקולי הרתעת היחיד והרבים וזאת נוכח שכיחותן הרבה של עבירות הנשק והחשיבות הציבורית במיגורן (ע""פ 4077/22, פסקה 12). ",קביעת העונש המתאים לנאשמים
"ת""פ 48176-01-22","באשר לגובה הקנס, אתחשב באי הבהירות ביחס לתמורה שקיבלו מי מהנאשמים ממעורבותם בביצוע עבירות הנשק.",קביעת העונש המתאים לנאשמים
"ת""פ 48176-01-22","אשר על כן,  אני גוזרת על הנאשמים את העונשים הבאים:",קביעת העונש המתאים לנאשמים
"ת""פ 48176-01-22",מאסר בפועל בן 54 חודשים החל מיום מעצרו מיום 11.1.22 ובמצטבר לכל עונש מאסר אחר.,נאשם 8:
"ת""פ 48176-01-22",מאסר על תנאי בן 12 חודשים לבל יעבור עבירת נשק או סמים מסוג פשע תוך 3 שנים מיום שחרורו.,נאשם 8:
"ת""פ 48176-01-22",מאסר על תנאי בן 8 חודשים לבל יעבור הנאשם עבירת נשק או סמים מסוג עוון תוך 3 שנים מיום שחרורו.,נאשם 8:
"ת""פ 48176-01-22","קנס בסך 8,000 ₪ או 45 ימי מאסר תמורתו. הקנס ישולם עד ליום 1.8.23.",נאשם 8:
"ת""פ 48176-01-22",מאסר בפועל בן 34 חודשים החל מיום מעצרו 11.1.22.  ,נאשם 13:
"ת""פ 48176-01-22",מאסר על תנאי בן 10 חודשים לבל יעבור עבירת נשק  מסוג פשע תוך 3 שנים מיום שחרורו.,נאשם 13:
"ת""פ 48176-01-22",מאסר על תנאי בן 6 חודשים לבל יעבור הנאשם עבירת נשק מסוג עוון תוך 3 שנים מיום שחרורו.,נאשם 13:
"ת""פ 48176-01-22","קנס בסך 6,000 ₪ או 45 ימי מאסר תמורתו. הקנס ישולם עד ליום 1.8.23.",נאשם 13:
"ת""פ 48176-01-22","ניתן היום,  ח' שבט תשפ""ג, 30 ינואר 2023, במעמד הצדדים.",54678313זכות ערעור לבית המשפט העליון בתוך 45 יום. 
"ת""פ 48176-01-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313זכות ערעור לבית המשפט העליון בתוך 45 יום. 
"ת""פ 48176-01-22",מרב גרינברג 54678313-/,54678313זכות ערעור לבית המשפט העליון בתוך 45 יום. 
