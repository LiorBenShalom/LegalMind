verdict,text,part
"תפ (כ""ס) 1939∕06","הנאשם הורשע, עפ""י הודאתו, בעבירה של החזקת נשק שלא כדין – עבירה לפי סע' 144 (א) לחוק העונשין.",גזר - דין
"תפ (כ""ס) 1939∕06","מכתב האישום עולה, כי הנאשם החזיק במשרד בית העסק שברשותו, אקדח מסוג  CZ וב- 2 מחסניות המכילות 27 כדורים.",גזר - דין
"תפ (כ""ס) 1939∕06","רבות נאמר אודות פוטנציאל הסיכון הגלום בעבירות של החזקה בנשק, ויפים לכך דבריה של כב' השופטת ע' ארבל בע""פ 3300/06, סולטאן אבו סנינה נ' מ""י:",גזר - דין
"תפ (כ""ס) 1939∕06","על מנת להדגיש את חומרת העבירה בנשק, קבע המחוקק ענישה מירבית של 7 שנות מאסר, כמו גם תוספת של 3 שנות מאסר בגין החזקת המחסנית והכדורים.",גזר - דין
"תפ (כ""ס) 1939∕06","גם הפסיקה נוקטת גישה מחמירה, בעבירות כגון דא – להוקיע ולהביע בכך את שאט נפשו של הציבור, מהסיכון הגלום בעבירה שכזו.",גזר - דין
"תפ (כ""ס) 1939∕06","לציין, כי עסקינן בעבירה בנשק, באזור רווי בכלי נשק, אמל""ח ואלימות – נשק שיכל היה בקלות להגיע לידיים עוינות או פליליות.",גזר - דין
"תפ (כ""ס) 1939∕06","וכך קבע כב' השופט א. לוי בע""פ 4702/02 מ""י נ' בן נתן:",גזר - דין
"תפ (כ""ס) 1939∕06","על רקע זה חזר ביהמ""ש והנחה את הערכאות השונות להחמיר בענשם של עבריינים בתחום זה.",גזר - דין
"תפ (כ""ס) 1939∕06","מימד נוסף לחומרא נעוץ בכך, שבעברו של הנאשם עבירות אלימות כללית, ונגד שוטרים בפרט, לרבות שוד מזוין (שבגינו ריצה 5 שנות מאסר) - והגם שלא אזקוף לחובתו יתר על המידה את עברו הפלילי ת/1, לפי שהוא מיושן, המדובר בנאשם היודע נשק מהו.",גזר - דין
"תפ (כ""ס) 1939∕06","עוד יפים לכך דבריה של כב' הנשיאה ד. ביינייש, בע""פ 1332/04, מ""י נ' יצחק רפאל פס ואח'  המתארת את המציאות דהיום:",גזר - דין
"תפ (כ""ס) 1939∕06","בנסיבות אלו, עתרה התביעה להשית על הנאשם מאסר בפועל משמעותי – למען הבהר, באופן חד משמעי, כי המחזיק בנשק שלא כדין, לא ינקה מענישה מחמירה.",גזר - דין
"תפ (כ""ס) 1939∕06","ב""כ המאשימה ציין, כי בחקירתו הנאשם טען שהנשק משמש להגנה עצמית, אך בפועל נמצא מוסלק במגירה סגורה, כשהוא עטוף במגבת ובשקית ניילון.",גזר - דין
"תפ (כ""ס) 1939∕06","לא זו אף זו, שהנאשם ביקש רישיון להחזקת נשק – אך נדחה, בשל עברו הפלילי, ולא בכדי.",גזר - דין
"תפ (כ""ס) 1939∕06","לעומתו, הסביר ב""כ הנאשם את הרקע לביצוע העבירה, בכך שהנאשם מצא את הנשק, והחזיקו זמן קצר בלבד, ולפי שבאותה עת עסק בהובלת חומרי בניין לשטחי הרשות הפלסטינית, והותקף מספר פעמים.",גזר - דין
"תפ (כ""ס) 1939∕06","אומר מיד: החושש מפעילות עסקית בתחומי הרשות הפלסטינית – ירחיק עצמו משם, כשם שהנאשם נוהג כיום.",גזר - דין
"תפ (כ""ס) 1939∕06","ברי – והדבר פשוט – שהיה על הנאשם להעביר את הנשק, אם אכן מצאו, ובאופן מידי, לרשויות החוק.",גזר - דין
"תפ (כ""ס) 1939∕06","הסנגור המשיך והציג את נסיבותיו האישיות של הנאשם, אשר לו עבר פלילי רב, אך מיושן מאד – עשור ומחצה ויותר, מאז הרשעתו האחרונה, וכיום הינו אדם נורמטיבי המנהל חברה להובלות.",גזר - דין
"תפ (כ""ס) 1939∕06","לבקשת הסנגור, ובטרם טיעונים לעונש, נשלח הנאשם לשירות המבחן לעריכת תסקיר אודותיו.",גזר - דין
"תפ (כ""ס) 1939∕06","מהתסקיר של יום 1.4.07 עולה, כי הנאשם נוטל אחריות ומביע חרטה.",גזר - דין
"תפ (כ""ס) 1939∕06","שירות המבחן סיכם את תסקירו, בהמלצה להעמיד את הנאשם במאסר שירוצה בעבודות שירות.",גזר - דין
"תפ (כ""ס) 1939∕06","אומר מיד: אין דעתי כדעת שירות המבחן, אשר פירט המלצה מופרזת לקולא – לפי ששירות המבחן רואה את הנאשם במרכז התעניינותו, ואילו ביהמ""ש שיקוליו רחבים יותר וכוללים, בין השאר, גם את האינטרס הציבורי.",גזר - דין
"תפ (כ""ס) 1939∕06","ברי, שיש להביא נאשם זה, כמו גם עבריינים אחרים בכח, לתודעת חומרת המעשה –בענישת מאסר של ממש.",גזר - דין
"תפ (כ""ס) 1939∕06","בית המשפט אינו יכול להתעלם מן המסר שעליו להעביר לכולי עלמא: השמירה על בטחון הציבור – בשירוש התופעה הנלוזה, של החזקת נשק באופן לא חוקי.",גזר - דין
"תפ (כ""ס) 1939∕06","לענין זה, מתאימים דברי כב' השופטת ברלינר, בע""פ 70283/04 (מחוזי ת""א) ג'אבר בן סלאח אבו עומר נ' מ""י:",גזר - דין
"תפ (כ""ס) 1939∕06",דברים אלו דוברים בעד עצמם.,גזר - דין
"תפ (כ""ס) 1939∕06","במקרה דנן, הנשק היה שמיש, הגם שעטוף ונעול במגירה.",גזר - דין
"תפ (כ""ס) 1939∕06","עם זאת, הענישה במקומותינו אינה ""מעשה מכונה"" – וככל שבד""כ על הקול היוצא מבית המשפט בעבירות נשק, להיות צלול לחומרא ומרתיע, יש לראות את התיק דנן בכל זאת בגוון מסויים לקולא, על רקע נסיבותיו האישיות של הנאשם כמפורט בתסקירים, כמו גם לשקול את מועד ביצוע העבירה (2004), תיקונו לקולא של כתב האישום, ובהתחשב בנאשם העומד בפני, שמזה זמן רב מנהל אורח חיים נורמטיבי.",גזר - דין
"תפ (כ""ס) 1939∕06","עוד אזקוף לזכות הנאשם, את הודייתו המיידית, הן במשטרה והן בביהמ""ש, שבכך חסך מזמנה של מערכת אכיפת החוק, כמו גם מזמנם של הצדדים ועדיהם.",גזר - דין
"תפ (כ""ס) 1939∕06","חרף האמור, אין מנוס מלסיים תיק זה, ברכיב ענישה של מאסר ממשי בפועל, למען קיים המימרא (דברים י""ז, י""ג): ""וכל העם ישמעו וייראו ולא יזידון עוד.",גזר - דין
"תפ (כ""ס) 1939∕06","עם זאת ברי, כי בשל הנסיבות לקולא – תמותן תקופת המאסר.",גזר - דין
"תפ (כ""ס) 1939∕06","בהתחשב בנסיבות, ולאחר ששקלתי את כלל הנסיבות לקולא ולחומרא, אני דן את הנאשם לעונשים הבאים:",גזר - דין
"תפ (כ""ס) 1939∕06","אני גוזר על הנאשם 22 חודשי מאסר, מהם ירצה הנאשם 10 חודשים בפועל, ואילו 12 חודשי מאסר יהיו על תנאי למשך 3 שנים, והתנאי הוא שבמשך 3 שנים לא יעבור עבירה בנשק.",גזר - דין
"תפ (כ""ס) 1939∕06","המוצגים יחולטו לטובת המדינה, כאשר פסה""ד יהא חלוט.",גזר - דין
"תפ (כ""ס) 1939∕06",54678313זכות ערעור תוך 45 יום מהיום.,5129371
"תפ (כ""ס) 1939∕06","54678313נית היום, כ""ט בתמוז, תשס""ז (15 ביולי 2007), בפומבי, במעמד הצדדים.",5129371
"תפ (כ""ס) 1939∕06",נוסח מסמך זה כפוף לשינויי ניסוח ועריכה,סגן נשיא
