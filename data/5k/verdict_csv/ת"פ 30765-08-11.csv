verdict,text,part
"ת""פ 30765-08-11","ת""פ 30765-08-11 מדינת ישראל נ' בן אמרה(עציר)",בית משפט השלום ברמלה
"ת""פ 30765-08-11","מדינת ישראל לשכת תביעות – שלוחת רמלה 
ע""י ב""כ עוה""ד איריס מוריץ",בעניין:
"ת""פ 30765-08-11","חוק העונשין, תשל""ז-1977",חקיקה שאוזכרה: 
"ת""פ 30765-08-11","חוק כרטיסי חיוב, תשמ""ו-1986",חקיקה שאוזכרה: 
"ת""פ 30765-08-11","פקודת המבחן [נוסח חדש], תשכ""ט-1969",חקיקה שאוזכרה: 
"ת""פ 30765-08-11","הנאשם הודה בכתב אישום מתוקן הכולל מספר אישומים וכן ביקש לצרף שני תיקים נוספים שהתנהלו כנגדו בבית משפט השלום בראשון לציון. לחובתו של הנאשם מאסר על תנאי שהינו חב הפעלה במקרה שבפני וזאת לאור ריבוי העבירות שמפעילות את המאסר המותנה שתלוי ועומד כנגדו. עם זאת, הנאשם עבר הליך גמילה מסמים. המאשימה הדגישה את חומרת העבירות שבהן הורשע והצורך בענישה מרתיעה ומשמעותית בדמות מאסר בפועל, בעוד שההגנה הדגישה את ההליך השיקומי שעבר ואשר בעטיו ההגנה סבורה שיש להאריך את המאסר המותנה ולנקוט עימו בגישה שיקומית. אעמוד להלן על האישומים השונים שבהם הורשע הנאשם.",גזר דין
"ת""פ 30765-08-11","בת""פ 30765-08-11 של בית משפט השלום ברמלה הנאשם הודה בכתב אישום מתוקן ואשר כולל ארבעה אישומים. באישום הראשון,  הנאשם הורשע בביצוען של העבירות הבאות: הסגת גבול כדי לעבור עבירה לפי סעיף 447(א)(1) לחוק העונשין תשל""ז - 1977 (להלן: חוק העונשין); גניבה לפי סעיף 384 לחוק העונשין; גניבת כרטיס חיוב לפי סעיף 16 לחוק כרטיסי חיוב תשמ""ו - 1986 (להלן: חוק כרטיסי חיוב); התחזות כאדם אחר לפי סעיף 441 רישא לחוק העונשין; הונאה בכרטיס חיוב לפי סעיף 17 לחוק כרטיסי חיוב. על פי עובדות האישום הראשון, ביום 27.6.11 נכנס הנאשם למועדון הכושר ""הולמס פלייס"" שבתל אביב, ניגש לאזור המלתחות ונטל מתוך אחת הארוניות טלפון נייד וארנק ששייכים לבעל הארונית. הארנק הכיל שלושה כרטיסי אשראי, רישיון נהיגה וכסף מזומן בסך 300 ₪. הנאשם הגיע אל אחד מסניפי בנק הדואר בתל אביב והשתמש באחד מכרטיסי האשראי בכך שביצע הלוואה בסך של 3,570.12 ₪. בהמשך היום הגיע הנאשם אל חנות הנוחות ""yellow"" שליד תחנת הדלק ""פז"" שבשכונת התקווה בתל אביב וביקש מהמוכרנית למשוך כסף מזומן באמצעות אחד מכרטיסי האשראי. משנתבקש להציג תעודה מזהה הזדהה הנאשם באמצעות תעודת הזהות של הבעלים של הארנק ובעקבות כך המוכרנית מסרה לו כסף מזומן בסך של 406.50 ₪.","כתב האישום בת""פ 30765-08-11"
"ת""פ 30765-08-11","האישום השני כולל שני אירועים נפרדים שבוצעו בשני מועדים שונים. באירוע הראשון, הנאשם הורשע בביצוען של העבירות הבאות: הסגת גבול כדי לעבור עבירה לפי סעיף 447(א)(1) לחוק העונשין; גניבה לפי סעיף 384 לחוק העונשין; גניבת כרטיס חיוב לפי סעיף 16 לחוק כרטיסי חיוב; התחזות כאדם אחר לפי סעיף 441 רישא לחוק העונשין; הונאה בכרטיס חיוב לפי סעיף 17 לחוק כרטיסי חיוב. לפי עובדות האירוע הראשון ביום 27.6.11 הנאשם נכנס למועדון הכושר ""הולמס פלייס"" בתל אביב וניגש לאזור המלתחות ונטל מתוך אחת הארוניות כרטיס אשראי ורישיון נהיגה ששייכים לבעלים של הארונית. בהמשך היום, הגיע הנאשם אל סניף בנק דואר ברמת גן והשתמש בכרטיס האשראי שנטל מהארונית בכך שמשך באמצעות כרטיס האשראי סך של 6,997.86 ₪. מספר דקות לאחר מכן, הגיע הנאשם אל חנות הנוחות ""yellow"" שליד תחנת הדלק ""פז"" במתחם כביש ""גהה"" בכך שמשך באמצעות כרטיס האשראי מהקופה 606.50 ₪ וכן רכש מכונת קפה בסך של 699.90 ₪ ושילם תמורתה באמצעות כרטיס האשראי.","כתב האישום בת""פ 30765-08-11"
"ת""פ 30765-08-11","בגין האירוע השני שבאישום השני, הנאשם הורשע בביצוע עבירה של גניבה לפי סעיף 384 לחוק העונשין. על פי עובדות האישום השני, ביום 10.8.11 הנאשם נכנס למועדון הכושר ""הולמס פלייס"" בקניון הראל שבמבשרת ציון, תוך הצגת כרטיס מנוי שאינו בתוקף.","כתב האישום בת""פ 30765-08-11"
"ת""פ 30765-08-11","האישום השלישי כולל בתוכו שני אירועים נפרדים, ואשר בוצעו באותו היום. לגבי האירוע הראשון באישום השלישי, הנאשם הורשע בביצוען של העבירות הבאות: הסגת גבול לפי סעיף 447(א)(1) לחוק העונשין; גניבה לפי סעיף 384 לחוק העונשין; גניבת כרטיס חיוב לפי סעיף 16 לחוק כרטיסי חיוב; התחזות כאדם אחר לפי סעיף 441 רישא לחוק העונשין; הונאה בכרטיס חיוב לפי סעיף 17 לחוק כרטיסי חיוב; ניסיון להונאה בכרטיס חיוב לפי סעיף 17 לחוק כרטיסי חיוב יחד עם סעיף 25 לחוק העונשין. על פי עובדות האירוע הראשון באישום השלישי, ביום 10.8.11 הנאשם נכנס אל מועדון הכושר ""הולמס פלייס"" בקניון הראל שבמבשרת ציון, תוך הצגת כרטיס מנוי שאינו בתוקף. הנאשם ניגש לאזור המלתחות ונטל מתוך אחת הארוניות את תיקו האישי של הבעלים של הארונית ונשא מתוכו כרטיס אשראי מסוג ישראכרט, רישיון נהיגה, תעודת מילואים וכסף מזומן בסך 800 ₪. הנאשם ניסה להשתמש בכרטיס האשראי בכך שניסה לקנות מטבע חוץ בדואר אך עסקאות אלה בוטלו. בהמשך היום, הנאשם נכנס לחנות ""באג"" בקניון הראל וביקש לרכוש באמצעות כרטיס האשראי מחשב נייד בסך של 2,976 ₪. מנהל החנות ביקש מהנאשם להציג תעודה מזהה והנאשם הציג את רישיון הנהיגה של הבעלים של הארונית ולאחר מכן הזדהה באמצעות תעודת המילואים. בסופו של דבר העסקה נדחתה במסוף בשל דיווח שהתקבל כי כרטיס האשראי גנוב. הנאשם בתגובה עזב את החנות.","כתב האישום בת""פ 30765-08-11"
"ת""פ 30765-08-11","בגין האירוע השני שבאישום השלישי, הנאשם הורשע בביצוען של העבירות הבאות: גניבה לפי סעיף 384 לחוק העונשין וגניבת כרטיס חיוב לפי סעיף 16 לחוק כרטיסי חיוב. על פי העובדות של האירוע השני שבאישום השלישי, ביום 10.8.11 הנאשם נכנס למועדון הכושר ""הולמס פלייס"" במודיעין, הגיע לאזור המלתחות, ניגש לאחת הארוניות, פתח תיק אישי של הבעלים של הארונית שהיה במקום ונטל מתוכו  טלפון נייד מסוג אייפון 4, ארנק שהכיל רישיון נהיגה, כרטיס מנוי למועדון הכושר, כרטיס אשראי ומטבעות.","כתב האישום בת""פ 30765-08-11"
"ת""פ 30765-08-11","בגין האישום הרביעי, הנאשם הורשע בביצוען של העבירות הבאות: הסגת גבול כדי לעבור עבירה לפי סעיף 447(א)(1) לחוק העונשין; גניבה לפי סעיף 384 לחוק העונשין; וכן גניבת כרטיס חיוב לפי סעיף 16 לחוק כרטיסי חיוב. על פי עובדות האישום הרביעי, ביום 10.8.11 הנאשם נכנס למועדון הכושר ""הולמס פלייס"" במודיעין, ניגש לאזור המלתחות, פתח את אחת הארוניות ולקח מתוך תיק אישי שהיה בארונית מנעול, טלפון נייד מסוג LG, רישיון נהיגה, תעודת זהות, כסף מזומן ושני כרטיסי אשראי.","כתב האישום בת""פ 30765-08-11"
"ת""פ 30765-08-11","הנאשם צרף את ת""פ 56755-11-11 של בית משפט השלום בראשון לציון והורשע בביצוען של העבירות הבאות: גניבת כרטיס חיוב לחפי סעיף 16(א) לחוק כרטיסי חיוב יחד עם סעיף 29 לחוק העונשין; הונאה בכרטיס חיוב לפי סעיף 17 רישא לחוק כרטיסי חיוב יחד עם סעיף 29 לחוק העונשין; קבלת דבר במרמה לפי סעיף 415 רישא לחוק העונשין יחד עם סעיף 29 לחוק העונשין. על פי עובדות כתב האישום, בתאריך 4.7.08 הנאשם נסע ברכבו של המתלונן מצומת שילת לבית דגן יחד עם אדם אחר. הנאשם והאחר גנבו את ארנקו של המתלונן שהיה מונח בתיקו האישי ובו כרטיס אשראי. הנאשם והאחר עשו שימוש בכרטיס האשראי בשלוש הזדמנויות שונות. בהזדמנות הראשונה ב4.7.08 בתחנת דלק ""פז"" בצומת ""גן הורדים"" בסך של 405 ₪. בהזדמנות השנייה ב-""פיצה האט"" בנס ציונה בסך של 206.85 ₪. בהזדמנות השלישית ב5.7.08 בתחנת דלק ""פז"" בצומת ""גן הורדים"" בסכומים של 300 ₪ ו-511.70 ₪.","כתב האישום ב-ת""פ 56755-11-11 "
"ת""פ 30765-08-11","הנאשם צירף גם את ת""פ 38624-09-10 של בית משפט השלום בראשון לציון ואשר כולל בתוכו ארבעה אישומים. בגין האישום הראשון, הנאשם הורשע בביצוע עבירה של גניבה לפי סעיף 384 לחוק העונשין. על פי עובדות האישום הראשון, ביום 23.10.08 בקופת חולים מאוחדת בנס ציונה גנב הנאשם את ארנקה של המתלוננת שהושאר בתיקה האישי ובו 150 ₪ במזומן וכן שני כרטיסי אשראי. באמצעות כרטיס האשראי הללו הנאשם ביצע את העבירות שבאישומים 2, 3 ו-4.","כתב האישום בת""פ 38624.09.10"
"ת""פ 30765-08-11","בגין האישום השני הנאשם הורשע בביצוען של העבירות הבאות: הונאה בכרטיס חיוב לפי סעיף 17 רישא לחוק כרטיסי חיוב וכן קבלת דבר במרמה לפי סעיף 415 רישא לחוק העונשין. על פי עובדות האישום השני, ביום 23.10.08 בחנות ""קאסטרו"" שבקניון בנס ציונה רכש הנאשם פרטי לבוש בסך של 2065.40 ₪ באמצעות אחד מכרטיסי האשראי.","כתב האישום בת""פ 38624.09.10"
"ת""פ 30765-08-11","בגין האישום השלישי, הנאשם הורשע בביצוען של העבירות הבאות: הונאה בכרטיס חיוב לפי סעיף 17 רישא לחוק כרטיסי חיוב וקבלת דבר במרמה לפי סעיף 415 רישא לחוק העונשין. על פי עובדות האישום השלישי, ביום 23.10.08 בתחנת הדלק ""דור"" בנס ציונה, תדלק הנאשם רכב בסכום של 289.32 ₪ באמצעות אחד מכרטיסי האשראי.","כתב האישום בת""פ 38624.09.10"
"ת""פ 30765-08-11","בגין האישום הרביעי הנאשם הורשע בביצוען של העבירות הבאות: הונאה בכרטיס חיוב לפי סעיף 17 רישא לחוק כרטיסי חיוב וקבלת דבר במרמה לפי סעיף 415 רישא לחוק העונשין. על פי עובדות האישום הרביעי בתאריך 23.10.08 נכנס הנאשם לחנות ""בסט בי"" בנס ציונה וביקש לקנות מכשיר ""סוני פלייסטשין"" מהדגם היקר ביותר. משנענה כי דגם זה אינו מצוי בחנות, ביקש לקבל את הדגם הקיים בחנות. הנאשם מסר את אחד מכרטיסי האשראי הגנובים כאמצעי תשלום, אולם משעלה חשדו של מנהל החנות, עזב את המקום. בהמשך, נכנס הנאשם לחנות ""גיימס ריצרדסון"" וביקש לרכוש נעליים בסכום של 389.90 ₪. הנאשם מסר את אחד מכרטיסי האשראי כאמצעי תשלום אולם העסקה לא צלחה בשל העובדה שהכרטיס נחסם ע""י חברת  האשראי.","כתב האישום בת""פ 38624.09.10"
"ת""פ 30765-08-11","לחובתו של הנאשם 14 הרשעות קודמות בעבירות אלימות ורכוש, לרבות עבירות לפי חוק כרטיסי חיוב וכן קבלת דבר במרמה, בדומה לעבירות המופיעות בכתבי האישום בפני. הרשעתו האחרונה של הנאשם הינה מיום 14.7.09 במסגרת ת""פ 8756/07 של בית משפט השלום בתל אביב ונגזרו עליו בתיק זה 26 חודשי מאסר בפועל וכן מאסר מותנה של 6 חודשים אשר המאשימה עותרת להפעלתו בעקבות הרשעתו בעבירות שפורטו לעיל.",עבר פלילי ומאסר על תנאי
"ת""פ 30765-08-11",בעניינו של הנאשם נתקבלו שני תסקירים מטעם שירות המבחן לעניין העונש:,תסקירי שירות המבחן
"ת""פ 30765-08-11","בתסקיר הראשון, מיום 13.5.13, ישנו פירוט של הרקע המשפחתי שבו גדל הנאשם. הנאשם היה מכור לסמים קשים במשך תקופה ממושכת וניהל במשך שנים רבות אורח חיים עברייני וריצה מספר מאסרים בפועל בעברו. הנאשם נעצר בגין העבירות שבוצעו בת""פ 30765-08-11 של בית משפט השלום ברמלה ובשלב הליכי המעצר שוחרר לקהילה טיפולית ""רטורנו"". הנאשם שהה בקהילה הטיפולית במשך 7 חודשים, מחודש אוקטובר 2011 ועד חודש מאי 2012. הנאשם סיים את ההליך הטיפולי בקהילת ""רטורנו"" בהצלחה ולאחר מכן עבר להוסטל ""בית בחצי הדרך"" שם שהה בין החודשים יולי ואוקטובר 2012. מטרת הטיפול בהוסטל היא לסייע למטופלים לגמילה מסמים להשתלב באופן הדרגתי בחברה. בהליך הטיפולי בהוסטל הנאשם השתלב בטיפול הפרטני והקבוצתי באופן עקבי, על אף שגורמי הטיפול התרשמו כי הנאשם התקשה לתת אמון ולשתף אותם בקשייו. בחודש נובמבר 2012 ביקש לסיים את הטיפול בהוסטל ולעבור להתגורר עם משפחתו בדימונה, וזאת בניגוד לעמדתם של האחראים בהוסטל שעליו להמשיך לשהות בהוסטל. הנאשם שולב במהלך חודש מאי 2013 ביחידה לטיפול בהתמכרויות בדימונה. מדיווחים שהתקבלו מגורמי הטיפול ביחידה לטיפול בהתמכרויות בדימונה, עלה כי נבנתה עבורו תוכנית טיפולית הכוללת שיחה טיפולית אחת לשבוע, מעקב ובדיקות שתן. בדיקות השתן שביצע הנאשם, נמצאו נקיות. בסופו של יום, שירות המבחן המליץ על הארכת המאסר המותנה, הטלת צו של""צ בהיקף של 340 שעות וכן צו מבחן למשך שנה. על אף התסקיר החיובי הדיון נדחה לצורך קבלת תסקיר משלים על מנת לבחון את המשך השתלבותו של הנאשם בהליך השיקומי טיפולי שבו החל. ",תסקירי שירות המבחן
"ת""פ 30765-08-11","בתסקיר השני, מיום 2.9.13 שירות המבחן חזר על המלצתו כפי שהובאה בתסקיר הקודם וציין כי הנאשם ממשיך להיות משולב ביחידה לטיפול בהתמכרויות בדימונה.",תסקירי שירות המבחן
"ת""פ 30765-08-11","ב""כ המאשימה הדגישה את החומרה המרובה שעולה  מתוך סדרת מעשיו של הנאשם כפי שהובאו בהרחבה לעיל, לרבות הפגיעה באינטרס החברתי המוגן של שלילת רכושם של המתלוננים וכן הפגיעה בתחושת הביטחון מעצם הנטילה של מסמכים מזהים כגון תעודת זהות ורישיון נהיגה, השימוש בהם וכן נטילת כספם באמצעות כרטיסי האשראי. בא כוח המאשימה הדגישה כי על אף ההליך השיקומו אותו עבר הנאשם, יש לתת משקל נכבד להיקף העבירות שבוצעו, כאשר מדובר בסדרה של מעשים המלמדים על דפוס פעולה עברייני לצורך פגיעה ברכושו של הזולת. בנוסף, הדגישה את עברו הפלילי המכביד ועל כן לטענתה אין מקום להארכת המאסר המותנה ויש להטיל עליו ענישה משמעותית בדמות מאסר בפועל, כאשר ההקלה שלה יזכה בשל ההליך השיקומי שעבר, תקבל ביטוי באופן קביעת אורך תקופת המאסר בפועל שתוטל עליו.",טענות הצדדים לעונש
"ת""פ 30765-08-11","באת כוח הנאשם טענה שיש לעשות שימוש בסעיף 40ד לחוק העונשין המתיר חריגה ממתחם העונש ההולם מטעמים של שיקום וזאת בהתחשב במסלול השיקומי המשמעותי שאותו עבר הנאשם, שהינו כיום נשוי ואב לילדים ומפרנס את בני ביתו ביושר מעמל כפיו.",טענות הצדדים לעונש
"ת""פ 30765-08-11","מלאכת גזירת הדין מורכבת משלושה שלבים עיקריים (ע""פ 2918/13 דבס נ' מדינת ישראל [פורסם בנבו] (18.7.13) פסקה 6 לפסק דינו של כבוד השופט פוגלמן; ע""פ 1903/13 עיאשה נ' מדינת ישראל  [פורסם בנבו] (14.7.13) פסקאות 7 עד 9 לפסק דינה של כבוד השופטת ארבל; ע""פ 1323/13 חסן נ' מדינת ישראל  [פורסם בנבו] (5.6.13) פסקאות 6 – 9 לפסק דינה של כבוד השופטת ארבל, (להלן: פסק דין חסן)).  בשלב הראשון, על בית משפט לקבוע את מתחם העונש ההולם. מתחם העונש ההולם הוא אמת מידה נורמטיבית המשכלל את הערך החברתי שנפגע כתוצאה מהעבירה, מדיניות הענישה הנהוגה ביחס לעבירה זו ונסיבות ביצועה, לרבות מידת אשמו של הנאשם. למתחם יש גם ציביון אינדיוידואלי שבא לידי ביטוי בהוראה להתחשב בסוג העבירה, בנסיבות המסוימות שבהן היא בוצעה ומידת אשמו של הנאשם (פסקה 7 לפס""ד חסן). בית משפט העליון הדגיש שאין לזהות בין מתחם העונש ההולם לבין טווח הענישה הנוהג, מאחר שמדובר בשני אלמנטים שונים (פסקה 9 לפס""ד חסן).",השלבים בקביעת גזר הדין
"ת""פ 30765-08-11","בשלב השני, על בית משפט לבחון אם יש מקום לחרוג ממתחם העונש ההולם, בין לקולא ובין לחומרא. אם בית משפט יגיע למסקנה שאין מקום לחרוג ממתחם העונש ההולם אזי על בית משפט לעבור לשלב השלישי שבו יקבע את העונש המתאים בתוך מתחם העונש ההולם. (לניתוח מעט שונה של המתודה התלת שלבית בגזירת הדין לפי תיקון 113 לחוק העונשין, ראו ע""פ 8641/12 סעד נ' מדינת ישראל [פורסם בנבו] 5.8.13 פסקאות 22 – 25 לפסק דינו של כבוד השופט סולברג).",השלבים בקביעת גזר הדין
"ת""פ 30765-08-11","במקרה שבפני, מדובר בכמה עבירות המהוות כמה אירועים. סעיף 40יג(ב) ו-(ג) לחוק העונשין קובע כדלקמן:",השלבים בקביעת גזר הדין
"ת""פ 30765-08-11",					(ההדגשה לא במקור),השלבים בקביעת גזר הדין
"ת""פ 30765-08-11","במקרה שבפני, מדובר בסדרה של עבירות שעניינן גניבה של כרטיסי אשראי ושימוש בהם כאשר הנאשם הציג מצג שווא שהינו הבעלים החוקי של כרטיסי האשראי ולעיתים תוך שימוש במסמכים מזהים של הבעלים של הכרטיסים. העבירות בוצעו בשיטה דומה, ללא רכיב של אלימות, כאשר השוני בין העבירות השונות נעוץ רק בהיקף הסכומים שנגנבו באישומים השונים. על כן, ניתן לדעתי לקבוע מתחם עונש הולם אחיד לכל אחד מהאירועים שפורטו בכתבי האישום השונים, וזאת לאור הדמיון הרב שבין האירועים השונים, הן מבחינת מידת האשם של הנאשם (התכנון שקדם לביצוע העבירה וחלקו של הנאשם בביצוע העבירה) והן מבחינת מידת הנזק שנגרם למתלוננים (בכל המקרים הנזק הכלכלי שנגרם הוא של מספר אלפי שקלים). בנסיבות אלה, הנני קובע כי מתחם העונש ההולם לכל אחד מהאירועים שבכתבי האישום השונים נע בין שלושה חודשי מאסר בפועל ועד 12 חודשי מאסר בפועל.",השלבים בקביעת גזר הדין
"ת""פ 30765-08-11","במקרה שבפני, הנני סבור שניתן לחרוג ממתחם העונש ההולם מטעמים של שיקום. סעיף 40ד לחוק העונשין מורה כדלקמן:",חריגה ממתחם העונש ההולם
"ת""פ 30765-08-11","""40.ד. שיקום ",חריגה ממתחם העונש ההולם
"ת""פ 30765-08-11","קבע בית המשפטית מתחם העונש ההולם בהתאם לעיקרון המנחה ומצא כי הנאשם השתקם או כי יש סיכוי של ממש שישתקם, רשאי הוא לחרוג ממתחם העונש ההולם ולקבוע את עונשו של הנאשם לפי שיקולי שיקומו, וכן להורות על נקיטת אמצעי שיקומי כלפי הנאשם, לרבות העמדתו במבחן לפי סעיפים 82 או 86 או לפי פקודת המבחן [נוסח חדש] התשכ""ט 1969.",חריגה ממתחם העונש ההולם
"ת""פ 30765-08-11",(ההדגשה לא במקור),חריגה ממתחם העונש ההולם
"ת""פ 30765-08-11","במקרה שבפני יש לבחון שלוש שאלות מרכזיות. השאלה הראשונה היא האם ""הנאשם השתקם או כי יש סיכוי של ממש שישתקם"" (סעיף 40ד(א) לחוק העונשין), וזאת כבסיס לצורך חריגה ממתחם העונש ההולם. השאלה השניה היא ""האם מעשה העבירה ומידת עברו של הנאשם בעלי חומרה יתרה"" (סעיף 40ד(ב) לחוק העונשין), כך שאין מקום לחרוג ממתחם העונש ההולם. השאלה השלישית, היא בהנחה כי התשובה לשאלה השניה היא בחיוב, האם מתקיימות ""נסיבות מיוחדות ויוצאות דופן"" שיצדיקו סטיה ממתחם העונש ההולם על אף החומרה היתרה במעשה העבירה ומידת אשמו של הנאשם.",חריגה ממתחם העונש ההולם
"ת""פ 30765-08-11","לגבי השאלה הראשונה, והיא האם ""הנאשם השתקם או כי יש סיכוי של ממש שישתקם"", יש להשיב על שאלה זו בחיוב. הנאשם שבפני עבר הליך גמילה משמעותי שכולל סיום קהילה טיפולית בהצלחה, השתלבות במשך שלושה חודשים בהוסטל, השתלבות ביחידה לטיפול בהתמכרויות בדימונה, שמירה על ניקיון מסמים, השתלבות בתעסוקה וניהול אורח חיים נורמטיבי כאיש משפחה במשך פרק זמן של למעלה משנה מאז סיים את הקהילה הטיפולית.",חריגה ממתחם העונש ההולם
"ת""פ 30765-08-11","לגבי השאלה השניה, שעניינה האם ""מעשה העבירה ומידת אשמו של הנאשם בעלי חומרה יתרה"", כך שאין מקום לחרוג ממתחם העונש ההולם על אף שיקומו של הנאשם והסיכוי של ממש שישתקם, לדעתי התשובה לשאלה זו היא בשלילה. אומנם, מדובר במספר רב של עבירות ואשר מלמדות על דפוס התנהגות ואף על ""שיטה"" שפיתח לעצמו הנאשם לגזילת כספי הזולת, עדיין לא ניתן לומר שהחומרה שנובעת ממכלול העבירות שבוצעו, היא בדרגה גבוהה. אכן יתכנו מקרים שבהם ה-""כמות"" הופכת ל-""איכות"" וזאת במיוחד כאשר מדובר בשיטה עבריינית שמתאפיינית בדפוסי פעולה דומים. עם זאת, בכל אחד מהאירועים שפורטו לעיל באישומים השונים, לא היה שימוש באלימות, בין פיזית ובין מילולית. כל עבירת גניבה יש בה מימד של הסגת גבול לטריטוריה הפרטית של הפרט וטומנת בתוכה מימד של פגיעה בביטחון האישי של קורבן העבירה, אך עבירות הרכוש מעצם טיבן מחולקות לדרגות חומרה שונות. אין דינה של עבירת שוד כדינה של עבירת התפרצות למקום מגורים. אין דינה של עבירה של התפרצות למקום מגורים כאשר קורבן העבירה נמצא בביתו בעת ההתפרצות כדינה של עבירה דומה כאשר קורבן העבירה אינו נמצא בביתו. כך גם אין דינה של עבירת ההתפרצות למקום מגורים כדינה של עבירה של הסגת גבול וגניבה. יש לתת את הדעת גם להיקף הגניבות בכל אירוע ואירוע. במקרה שבפני, מדובר בגניבה של אלפי שקלים בכל אירוע או ברכוש שערכו הכולל הוא של מספר אלפי שקלים, וזאת בנוסף לגניבת מסמכים מזהים ושימוש בהם. כמובן שיש שוני במידת האשם של הנאשם על פי הנזק שנגרם למתלוננים ויתכן שסכום מסוים שיראה כפעוט לאדם מסוים, יחשב כסכום משמעותי ביותר לאדם אחר. אינני מקל ראש בחומרת העבירות שמיוחסות לנאשם ובעוצמת הפגיעה באינטרס הציבורי המוגן בעקבות ביצוען של העבירות נשוא האירועים השונים שבכתבי האישום. עם זאת, לא התרשמתי שהמשקל המצטבר  של האירועים יש בו בכדי להוביל למסקנה שאין לחרוג ממתחם העונש ההולם על אף ההליך השיקומי שאותו עבר הנאשם.",חריגה ממתחם העונש ההולם
"ת""פ 30765-08-11",בפסיקה ניתן למצוא דוגמאות שבהן בית המשפט בחר ללכת במסלול השיקומי ולהימנע מהטלת עונש של מאסר בפועל במקרים חמורים יותר מהמקרה שבפני. נעמוד על מספר דוגמאות בעניין זה:,חריגה ממתחם העונש ההולם
"ת""פ 30765-08-11","ע""פ 8087/03 כהן נ' מדינת ישראל [פורסם באתר בתי המשפט] (1.2.06) במקרה זה היה מדובר בגניבתם של שני קטנועים ששימשו לביצוע עבירות ושלחלקן הארי היה מכנה משותף. המערער עם אחר נהגו להגיע רכובים עם הקטנוע ולעצור בסמוך לרכבים שהיו נהוגים ע""י נשים שעה שהמתינו להשתלב בתנועה או להמשיך בנסיעתן. במצב זה נהגו השניים לגנוב רכוש מתוך המכונית, בעיקר את תיקיהן של הנהגות. המערער והאחר ביצעו שמונה מעשים מסוג זה. המערער והאחר באחד האירועים נדרשו ע""י שוטרים שנמצאו במחסום לעצור ואלה נמלטו תוך נסיעה מהירה שהיתה מלווה בשורה של עבירות תעבורה. חלקם של מעשי הגניבה בוצעו ללא שימוש באלימות, אולם בשלושה מקרים המצב היה שונה. באחד מהם לוותה הגניבה באיומים שהופנו כלפי הנהגת ובשני מקרים אחרים תקפו המערער ושותפו את הנהגות. בכתב האישום שהוגש נגד המערער נטען עוד, כי הוא נמצא מחזיק ב-20 גרם של סם מסוכן מסוג קנבוס ושני מכשירי טלפון עליהם קיים חשד כי הם גנובים. המערער הורשע בעבירות של שימוש ברכב ללא רשות, גניבת רכב, גניבה מתוך רכב, הפרעה לשוטר במילוי תפקידו, נהיגה בקלות ראש, שוד בצוותא, הונאה בכרטיס חיוב, תקיפה לשם גניבה, גניבה, החזקת סם לצריכה עצמית והחזקת נכס החשוד כגנוב. בית המשפט המחוזי בתל אביב גזר על המערער 4 שנות מאסר והורה על הפעלת מאסר על תנאי במצטבר, כך שהתוצאה הסופית היא שהמערער חייב לשאת בשש שנות מאסר בפועל. המערער הגיש ערעור לבית משפט העליון ואשר הורה על ביטול רכיב המאסר, הארכת המאסר המותנה, הטלת צו שירות לתועלת הציבור בהיקף של 600 שעות וכן צו מבחן. הבסיס להקלה המשמעותית בעונשו הוא הליך גמילה שעבר הנאשם, מסירת בדיקות שתן נקיות, שיתוף פעולה עם שירות המבחן, נישואיו וקליטתו בעבודה סדירה. ",חריגה ממתחם העונש ההולם
"ת""פ 30765-08-11","ע""פ 6058/09 ויצמן נ' מדינת ישראל [פורסם באתר בתי המשפט] (2.5.11). המערער היה מעורב בניסיון לבצע שוד בחנות תכשיטים בתל אביב, מעשה שלווה גם בירי מנשק חם ע""י שותפו לעבירה. בעקבות כך הורשע המערער בעבירות של קשירת קשר לביצוע פשע, ניסיון שוד בנסיבות מחמירות, עבירות בנשק ומעשה פזיזות ורשלנות. המערער נדון לשלוש שנות מאסר בפועל ע""י בית משפט המחוזי בתל אביב. הנאשם ערער על חומרת העונש ובעוד שהמדינה ערערה על קולת העונש. ערעור המדינה נדחה וערעורו של הנאשם התקבל כך שרכיב המאסר בפועל בוטל ונקבע כי הנאשם יהיה בפיקוח של שירות המבחן למשך שנתיים. הבסיס להקלה בעונשו של הנאשם היתה העובדה ששולב בקהילה טיפולית לגמילה מסמים ועבר אותה בהצלחה ואף לאחר מכן השתלב בהוסטל. ",חריגה ממתחם העונש ההולם
"ת""פ 30765-08-11","ע""פ 676/12 מדינת ישראל נ' קיטה  [פורסם באתר בתי המשפט] (31.1.13). הנאשם הורשע במספר רב של עבירות של הונאה בכרטיס חיוב, קבלת דבר במרמה והחזקת ציוד לזיוף כרטיסי חיוב. הנאשם נדון ע""י בית משפט המחוזי בחיפה ל-6 חודשי מאסר בפועל שירוצו בעבודות שירות. המדינה ערערה על קולת העונש. ערעור המדינה נדחה כאשר הבסיס לדחיה הוא שילובו של הנאשם בקהילה טיפולית שאותה סיים בהצלחה. בית המשפט קבע שאין מקום לקטוע את הליך השיקום שבו החל המערער. ",חריגה ממתחם העונש ההולם
"ת""פ 30765-08-11","עינינו הרואות כי בעת שמשווים בין המקרים שהובאו לעיל לבין המקרה שבפני, המקרים שהובאו לעיל הינם חמורים יותר ועל אף חומרת העבירות שבהן הורשעו המערערים, בית המשפט ביכר את ההליך השיקומי ונתן משקל נכבד לעובדה כי המערערים השונים עברו הליך גמילה מסמים ויציאתם מתהום ההתמכרות שבו היו שרויים במשך שנים רבות.",חריגה ממתחם העונש ההולם
"ת""פ 30765-08-11","מאחר והתשובה לשאלה השניה היתה שלילית, קרי, מכלול העבירות שבוצעו ע""י הנאשם אינם בדרגת חומרה יתרה שתצדיק העדר חריגה ממתחם העונש ההולם על אף שיקומו, מתייתר הצורך לבחון את השאלה השלישית.",חריגה ממתחם העונש ההולם
"ת""פ 30765-08-11","הכלל הוא שמי שנדון למאסר על תנאי והורשע בשל עבירה נוספת, יצווה בית משפט על הפעלת המאסר על תנאי (סעיף 55(א) לחוק העונשין). עם זאת, סעיף 56(א) לחוק העונשין מורה כדלקמן:",הארכת המאסר על תנאי 
"ת""פ 30765-08-11",				(ההדגשה לא במקור),הארכת המאסר על תנאי 
"ת""פ 30765-08-11","בנוסף, סעיף 56(ב) לחוק העונשין קובע שבית המשפט לא יעשה שימוש בסמכות להארכת תקופת התנאי, אלא לגבי הרשעה ראשונה של הנאשם בשל עבירה נוספת. עם זאת, סעיף 85 לחוק העונשין קבע הסדר מיוחד להארכה נוספת של מאסר על תנאי בעת שמדובר באדם העובר טיפול למשתמשים בסמים. סעיף 85 (א) לחוק העונשין מורה כדלקמן:",הארכת המאסר על תנאי 
"ת""פ 30765-08-11",(ההדגשות לא במקור) ,הארכת המאסר על תנאי 
"ת""פ 30765-08-11","יודגש כי במקרה שבפני, לאור ריבוי העבירות המפעילות את המאסר המותנה, מדובר בהארכה נוספת של המאסר המותנה, ולא בהארכה ראשונה ולכן הסעיף הרלוונטי הוא סעיף 85(א) ולא סעיף 56(א) לחוק העונשין. לדעתי, במקרה שבפני, מתקיימים תנאיו האמורים של סעיף 85(א) לחוק העונשין.",הארכת המאסר על תנאי 
"ת""פ 30765-08-11","לאור כל האמור לעיל, הנני מורה כדלקמן:",סוף דבר
"ת""פ 30765-08-11","הנני מאריך את המאסר המותנה של שישה חודשים שהוטל על הנאשם בת""פ 8756/07 בבית משפט השלום בתל אביב ביום 14.7.09, לשנתיים נוספות החל מהיום. ",סוף דבר
"ת""פ 30765-08-11","הנאשם יבצע 340 שעות שירות לתועלת הציבור במסגרת היכל התרבות בדימונה בתפקיד אחזקה וסדרנות. השעות הנ""ל יבוצעו בתיאום עם שירות המבחן.",סוף דבר
"ת""פ 30765-08-11",ניתן בזאת צו מבחן שתוקפו למשך שנה החל מהיום.,סוף דבר
"ת""פ 30765-08-11","על פי סמכותי בסעיף 3 לפקודת המבחן [נוסח חדש] תשכ""ט 1969 וכן על פי סמכותי בסעיף 71א(ה) לחוק העונשין תשל""ז 1977, הנאשם מוזהר כי במידה ולא ימלא אחרי צו המבחן או צו השל""צ, בהתאמה, או יעבור עבירה נוספת, יהיה צפוי לעונש על העבירות שבגללן ניתנו הצווים, לרבות הפעלה של המאסר המותנה שתלוי ועומד כנגדו.",סוף דבר
"ת""פ 30765-08-11","הנאשם ישלם פיצוי בסך של 900 ₪ לכל אחד מהמתלוננים ב-ת""פ 30765-08-11 לפי הפירוט שלהלן:",סוף דבר
"ת""פ 30765-08-11","לעד התביעה 17, אלי סורני, וזאת עד ליום 15.11.13;",סוף דבר
"ת""פ 30765-08-11","לעד התביעה 21, עומרי קינן, וזאת עד ליום 15.12.13;",סוף דבר
"ת""פ 30765-08-11","לעד התביעה 1, משה וזנה, וזאת עד ליום 15.1.14;",סוף דבר
"ת""פ 30765-08-11","לעד תביעה 2, גיורא אורמן, וזאת עד ליום 15.2.14;",סוף דבר
"ת""פ 30765-08-11","לעד תביעה 4, מור משה אנקווה, וזאת עד ליום 15.3.14;",סוף דבר
"ת""פ 30765-08-11","לעד תביעה 6, ברט יהונתן מילר, וזאת עד ליום 15.4.14.",סוף דבר
"ת""פ 30765-08-11","הנאשם ישלם פיצוי בסך של 900 ₪ למתלוננת בת""פ 56755-11-11, סיון טולדו, וזאת עד ליום 15.5.14.",סוף דבר
"ת""פ 30765-08-11","הנאשם ישלם פיצוי בסך של 900 ₪ למתלונן בת""פ 30765-08-11, צבי אבנון אביטן, וזאת עד ליום 15.6.14.",סוף דבר
"ת""פ 30765-08-11","ניתן בזאת צו כללי למוצגים, ואשר לפיו ככל שידועה זהותו של הבעלים של מוצג מסוים, אזי, המוצג יוחזר לידי בעליו. בהעדר בעלים ניתן צו כללי לחילוט או השמדה על פי שיקול דעת קצין משטרה. ככל שקיימים כלי פריצה יושמדו.",סוף דבר
"ת""פ 30765-08-11",ככל שנתפסו כספים שאינם שייכים למתלוננים יחולטו לטובת המדינה. ,סוף דבר
"ת""פ 30765-08-11","ככל שקיימת הפקדה בתיקי המ""ת שנוגעים לתיק שבפני או לתיקים שצורפו, יוחזרו לידי הנאשם.",סוף דבר
"ת""פ 30765-08-11",זכות ערעור תוך 45 ימים. ,סוף דבר
"ת""פ 30765-08-11","54678313ניתן היום,  ו' חשון תשע""ד, 10 אוקטובר 2013, במעמד הצדדים.",5129371
"ת""פ 30765-08-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 30765-08-11",הישאם אבו שחאדה 54678313-/,54678313
