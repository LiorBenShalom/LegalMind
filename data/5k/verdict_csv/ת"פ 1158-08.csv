verdict,text,part
"ת""פ 1158-08","לפסק-דין במחוזי (02-02-2010): עפג 17008-12-09 עמי פרחי נ' מדינת ישראל שופטים: אברהם טל, ד#ר אחיקם סטולר, ורדה פלאוט, עו""ד: קרן בר מנח","ב""כ הנאשם עו""ד גבי שחר – ס. ציבורית"
"ת""פ 1158-08","חוק העונשין, תשל""ז-1977: סע'  192, 287(א), 379, 380, 382(ג), 452",חקיקה שאוזכרה: 
"ת""פ 1158-08","הנאשם הורשע על פי הודאתו בכתב אישום מתוקן בעבירות של איומים, עבירה על סעיף 192 בחוק העונשין, התשל""ז-1977; תקיפה, עבירה על סעיף 379 בחוק הנ""ל ותקיפת בת זוג הגורמת חבלה, עבירה על סעיף 380 יחד עם סעיף 382(ג) בחוק הנ""ל (אישום ראשון); איומים, עבירה על סעיף 192 בחוק הנ""ל (אישום שני) ; היזק לרכוש במזיד, עבירה על סעיף 452 בחוק הנ""ל (אישום שלישי); הפרת הור5אה חוקית, עבירה על סעיף 287(א) בחוק הנ""ל (אישום רביעי), בכך שבתאריך 23/9/07 (אישום ראשון) הגיעו דניאל מלכה (להלן: ""המתלוננת"") ואדר בן דוד (להלן: ""אדר"") לביתו של הנאשם לקחת את תיקה של אדר אך הנאשם סירב לפתוח להן את הדלת ואיים על המתלוננת באומרו לה: ""את עוד פעם דופקת ככה אני שובר לך את הפרצוף"". בהמשך, פתח את הדלת ובעט ברגלה הימנית. משהמשיכו המתלוננת ואדר לדפוק על הדלת, פתח הנאשם את הדלת בשנית ובעט באדר וכאשר נפלה על הרצפה בעט בה פעם נוספת. לאחר כמה דקות יצא שוב הנאשם מביתו ואמר לאדר ""אלק התעלפת אה, את משחקת אותה שהתעלפת"", משך בשערותיה, הרים את ראשה ושפך על פניה וחזה כוס מים, תפס את ידה ואיים עליה באומרו: ""אני אזיין אותך אם את מביאה לפה אנשים, אני אשחט אותך"".",גזר דין
"ת""פ 1158-08",	בתאריך 15/12/07 (אישום שני) איים הנאשם על אדר באמצעות הטלפון הסלולארי באומרה לה כי ירצח אותה ואם תצא מהבית יגיע אליה איפה שהיא לא תהיה.,גזר דין
"ת""פ 1158-08","	כחודש וחצי עובר לתאריך 26/12/07 (אישום שלישי) שבר הנאשם את מכשיר הטלפון הסלולארי של אדר ובתאריך 27/12/07 (אישום רביעי) בבית משפט השלום בראשל""צ הורתה כבוד השופטת יעקובוביץ בתיק מעצרים 4357/07, בין היתר, כי נאסר על הנאשם ליצור קשר עם אדר עד ליום 2/1/08, אך בתאריך 27/12/07 התקשר הנאשם בשעות הערב מספר פעמים לאדר ושוחח עמה. ",גזר דין
"ת""פ 1158-08","לדיון בתאריך 20/4/09 התקבל תסקיר שירות מבחן ממנו עולה כי הנאשם כבן 26, רווק, המתגורר בבית משפחתה של חברתו לחיים ועובד כפועל בדוכן ירקות בשווקים. עוד עולה כי הנאשם הופנה לראשונה אליהם בשנת 2003 בגין עבירות תקיפה כלפי חברתו הקודמת עמה ניהל מערכת יחסים מזה חמש שנים. למרות שהנאשם הביע אז חרטה, התרשם שירות המבחן כי הנאשם מנסה להפחית מחומרת התנהגותו ומשמעותה והעריך כי מדובר במי שגדל ונחשף למערכת יחסים מורכבת וטעונה בין הוריו שאופיינה באלימות פיזית ונפשית מצד אביו כלפי אמו ולכן, ככל הנראה, הפנים דפוסי התנהגות בעייתיים כאשר הקשר עם חברתו דאז ענה על צרכים רגשיים משמעותיים והוא פיתח תלות עם קושי לנפרדות. בגין תיק זה נידון בחודש אפריל 2004 למאסר בפועל אותם יירצה בעבודות שירות, אך בשל בעיות משמעת ריצה את המאסר מאחורי סורג ובריח. גם בשנת 2006 הופנה הנאשם לשירות המבחן על רקע ביצוע עבירת רכוש, לא הגיע לפגישות ובחודש יולי 2007 נידון לריצוי מאסר בפועל ממנו השתחרר בחודש אוקטובר 2008. משיחות בשירות המבחן עלה נושא שימוש בסמים מצד הנאשם אשר תיאר כי החל להשתמש בסמים מסוג חשיש בגיל 16, כאשר תלותו בסם הלכה והעמיקה עם השנים, אך לא הביע נזקקות טיפולית סביב בעיית ההתמכרות, בבדיקת שתן שמסר בתאריך 15/12/08 נמצאו שרידי סם מסוג קוקאין אך הנאשם הכחיש זאת. להתרשמות שירות המבחן מדובר בנאשם בעל אישיות לא מגובשת שעבר את העבירות על רקע קשיים רגשיים, אך כיום יש איזון מסוים במערכת היחסים עם חברתו. עם זאת, להערכת שירות המבחן קיים סיכון להתנהגות אלימה חוזרת במידה והנאשם לא ישתלב בטיפול, שכן להתרשמותו, הנאשם מבטא גישה אמביוולנטית לגבי הצורך בטיפול וכן חשש מהשתלבות בקבוצה טיפולית אך הביע נכונות מילולית להשתלב ולכן הופנה ליחידה למניעת אלימות בראשל""צ. לסיכום, עתר שירות המבחן לדחיית מתן גזר הדין בשלושה חודשים נוספים.",גזר דין
"ת""פ 1158-08","לדיון בתאריך 13/7/09 התקבל תסקיר משלים משירות המבחן ממנו עולה כי במהלך תקופת הדחייה הנאשם הופנה לטיפול במסגרת היחידה למניעת אלימות והוא יצר עמם קשר, אך לא שולב בשלב זה, בשל העובדה כי מדובר בטיפול קבוצתי בלבד. עוד עולה מהתסקיר כי הנאשם נעצר בתאריך 7/6/09 בחשד לעבירת התפרצות, ומסר כי אביו התאבד בחודש מאי 2009 ושירות המבחן התרשם כי מדובר במי שמתקשה להציב לעצמו גבולות פנימיים, לעמוד בגבולות חיצוניים ומתקשה לגלות תובנה לבעייתיות בהתנהגותו ולכן העריך שירות המבחן כי קיים סיכון להישנות עבירות נוספות. לסיכום, במהלך תקופת הדחייה לא גובשה עבור הנאשם תוכנית טיפולית בתחום האלימות הזוגית ולכן לא בא שירות המבחן בהמלצה בעניינו.",גזר דין
"ת""פ 1158-08","ב""כ המאשימה בטיעוניה לעונש הפנתה לגיליון הרשעותיו הקודמות של הנאשם, אשר החל את דרכו העבריינית עוד בהיותו קטין בעבירות רכוש, עבירות כנגד שוטרים, איומים, הטרדה ואף ריצה מאסר בפועל בגין עבירה של התפרצות וכן בעבירות סמים. בנוסף, הפנתה להודאתו של הנאשם בכתב אישום מתוקן שגם לאחר תיקונו לא איבד מחומרתו וטענה כי הנאשם עבר את העבירות חרף ניסיונות טיפוליים וחרף העובדה שבעברו הורשע בעבירות אלימות וכי במעשיו אלה הוכיח כי בחר בדרך עבריינית, אלימה כנגד מי שהיתה חברתו מזה כשנתיים כאשר את רוב האחריות לאלימות השליך על חברתו והפחית ממשמעות העבירות ומחומרתן כאשר שירות המבחן העריך בתסקיר ראשוני כי קיים סיכון להישנות העבירות במידה ולא יקבל טיפול ועתר לדחייה על מנת לשלבו בטיפול קבוצתי, אך בשל אילוצים ארגוניים ומעצרו בחודש יוני 2009, לא השתלב הנאשם בהליך טיפולי. לסיכום, עתרה ב""כ המאשימה להעדיף את שיקולי ההרתעה ואת שיקולי ההגנה על הציבור מפניו של הנאשם וכן את שיקולי הגמול ולגזור על הנאשם מאסר בפועל מאחורי סורג ובריח לתקופה משמעותית ומאסר על תנאי.",גזר דין
"ת""פ 1158-08","ב""כ הנאשם בטיעוניו לעונש הפנה להסדר הטיעון וטען כי אם תיק זה היה מצורף בפני כב' השופטת ברודי כאשר הנאשם היה עדיין אסיר, הדעת נותנת שהיה נושא כבר בעונש ומסיימו, אך מאחר והתביעה רצתה לתת לזמן לעבור ואף לשוחח עם המתלוננת. עוד הפנה לתסקיר הראשון וטען כי המאשימה מציגה את הנאשם כמפלצת ואת המתלוננת כקורבן כאשר בפועל מדובר במתלוננת שמכורה לאלכוהול ובנאשם שמכור לסמים שכתוצאה מכך ניהלו מערכת יחסים בעייתית, כאשר המתלוננת תרמה לכך. לעניין עברו הפלילי של הנאשם, הפנה לעברו הפלילי וציין כי לנאשם אין עבירות כלפי בת זוג וכי לא עבר עבירות אלימות מאז 2007. עוד הפנה לנסיבות חייו הקשות של הנאשם וטען כי הנאשם לא השכיל להיחלץ מהם. לסיכום, טען ללקיחת אחריות מצד הנאשם, הודאתו וכן את העובדה כי הנאשם נקי היום מסמים ועתר להשית על הנאשם מאסר על תנאי משמעותי או לחילופין, באם יוטל עונש מאסר בפועל שירוצה בעבודות שירות.",גזר דין
"ת""פ 1158-08",	הנאשם הביע חרטה וביקש להשתקם כדי לעזור לעצמו. ,גזר דין
"ת""פ 1158-08",בישיבת היום התייצבה בפני המתלוננת אדר בן דוד ועתרה להתחשב בגזירת עונשו של הנאשם ובעובדה שהם בני זוג והיא בהריון.,גזר דין
"ת""פ 1158-08","ב""כ הנאשם הוסיף וטען כי לאחר הטיעונים לעונש נדון הנאשם בפני מותב אחר לעונש של 15 חודשי מאסר בפועל ולפיכך עתר להתחשב בנתון זה ולחפוף חלק מהעונש שייגזר עליו.",גזר דין
"ת""פ 1158-08","	ב""כ המאשימה הפנתה לעובדה כי מדובר בעונש אשר נגזר על הנאשם במסגרת הסדר טיעון וכי עמדת המאשימה כפי שהוצגה בישיבת 26/6/08 אינה רלבנטית היום. ",גזר דין
"ת""פ 1158-08","אין צורך להכביר מילים על עבירות אלימות בכלל ועבירות כלפי בני זוג בפרט, אשר הפכו להיות ""מכת מדינה"" אותה יש למגר ואין להתעלם מהנחיית בית המשפט העליון, לפיה יש להחמיר עם העוברים עבירות אלימות כלפי בני זוג.",גזר דין
"ת""פ 1158-08","לאחר ששקלתי את כל השיקולים הצריכים לעניין, מחד - גילו של הנאשם, נסיבותיו האישיות ומצבו המשפחתי, הודאתו והחסכון בזמן שיפוטי יקר, העובדה כי נדון לאחרונה למאסר ממושך, ומאידך - עברו הפלילי מאז היותו קטין, הכולל, בין היתר, עבירות אלימות, העובדה כי בעת ניהול תיק זה נעצר, תסקיר שירות המבחן שלא בא בהמלצה בעניינו והאינטרס הציבורי, אני גוזרת על הנאשם את העונשים הבאים:",גזר דין
"ת""פ 1158-08",מאסר בפועל למשך 10 חודשים במצטבר לכל עונש אותו מרצה הנאשם כעת.,גזר דין
"ת""פ 1158-08",מאסר על תנאי למשך 8 חודשים והתנאי הוא שהנאשם לא יעבור בתוך 3 שנים מיום שחרורו עבירת אלימות כנגד הגוף.,גזר דין
"ת""פ 1158-08",מאסר על תנאי למשך 6 חודשים והתנאי הוא שהנאשם לא יעבור בתוך 3 שנים מיום שחרורו עבירת איומים ועבירה של הפרת הוראה חוקית.,גזר דין
"ת""פ 1158-08",המוצגים יוחזרו לבעלים ובהעדר בעלים יחולטו.,גזר דין
"ת""פ 1158-08",הכספים הופקדו בקשר לתיק זה – יוחזרו למפקידים.,גזר דין
"ת""פ 1158-08","ניתנה והודעה היום ט' כסלו תש""ע, 26/11/2009 במעמד הנוכחים.   ",<#3#>
"ת""פ 1158-08",הוקלד על ידי: ענת ברמן,"איטה נחמן, שופטת"
"ת""פ 1158-08",נוסח מסמך זה כפוף לשינויי ניסוח ועריכה ,"איטה נחמן, שופטת"
"ת""פ 1158-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","איטה נחמן, שופטת"
