verdict,text,part
"ת""פ 18094-06-24","ת""פ 18094-06-24 מדינת ישראל נ' זבידאת(עציר)",בית משפט השלום בחיפה
"ת""פ 18094-06-24","חוק העונשין, תשל""ז-1977: סע'  29, 40ג(א), 144(א), 144 (ב), 144(ז)",חקיקה שאוזכרה: 
"ת""פ 18094-06-24","הנאשם הורשע, על סמך הודאתו, בביצוע עבירות בנשק (החזקה) בניגוד לסעיף 144(א) רישא + סיפא לחוק העונשין, תשל""ז – 1977 (להלן: ""חוק העונשין"").",גזר דין
"ת""פ 18094-06-24","בתאריך 20.5.24 סמוך לשעה 19:30, החזיק הנאשם בביתו בסכנין, בתוך מגבת מאחורי מגירה בארון בחדר השינה, אקדח גלוק מספר סידורי הטבוע על גוף הנשק ""193CPN"" ומספר סידורי נוסף הטבוע על הקנה, ואקדח גלוק מספר סידורי ""879AGHU"" (להלן: ""האקדחים"").",עובדות כתב האישום בתמצית:
"ת""פ 18094-06-24","בנוסף, החזיק הנאשם בצמוד לאקדחים, 2 מחסניות תואמות ובתוכן 30 כדורים בקליבר 9 מ""מ ו- 32 כדורים בקליבר 9 מ""מ.",עובדות כתב האישום בתמצית:
"ת""פ 18094-06-24",המאשימה הגישה גיליון הרשעות קודמות של הנאשם הכולל הרשעה אחת בגין עבירות אלימות כלפי בת זוג.,ראיות לעונש: 
"ת""פ 18094-06-24","מטעם ההגנה העידה אשת הנאשם אשר סיפרה על הקושי לגדל שלושה ילדים, כאשר הנאשם עצור ואינו יכול לסייע לה או לאמו הסובלת מנכות.",ראיות לעונש: 
"ת""פ 18094-06-24","כמו כן, הגיש ב""כ הנאשם מסמכים של מל""ל בנוגע לקצבת נכות אותה מקבלת אמו של הנאשם (טע/2) ומסמך בנוגע לטיפול אותו עובר בנו של הנאשם (טע/3).",ראיות לעונש: 
"ת""פ 18094-06-24","ב""כ המאשימה בטיעוניה בכתב (טע/1) ובעל פה, טענה כי הערכים החברתיים שנפגעו מביצוע העבירה על ידי הנאשם הם שמירה על שלום הציבור ובטחונו, ועל חיי אדם מפני המשתמשים בנשק באופן בלתי חוקי.",טיעוני הצדדים לעונש: 
"ת""פ 18094-06-24","עוד נטען, כי  במעשי הנאשם ישנן נסיבות לחומרה המתבטאות בעובדה כי הנאשם החזיק שני כלי נשק לצד מחסניות ותחמושת.",טיעוני הצדדים לעונש: 
"ת""פ 18094-06-24","עוד נטען, כי אמנם לא בוצע שימוש בנשק, אך הנזק הפוטנציאלי שעלול היה להיגרם הוא נזק בגוף ובנפש, כאשר נשק שמוחזק באופן בלתי חוקי עלול להגיע לידיים עברייניות.",טיעוני הצדדים לעונש: 
"ת""פ 18094-06-24","ב""כ המאשימה הפנתה לפסיקה ממנה ביקשה ללמוד על מדיניות הענישה הנוהגת, תוך הדגשה כי מדיניות הענישה הנוהגת היא רק אחד מהשיקולים ששוקל בית המשפט ועתרה לקבוע כי מתחם העונש ההולם נע בין 30 ל- 54 חודשי מאסר בפועל.",טיעוני הצדדים לעונש: 
"ת""פ 18094-06-24","באשר לעונשו של הנאשם, בתוך מתחם העונש ההולם, המאשימה ביקשה לקבוע את עונשו ברף האמצעי של המתחם, נוכח עברו הפלילי של הנאשם והצורך בהרתעה, לצד מאסר על תנאי מרתיע וקנס.",טיעוני הצדדים לעונש: 
"ת""פ 18094-06-24","ב""כ הנאשם ביקש לקבוע כי מתחם העונש ההולם בנסיבות תיק זה נע בין 10 ל- 15 חודשי מאסר בפועל, והדגיש כי העונש מינימום שקבע המחוקק יכול להיות בחלקו על תנאי. ב""כ הנאשם הפנה לפסיקה וביקש ללמוד ממנה לגבי מדיניות הענישה הנוהגת במקרים דומים.",טיעוני הצדדים לעונש: 
"ת""פ 18094-06-24","באשר לעונשו של הנאשם, בתוך מתחם העונש ההולם, ב""כ הנאשם הדגיש כי דובר במי שהודה בהזדמנות הראשונה, נטל אחריות על מעשיו והביע חרטה. עוד נטען, כי העונש שיוטל יפגע קשה בתא המשפחתי של הנאשם, שהוא אב ל- 3 ילדים, ואשר תומך גם באמו הנכה. עוד נטען, כי זוהי הפעם הראשונה שהנאשם עצור מאחורי סורג ובריח, כי הוא עד כה ניהל אורח חיים נורמטיבי למעט הרשעה אחת בגין אלימות במשפחה, וחווית המעצר קשה לו.",טיעוני הצדדים לעונש: 
"ת""פ 18094-06-24",הנאשם הביע חרטה על מעשיו.,טיעוני הצדדים לעונש: 
"ת""פ 18094-06-24","בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",דיון והכרעה :
"ת""פ 18094-06-24",הערך החברתי המוגן שנפגע ממעשי הנאשם הוא הערך של הגנה על חיי אדם והגנה על תחושת הביטחון של הציבור.,דיון והכרעה :
"ת""פ 18094-06-24","בתי משפט חזרו והדגישו את החומרה היתרה שיש לראות בביצוע עבירות בנשק, גם אם לא נעשה בהם שימוש בפועל.",דיון והכרעה :
"ת""פ 18094-06-24","לעניין זה ראה ע""פ 1945/13 מדינת ישראל נ' עבד אל כרים סלימאן, (19.1.14) שם נקבעה מדיניות ברורה:",דיון והכרעה :
"ת""פ 18094-06-24","לאחרונה תוקן החוק, באופן שקבע כי העונש שיושת על מבצע העבירה יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש, והעונש לא יהיה כולו על תנאי (סעיף 144(ז) לחוק העונשין, (תיקון מס' 140 - הוראת שעה), התשפ""ב-2021).",דיון והכרעה :
"ת""פ 18094-06-24","בפסיקה נקבע, כי החזקת נשק חם באופן בלתי חוקי, עלול להוביל לאלימות קשה עד קטלנית. זמינות כלי הנשק העוברים מיד ליד, אם לידיים עוינות ואם לידיים פליליות, תורמים להגדלת מעגל האלימות ולתוצאות הקשות הנובעות מכך. בשנים האחרונות אנו עדים לגל אלימות קשה תוך שימוש בנשק חם הגובה חיי אדם.",דיון והכרעה :
"ת""פ 18094-06-24","לעניין זה ראה ע""פ 1332/04 מדינת ישראל נ' פס, פ""ד נח (5), 541 בעמ' 545:",דיון והכרעה :
"ת""פ 18094-06-24","התכנון שקדם לביצוע העבירות: הנאשם החזיק שני אקדחים בצמוד לשתי מחסניות ו- 62 כדורי תחמושת מתאימה, כשהם מוסתרים במגבת מאחורי מגירה בארון בחדר השינה. מכאן, ברור שמדובר בביצוע עבירות מתוכננות היטב על ידי הנאשם. עוד יש להדגיש כי הנאשם החזיק, כאמור את האקדחים, בצמוד למחסניות עם תחמושת, בתוך חדר השינה, ועל כן הם היו בזמינות גבוהה לשימוש.",באשר לנסיבות הקשורות בביצוע העבירות: 
"ת""פ 18094-06-24","הנזק שעלול היה להיגרם מביצוע העבירות: הנאשם החזיק בשני אקדחים בצמוד למחסניות עם תחמושת תואמת. מכאן, שגם אם  לא נעשה שימוש באקדחים ולא נגרם נזק בפועל, הרי פוטנציאל הנזק הוא גדול, והיה עלול להביא לפגיעה בגוף ואף בחיי אדם, לו היה נעשה בהם שימוש.",באשר לנסיבות הקשורות בביצוע העבירות: 
"ת""פ 18094-06-24","מידת הפגיעה בערכים המוגנים: בשים לב לעובדה כי מדובר בשני כלי נשק מסוג אקדח, אשר הוחזקו  בצמוד למחסניות עם תחמושת תואמת, ובהישג יד של הנאשם ובשים לב לנזק פוטנציאלי שעלול היה להיגרם, אני קובעת כי מידת הפגיעה בערכים המוגנים היא גבוהה.",באשר לנסיבות הקשורות בביצוע העבירות: 
"ת""פ 18094-06-24","חלק מהפסיקה אליה הפנתה המאשימה עניינה בעבירה של נשיאת נשק, ועל כן לא ניתן ללמוד ממנה לענייננו. בנוסף, חלק מהפסיקה ניתנה לפני תיקון 113 לחוק העונשין, ועל כן קיים קושי ללמוד ממנה לצורך קביעת המתחם.",באשר למדיניות הענישה הנהוגה:
"ת""פ 18094-06-24"," בעפ""ג  23083-03-19  אבו מדע'ם נ' מדינת ישראל  (14.2.19), אליו הפנתה ב""כ המאשימה, הנאשמים הורשעו בביצוע עבירות של אחזקת נשק ותחמושת שלא כדין, בניגוד לסעיף 144(א) רישא וסיפא לחוק העונשין. הנאשמים החזיקו בכלי נשק חם בלתי חוקיים ובתחמושת, כדלקמן: הנאשם 1, נתפס מחזיק בביתו באקדח חצי אוטומטי, 9 מ""מ, תוצרת FN, וכן החזיק בנוסף ב – 55 כדורים בקוטר 9 מ""מ ובשלוש מחסניות טעונות. הנאשם 2, החזיק בביתו באקדח חצי אוטומטי 9 מ""מ תוצרת ""טנפגוליו"", אשר אינו תקין אולם ניתן לירות ולהמית אדם באמצעותו; תת מקלע מאולתר, שלא ניתן לבצע ירי באמצעותו מכיוון שחסר פין אחורי, אולם לאחר הרכבת בורג חלף הפין, היה בידיו לבצע ירי, אשר בכוחו להמית אדם; אקדח תקני מסוג תופי 9 מ""מ תוצרת ""וובלי סקוט""  – לגביו, נטען, כי אינו תקין משום שמנגנון התוף אינו ננעל וקיימת סכנה בטיחותית בירי. כמו כן,  החזיק הנאשם 2 במחסנית טעונה בתחמושת 9 מ""מ. האקדחים אותם החזיק הנאשם 2 נתפסו בחדר הילדים, בעוד תת המקלע נתפס בחדר השינה של הנאשם 2. בית משפט השלום קבע כי מתחם העונש ההולם בעניינו של נאשם 1 נע בין 15 ועד 24 חדשי מאסר בפועל ובעניינו של נאשם 2 – בין 27 ועד 54 חודשי מאסר בפועל. על הנאשם 1 הושתו 18 חודשי מאסר בפועל וענישה נלווית, ועל נאשם 2 הושתו 30 חודשי מאסר בפועל וענישה נלווית. ערעור שהוגש לבית המשפט המחוזי נדחה.  (המאשימה הפנה לגזר דין שניתן בשלום ת""פ 65912-01-18).",באשר למדיניות הענישה הנהוגה:
"ת""פ 18094-06-24","בת""פ 15148-03-12 מדינת ישראל נ' כבהה (19.2.13), אליו הפנתה ב""כ המאשימה, הורשע הנאשם בעבירה של החזקת נשק שלא כדין בניגוד לסעיפים 144(א) רישא וסיפא לחוק העונשין ועבירה של שינוי זהות של כלי רכב. הנאשם זייף לוחיות זיהוי לאחר שהסיר את לוחיות הזיהוי המקוריות והתקין במקומן שתי לוחיות זיהוי שונות. הנאשם החזיק במכונית אקדח מסוג ""ברטה"" בקוטר 9 מ""מ ומחסנית שהכילה 11 כדורים. עוד נמצא במכונית אקדח ""דמה"" עם משתיק קול, מספר זוגות של כפפות בד ולוחות זיהוי מקוריות של המכונית. נקבע כי מתחם העונש ההולם נע בין שנתיים  ל - 4 שנות מאסר בפועל. על הנאשם נגזרו שנתיים מאסר וענישה נלווית.   ",באשר למדיניות הענישה הנהוגה:
"ת""פ 18094-06-24","בת""פ 39460-02-22 מדינת ישראל נ' חמוד (21.5.23), אליו הפנה ב""כ הנאשם, הנאשם הורשע בעבירות של רכישת/החזקת נשק שלא כדין לפי סעיף 144(א) לחוק העונשין, רכישת/החזקת חלק של נשק או תחמושת לפי סעיף 144(א) סיפא לחוק העונשין, ועבירה של החזקה/שימוש בסמים לצריכה עצמית. בעת חיפוש שנערך כדין בביתו של הנאשם נמצא כי הנאשם החזיק במשרדו, בתוך ארון, בקופסא אדומה ובה אקדח ברטה בצבע שחור אשר היה עטוף בבד לבן וזאת ללא רשות כדין. עוד החזיק הנאשם במשרד סם מסוכן מסוג חשיש במשקל נטו של 3.5 גרם וכן ב 7 סוכריות שהינן סם מסוכן. בהמשך ובאותן נסיבות נמצא הנאשם מחזיק בתוך שידה הסמוכה למיטתו בבית 2 כדורי 9 מ""מ. נקבע כי מתחם העונש ההולם לכל העבירות נע בין 12 – 24 חודשי מאסר בפועל לצד מאסר מותנה וקנס כספי. על הנאשם נגזרו 12 חודשי מאסר בפועל וענישה נלווית. (הוגש ערעור על חומרת העונש אשר נדחה (עפ""ג 72851-05-23)).בע""פ 5765/20 וסים אבו בכר נ' מדינת ישראל (22.3.21), המערערים הורשעו, לאחר הודאתם, בעבירות של הובלה ונשיאת נשק, לפי סעיפים 144(א) רישא וסיפא ו-144(ב) רישא וסיפא, בצירוף סעיף 29 לחוק העונשין, ועבירה של שיבוש מהלכי משפט. המערער 2 נהג ברכב כשלצדו יושב המערער 1, כשהם נושאים ומובילים עמם שני אקדחים (מסוג FN ומסוג יריחו), בכל אקדח מחסנית מלאה. שוטרי סיור הבחינו ברכב כשהוא נוסע במהירות והחלו לנסוע אחריו כשהם מהבהבים בפנסי הניידת. המערער 2 המשיך בנסיעה כ-200 מטר ועצר את הרכב. המערער 1 יצא מהרכב, רץ אל חצר בית סמוך והשליך שם את האקדחים והמחסניות, ושב אל הרכב. בית משפט מחוזי השית על המערערים, מאסר בפועל של 18 חודשים וענישה נלווית. ערעור שהוגש לבית המשפט העליון על חומרת העונש נדחה.",באשר למדיניות הענישה הנהוגה:
"ת""פ 18094-06-24","בעפ""ג 68620-02-20 שיאבנה ואח' נ' מדינת ישראל (27.5.20) הנאשמים הורשעו על פי הודאתם, בעבירה של החזקת נשק ותחמושת בניגוד לסעיפים 144(א) + 29 לחוק העונשין, ועבירה של החזקת נשק ותחמושת בניגוד לסעיף 144(א) רישא לחוק העונשין (לנאשם 2 בלבד).הנאשם 2 החזיק בחדר ילדים בביתו של נאשם 1, אקדח פאראבלום, ושתי מחסניות מתאימות, שהכילו 14 כדורים, כל אחת מהן, וזאת בלא רשות על פי דין להחזיקם. באותו מועד, החזיקו שני הנאשמים, בצוותא חדא, בבית הנאשם 1, במגירה התחתונה, באחד מארונות המטבח, אקדח ""ברטה"" ושתי מחסניות מתאימות, אשר הכילו 25 כדורים, וזאת בלא רשות על פי דין להחזקתם. בית משפט השלום קבע כי מתחם העונש ההולם לנאשם 1 נע בין 9 חודשי מאסר בפועל, ל-24 חודשי מאסר בפועל, ולנאשם 2 נע בין 15 חודשי מאסר בפועל, ל-30 חודשי מאסר בפועל. על נאשם 1 הושתו 9 חודשי מאסר בפועל שירוצו בעבודות שירות וענישה נלווית, ועל נאשם 2 הוטלו 15 חודשי מאסר בפועל וענישה נלווית. ערעור שהוגש לבית המשפט המחוזי התקבל חלקית כך שבעניינו של נאשם 2 הערעור נדחה ובעניינו של נאשם 1 בוטל פסק הדין של בית משפט קמא, הוא הורשע בעבירה של סיוע להחזקת נשק ותחמושת, והוטלו עליו 4 חודשי מאסר בעבודות שירות וענישה נלווית. ",באשר למדיניות הענישה הנהוגה:
"ת""פ 18094-06-24","בת""פ 1783-04-23 מדינת ישראל נ' ארתור איסאקוב (26.12.23) הנאשם הורשע על פי הודאתו בעבירות החזקת נשק ותחמושת וכן בהחזקת סמים לצריכה עצמית. במהלך חיפוש בדירת הנאשם נמצא בארון הבגדים אקדח חצי אוטומטי מסוג ""TANFOGOLIO"" ובו מחסנית הטעונה ב- 10 כדורים בקוטר 9 מ""מ. בנוסף, נמצא על כיסא, תחת כרית, סמוך למיטתו של הנאשם אקדח מסוג ""FN – בראונינג"" ובו מחסנית הטעונה ב- 5 כדורים בקוטר 6.35 מ""מ. כמו כן, במקומות נוספים נמצאו סם מסוכן מסוג קנביס במשקל כולל של 18.9 גרם נטו ועוד 12 כדורי תחמושת בקוטר 9 מ""מ ו- 10 כדורי תחמושת בקוטר 6.35 מ""מ. נקבע כי מתחם העונש ההולם נע בין 18 ל-36 חודשי מאסר בפועל לצד ענישה הצופה פני עתיד. על הנאשם הוטלו 22 חודשי מאסר בפועל ומאסר על תנאי. ",באשר למדיניות הענישה הנהוגה:
"ת""פ 18094-06-24","בעפ""ג 28287-02-21 מדינת ישראל נ' אבו הלאל (22.4.21), אליו הפנה ב""כ הנאשם,  המבקשים הורשעו על פי הודאתם בעבירות החזקת נשק ותחמושת שלא כדין, זאת, בגין החזקת שני כלי נשק מאולתרים מסוג קרלו, מחסניות, ו-4 כדורי 9 מ""מ, וכן החזקה של כדור תחמושת המשמש נשק ארוך על ידי המבקש 1. בית משפט השלום קבע כי מתחם העונש ההולם נע בין 10 ל-18 חודשי מאסר בפועל. נוכח שיקולי שיקום, בית משפט השלום סטה לקולא ממתחם העונש ההולם, והשית על כל אחד מהמבקשים 9 חודשי מאסר בפועל, אשר ירוצו בדרך של עבודות שירות וענישה נלווית. המדינה הגישה ערעור על קולת העונש לבית המשפט המחוזי אשר התקבל ונקבע כי מתחם העונש ההולם נע בין 10 ל-24 חודשי מאסר בפועל. בית המשפט גזר על כל אחד מהמבקשים, חלף עבודות השירות, 10 חודשי מאסר בפועל, בניכוי ימי מעצרם. עונש המאסר המותנה, שהושת על המבקשים בבית משפט השלום, נותר על כנו. בקשת רשות ערעור שהגישו המבקשים לבית המשפט העליון נדחתה (רע""פ 3619/21 (26.5.21)).",באשר למדיניות הענישה הנהוגה:
"ת""פ 18094-06-24","בעפ""ג 34568-12-18 מדינת ישראל נ' ארקן אסעדי (17.1.19), אליו הפנה ב""כ הנאשם, המשיב  הורשע בעבירה של החזקת נשק שלא כדין, לפי סעיף 144(א) לחוק העונשין, וכן בעבירה של החזקת חלק של נשק או תחמושת שלא כדין, לפי סעיף 144(א) סיפא לחוק העונשין. במהלך חיפוש בביתו של המשיב נתפס בחדר הילדים נשק-חפץ דמוי תת מקלע מסוג קארל גוסטב, שסוגל לירות כדור שבכוחו להמית אדם,  מונח על גבי מזרון סמוך ללול הילדים, כשהוא עטוף בחולצה שחורה ומונח בתוך שקית, ולצדו בתוך השקית מחסנית ריקה תואמת לנשק. בחדר סמוך בכספת נעולה ומקובעת לקיר נתפסו 50 כדורי 9 מ""מ תואמים לנשק, בתוך תושבת פלסטיק ייעודית, עטופים בניילון שקוף נצמד. בית משפט השלום קבע כי מתחם העונש ההולם נע בין 10 ל- 30 חודשי מאסר בפועל לצד רכיבי ענישה נוספים.  בשל שיקולי שיקום סטה בית המשפט ממתחם העונש ההולם והטיל על המשיב 6 חודשי מאסר בפועל לריצוי בעבודות שירות וענישה נלווית. המדינה ערערה לבית המשפט המחוזי על קולת העונש, אשר קיבל את הערעור וקבע כי לא היה מקום במקרה זה לסטות ממתחם העונש ההולם משיקולי שיקום. לאחר שבית המשפט ציין כי אינו ממצה את הדין עם המשיב במסגרת הערעור, הוחמר עונשו של המשיב ל-9 חודשי מאסר בפועל, צו המבחן בוטל ורכיבי המאסר המותנה נותרו על כנם.  ",באשר למדיניות הענישה הנהוגה:
"ת""פ 18094-06-24","בעפ""ג 21260-10-19 מדינת ישראל נ' מזריב (24.11.19), אליו הפנה ב""כ הנאשם,  המשיב הורשע על פי הודאתו בעבירה של החזקת נשק שלא כדין. במסגרת חיפוש כדין שבוצע בביתו של המשיב נמצא כי הוא החזיק בארון בגדים בחדר השינה, בנשק תת מקלע מאולתר ולצדו מחסנית ייעודית מלאה ב – 21 כדורים. הנשק והמחסנית היו מוסלקים בתוך קופסת נעליים בארון נעול. בית משפט השלום קבע כי מתחם העונש ההולם נע בין 12 חודשי מאסר בפועל עד 24 חודשים, בצירוף ענישה נלווית. בית משפט השלום החליט לסטות ממתחם העונש ההולם משיקולי שיקום ודן את המשיב ל- 9 חודשי מאסר בפועל, לריצוי בדרך של עבודות שירות וענישה נלווית. המדינה ערערה על קולת העונש לבית המשפט המחוזי אשר קיבל את הערעור וקבע כי לא היה מקום לחרוג לקולא ממתחם העונש ההולם. מאחר וערכאת הערעור איננה ממצה את הדין עם הנאשם, נקבע כי על המשיב יוטלו 12 חודשי מאסר בפועל בניכוי ימי מעצרו, כאשר צו המבחן שהוטל עליו בוטל ויתר רכיבי גזר הדין נותרו על כנם.",באשר למדיניות הענישה הנהוגה:
"ת""פ 18094-06-24","בת""פ 50809-07-17 מדינת ישראל נ' סלום אבו שיבאן (31.3.19), אליו הפנה ב""כ הנאשם, הנאשמים הורשעו בעבירת החזקת נשק לפי סעיף 144(א) רישא וסיפא בצירוף סעיף 29 לחוק העונשין ,ובעבירה של נשיאת נשק לפי סעיף 144 (ב) רישא וסיפא בצירוף סעיף 29 לחוק העונשין.  נאשם 1 הורשע גם בביצוע עבירות תקיפה סתם ואיומים. הנאשמים החזיקו בביתם אקדח מסוג FN ומחסנית התואמת לאקדח וכדורים. נאשם 1 התקשר לנאשם 2 ובקש ממנו להוציא את האקדח ממקום מחבואו בבית ולהעבירו למקום מחבוא אחר – העסק המשפחתי, בשל חששו של נאשם 1 שהאקדח ייתפס והוא ייעצר על ידי המשטרה. נאשם 2 לקח את האקדח ובו המחסנית עם הכדורים נכנס לרכב והחל בנסיעה לכיוון העסק, כשהוא מחזיק, נושא ומוביל את האקדח עם המחסנית והכדורים, וכל זאת בצוותא חדא עם נאשם 1. נאשם 2 הגיע סמוך לעסק, עצר את רכבו ונעצר על ידי שוטרים כשהאקדח והמחסנית עם הכדורים מוסלקים בחלק הקדמי של מכנסיו. נקבע כי מתחם העונש ההולם נע בין 12 חודשי מאסר בפועל ל-36 חודשי מאסר בפועל, לצד רכיב ענישה של מאסר מותנה. על נאשם 1 נגזר עונש של 12 חודשי מאסר בפועל וענישה נלווית. על נאשם 2 נגזר עונש של 6 חודשי מאסר לריצוי בעבודות שירות וענישה נלווית לאחר שהוחלט לסטות בעניינו ממתחם העונש ההולם משיקולי שיקום. ",באשר למדיניות הענישה הנהוגה:
"ת""פ 18094-06-24","לאחר ששקלתי את מכלול השיקולים המעוגנים בסעיף 40ג(א) לחוק העונשין, אני קובעת כי מתחם העונש ההולם נע בין 20 חודשי מאסר בפועל ל- 36 חודשי מאסר בפועל, בצירוף ענישה נלווית.",באשר למדיניות הענישה הנהוגה:
"ת""פ 18094-06-24",בעניינו של הנאשם לא מצאתי נסיבות המצדיקות סטייה ממתחם העונש ההולם לא לחומרא ולא לקולא.,חריגה ממתחם העונש ההולם:
"ת""פ 18094-06-24","לקולא שקלתי את העובדה, כי הנאשם הודה בהזדמנות הראשונה, במסגרת דיון מוקד, נטל אחריות על מעשיו והביע חרטה. הודאתו של הנאשם חסכה מזמנו השיפוטי של בית המשפט ומהצורך להעיד עדים.",באשר לעונשו של הנאשם בתוך מתחם העונש ההולם:
"ת""פ 18094-06-24","בנוסף נתתי דעתי לפגיעת העונש במשפחתו של הנאשם, כפי שהדברים עלו מעדות אשתו, אשר מגדלת היום בגפה שלושה ילדים, אשר לחלקם בעיות כפי שעלה במהלך הדיון. בנוסף, הנאשם תומך באמו המקבלת קצבת נכות, כאשר מעצרו של הנאשם מקשה גם עליה.",באשר לעונשו של הנאשם בתוך מתחם העונש ההולם:
"ת""פ 18094-06-24","הנאשם צעיר בן 34, ולחובתו הרשעה אחת בגין אלימות במשפחה, בגינה הוטלה עליו ענישה צופה פני עתיד וזוהי הפעם הראשונה שהוא עצור מאחורי סורג ובריח.",באשר לעונשו של הנאשם בתוך מתחם העונש ההולם:
"ת""פ 18094-06-24","לאחר ששקלתי את כלל השיקולים המפורטים לעיל, אני גוזרת על הנאשם את העונשים הבאים:",באשר לעונשו של הנאשם בתוך מתחם העונש ההולם:
"ת""פ 18094-06-24","6 חודשי מאסר על תנאי למשך 3 שנים מיום שחרורו, והתנאי הוא שהנאשם לא יעבור בתקופת התנאי עבירה בה הורשע, ויורשע בגינה.","20 חודשי מאסר בפועל, מיום מעצרו בתאריך 20.5.24."
"ת""פ 18094-06-24","קנס בסך 3,000 ₪ או 20 ימי מאסר תחתיו. הקנס ישולם תוך 90 יום מהיום.","20 חודשי מאסר בפועל, מיום מעצרו בתאריך 20.5.24."
"ת""פ 18094-06-24","הקנס ישולם לחשבון המרכז לגביית קנסות, אגרות והוצאות ברשות האכיפה והגבייה","20 חודשי מאסר בפועל, מיום מעצרו בתאריך 20.5.24."
"ת""פ 18094-06-24","בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
"ת""פ 18094-06-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
"ת""פ 18094-06-24",5129371זכות ערעור לבית המשפט המחוזי תוך 45 יום מהיום. ,ניתן לשלם את הקנס באחת הדרכים הבאות:
"ת""פ 18094-06-24","ניתן היום,  י""ז חשוון תשפ""ה, 18 נובמבר 2024, במעמד הצדדים.",54678313
"ת""פ 18094-06-24",מריה פיקוס בוגדאנוב 54678313,54678313
"ת""פ 18094-06-24",נוסח מסמך זה כפוף לשינויי ניסוח ועריכה,54678313
"ת""פ 18094-06-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
