verdict,text,part
"ת""פ 67029-11-18","התובעת עו""ד שרית מרום",נוכחים
"ת""פ 67029-11-18","ב""כ הנאשם עו""ד ארז נגה ",הנאשם בעצמו 
"ת""פ 67029-11-18","פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",חקיקה שאוזכרה: 
"ת""פ 67029-11-18","חוק העונשין, תשל""ז-1977: סע'  13, 144(א)",חקיקה שאוזכרה: 
"ת""פ 67029-11-18",מיני-רציו:,חקיקה שאוזכרה: 
"ת""פ 67029-11-18","* בית המשפט גזר על הנאשם שהורשע במספר עבירות סמים ובעבירה של החזקת כלי תחמושת עונש של מאסר לתקופה של 8 חודשים, שיבוצע בדרך של עבודות שירות, לצד ענישה נלווית. במרכז גזר הדין עומדת השאלה: מהי מדיניות הענישה המקובלת והנוהגת לריבוי עבירות של סחר בסמים מסוג קנבוס והחזקת סמים שלא לצריכה עצמית?",חקיקה שאוזכרה: 
"ת""פ 67029-11-18",* עונשין – ענישה – מדיניות ענישה: עבירות סמים,חקיקה שאוזכרה: 
"ת""פ 67029-11-18","בית המשפט נדרש לגזור את דינו של הנאשם שהורשע במספר עבירות סמים ובעבירה של החזקת כלי תחמושת. בהמשך ליצירת הקשר ביישומון, נפגש הנאשם עם לקוחות ב-8 הזדמנויות, במשך כחודש, ומכר להם סם מסוג קנבוס במשקלים הנעים בין גרם ל-10 גרם, ובסך הכל כ-18 גרם. בנוסף הנאשם החזיק בביתו סם מסוכן מסוג קנבוס במשקל של 40.4 גרם וכדורי תחמושת.",.
"ת""פ 67029-11-18",בית המשפט פסק כלהלן:,.
"ת""פ 67029-11-18","לפי מבחן הקשר ההדוק, יקבע מתחם ענישה אחד לכל העבירות כאשר נסיבות ביצוע העבירות מלמדות על תוכנית עבריינית אחת, משמע, קיומו של תכנון משותף, שיטתיות בביצוע העבירות, סמיכות זמנים ומקום וקשר בין העבירות.",.
"ת""פ 67029-11-18","בהחלת מבחן הקשר ההדוק על נסיבות המקרה עולה, כי כל האישומים עניינם בתוכנית עבריינית אחת. הנאשם ביצע עבירות של סחר בסמים מסוג קנבוס באמצעות יישומון ""טלגראם"" במשך כחודש. הסמים סופקו במנות קטנות לאחרים. כל העבירות בוצעו בנסיבות דומות, בשיטה דומה ומטעמים דומים. גם העבירה של החזקת סמים שלא לצריכה עצמית קשורה לאותה תכנית עבריינית.",.
"ת""פ 67029-11-18","לפיכך, יש לראות את כל האישומים כאירוע אחד ולקבוע עונש הולם אחד בגינם.",.
"ת""פ 67029-11-18","מדיניות הענישה המקובלת והנוהגת בעבירה של החזקת תחמושת, בנסיבות העניין, מלמדת על מנעד ענישה הנע בין מאסר על תנאי ובין מאסר לתקופה של 6 חודשים.",.
"ת""פ 67029-11-18","מתחם העונש ההולם בגין העבירות מושא כתב האישום, נע בין מאסר לתקופה של 6 חודשים, שיכול ויבוצע בדרך של עבודות שירות, לצד ענישה נלווית, ובין מאסר לתקופה של 15 חודשים, לצד ענישה נלווית, הכוללת ענישה כלכלית ופסילת רישיון.",.
"ת""פ 67029-11-18","לפי כתב האישום, הנאשם התקין על גבי הטלפון הנייד שלו את היישומון ""טלגרם"" ופתח חשבון משתמש תחת השם SIS911 לצורך סחר בסמים מסוכנים מסוג קנבוס. הנאשם פרסם את הסם, סוג הזן והמחיר המבוקש. בהמשך לכך, פנו לנאשם משתמשי היישומון על מנת לתאם עסקאות לרכישת סם. טרם התבצעה העסקה דרש הנאשם מכל לקוח לשלוח תמונה של עצמו לצד צילום תעודת הזהות, רישיון הנהיגה או פרופיל בפייסבוק. לאחר אימות הפרטים תיאם הנאשם מועד ומקום לביצוע עסקת הסם.",מבוא
"ת""פ 67029-11-18","בהכרעת הדין מיום 9.1.19 הורשע הנאשם, לפי הודאתו בעובדות כתב האישום המתוקן, במספר עבירות סמים ובעבירה של החזקת כלי תחמושת, כדלקמן:",מבוא
"ת""פ 67029-11-18","באישום הראשון – בעבירה של החזקת סמים שלא לצריכה עצמית, לפי סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], תשל""ג – 1973, ובעבירה של החזקת תחמושת, לפי סעיף 144(א) סיפא לחוק העונשין, התשל""ז - 1977.",מבוא
"ת""פ 67029-11-18","לפי האישום הראשון, בבוקר יום 24.10.18, במסגרת חיפוש שנערך בביתו, החזיק הנאשם במקומות שונים בביתו: בתוך קופסה בחדר השינה סם מסוכן מסוג קנבוס במשקל 39.81 גרם נטו, ומשקל דיגיטלי; על השולחן בסלון סם מסוכן מסוג קנבוס במשקל של 0.59 גרם נטו; בארון בסלון כדורי תחמושת, לרבות 4 כדורי תחמושת צייד 12 מ""מ וכדור תחמושת 0.22 מ""מ; בחלון מול דלת הכניסה בסלון 21 כדורי תחמושת 9 מ""מ.",מבוא
"ת""פ 67029-11-18","באישום השני – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום השני, ביום 22.9.18, לפנות בוקר, נפגש הנאשם עם דויד רקח ומכר לו סם מסוכן מסוג קנבוס במשקל של כ-10 גרם בתמורה לסכום של 650 ₪.",מבוא
"ת""פ 67029-11-18","באישום הרביעי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום הרביעי, בצהרי יום 21.9.18 מכר הנאשם לשי שמיר סם מסוכן מסוג קנבוס במשקל של כ-2 גרם בתמורה לסכום של 200 ₪. המכירה התבצעה כך ששי השאיר את הכסף על קופסת עץ גדולה במקום שסוכם ובתמורה הנאשם השאיר עבורו את הסם באותו מקום בתוך קופסת סיגריות.",מבוא
"ת""פ 67029-11-18","באישום החמישי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום החמישי, בערב יום 14.10.18 מכר הנאשם לליאל חיה כהן סם מסוכן מסוג קנבוס במשקל של 1 גרם בתמורה לסכום של 100 ₪.",מבוא
"ת""פ 67029-11-18","באישום השישי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום השישי, ביום 29.9.18, לפנות בוקר, מכר הנאשם לסהר אלמלם סם מסוכן מסוג קנבוס במשקל 1 גרם בתמורה לסכום של 100 ₪.",מבוא
"ת""פ 67029-11-18","באישום השביעי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום השביעי, בערב יום 15.10.18 מכר הנאשם לאור פרץ סם מסוכן מסוג קנבוס במשקל 1 גרם, בתמורה לסכום של 100 ₪.",מבוא
"ת""פ 67029-11-18","באישום השמיני – בעבירה של סחר בסמים מסוכנים, לפי סעיף 13 ביחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום השמיני, ביום 16.9.18, לפנות בוקר, מכר הנאשם לאופיר בכר סם מסוכן מסוג קנבוס במשקל 1 גרם בתמורה לסכום של 100 ₪.",מבוא
"ת""פ 67029-11-18","באישום התשיעי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום התשיעי, בצהרי יום 18.09.18 מכר הנאשם לגיא וונג באזור תחנת דלק פז באזור עקרון 2000, סם מסוכן מסוג קנבוס במשקל 1 גרם בתמורה לסכום של 100 ₪. המכירה התבצעה כך שגיא השאיר כסף במקום שסוכם ובתמורה השאיר הנאשם את הסם באותו מקום.",מבוא
"ת""פ 67029-11-18","באישום העשירי – בעבירה של סחר בסמים מסוכנים, לפי סעיף 13 יחד עם סעיף 19א לפקודת הסמים המסוכנים.",מבוא
"ת""פ 67029-11-18","לפי האישום העשירי, ביום 15.10.18, לפנות בוקר, מכר הנאשם לתאיר מזרחי בתחנת הדלק פז, סם מסוכן מסוג קנבוס במשקל של כ- 1 גרם בתמורה לסכום של 100 ₪.",מבוא
"ת""פ 67029-11-18",המכירה התבצעה כך שתאיר השאירה את הכסף מאחורי מראה בשירותי נכים בתחנת הדלק ובתמורה השאיר הנאשם עבורה את הסם באותו מקום.,מבוא
"ת""פ 67029-11-18","לפי הסדר טיעון, נשלח הנאשם לעריכת תסקיר שירות מבחן בעניינו, ללא הסכמה עונשית.",מבוא
"ת""פ 67029-11-18","שירות המבחן, בתסקירו מיום 7.5.19, ציין כי הנאשם, בן 29, יליד אזרבייג'ן, אב לשני ילדים ומתגורר בבית הוריו יחד עם בת זוגו וילדיהם. הנאשם סיים 10 שנות לימוד, לא גויס לצבא בשל מעורבות בפלילים, ומזה כמספר חודשים עובד בשטיפת מכוניות. הנאשם עלה לישראל בגיל 5, הוריו היו ממוקדים בפרנסה והתקשו להתפנות לספק את צרכיו הרגשיים. לדבריו, על רקע היעדרות הוריו לצורך עבודתם, נאלץ בגיל צעיר להשגיח על אחיו ולטפל בו. הנאשם תיאר קשיי קליטה שבאו לידי ביטוי במצוקה כלכלית ובקושי להסתגל  חברתית. על רקע זה, חבר לקבוצת שוליים מבוגרת ממנו והחל לצרוך סמים מסוג חשיש. רוב שנות בגרותו ניהל הנאשם אורח חיים עברייני והתמכרותי לסמים ואלכוהול. הנאשם הכיר את בת זוגו לפני כ-5 שנים. הנאשם תיאר קשר קרוב ופתוח, אולם בת זוגו לא היתה מודעת להתמכרותו לסמים והדבר נודע לה רק לאחר מעצרו.",תסקירי שירות המבחן
"ת""פ 67029-11-18","הנאשם מוכר לשירות המבחן מאבחונים קודמים. הנאשם שיתף בקשייו ובדפוסים בעייתיים באישיותו. הנאשם הודה בביצוע העבירות ולקח אחריות על מעשיו. הנאשם הסביר כי ביצע העבירות על רקע חובות רבים אליהם נקלע וקשייו להתמודד עמם. מכאן בחר בפתרון כספי מהיר בדרך של סחר בסמים. הנאשם מסר, כי לקח חלקי נשק מבעל הבית אשר החזיק במחסן ציוד רב וכל כוונתו להחזיקם בביתו לראווה. הנאשם שלל כל כוונה לשימוש לרעה בתחמושת. עוד מסר הנאשם, כי  השתלב ביחידה לטיפול בהתמכרויות במהלך חודש ינואר 2019, והוא מטופל באופן פרטני וקבוצתי. גורמי הטיפול מסרו, כי הנאשם מגיע בצורה סדורה לטיפול, שומר על כללי ותנאי הטיפול ומוסר בדיקות שתן בתדירות של אחת לשבוע, אשר לא נמצאו בהם שרידי סם. להתרשמות גורמי הטיפול, הנאשם בעל מוטיבציה לשינוי התנהגותו.",תסקירי שירות המבחן
"ת""פ 67029-11-18","שירות המבחן הדגיש כי הנאשם משתף פעולה עם הטיפול ואף מצליח להימנע משימוש בסם, עם זאת, הנאשם נמצא בראשית הטיפול. מכאן, ביקש שירות המבחן דחייה.",תסקירי שירות המבחן
"ת""פ 67029-11-18","בתסקיר משלים מיום 16.9.19, הוסיף שירות המבחן, כי הנאשם ממשיך לשמור על כללי הטיפול וממשיך לשתף פעולה עם הטיפול הפרטני והקבוצתי. גם בבדיקות שתן נוספות לא נמצאו שרידי סם. עוד התרשם שירות המבחן ממוטיבציה גבוהה לעריכת שינוי בדפוסי התמכרותו. הנאשם מפיק תועלת מהקשר הטיפולי באופן שמסייע לו להבין את השלכות מעשיו ולשמור על יציבות בחייו. מכאן, המליץ שירות המבחן להטיל על הנאשם צו מבחן למשך שנה ומאסר בדרך של עבודות שירות.",תסקירי שירות המבחן
"ת""פ 67029-11-18","אשתו של הנאשם, גב' יוליה סמוילוב, העידה לעונש ומסרה, כי יש להם שני ילדים משותפים ומעורבותו של הנאשם בפלילים כמעט הביאה להרס המשפחה. בשל מעצר הבית הם נאלצו לעזוב את חייהם ולעבור לחיפה. כעת הנאשם נמצא בטיפול ועושה את כל הדרוש על מנת לחזור לדרך הישר. עוד מסרה, כי הדבר הוביל גם לקשיים כלכליים ובכוונתם להגיש בקשה לסיוע משפטי ביחס לחובות שנצברו.",ראיות לעונש
"ת""פ 67029-11-18","באת כוח התביעה טענה, שכתוצאה מביצוע העבירות בהן הורשע הנאשם נפגעו הערכים החברתיים של הגנה על שלום הציבור ובריאותו מפני נגע הסמים וכן הגנה על הציבור מפני עבריינות הנלווית לשימוש בסמים.",טענות הצדדים לעונש
"ת""פ 67029-11-18","עוד טענה, כי בקביעת מתחם העונש ההולם יש לקחת בחשבון את הנסיבות הבאות הקשורות בביצוע העבירות: הנאשם החזיק בביתו סם מסוכן מסוג קנבוס במשקל של 40.4 גרם; הנאשם סחר בסמים מסוג קנבוס בתקופה של למעלה מחודש בכמות כוללת של 18 גרם. הנאשם הגיע ללקוחות באמצעות יישומון טלגרם ומכאן שהיה תכנון מוקדם של העבירות. יתר על כן, הנזק הפוטנציאלי כתוצאה מביצוע העבירות הוא גדול; הנאשם ניהל אורח חיים שמבוסס על סחר בסם מסוכן.",טענות הצדדים לעונש
"ת""פ 67029-11-18","מכאן טענה, כי מתחם העונש ההולם את העבירה של החזקת סם שלא לצריכה עצמית, נע בין מאסר קצר, שיכול ויבוצע בדרך של עבודות שירות, ובין מאסר לתקופה של 8 חודשים; מתחם העונש ההולם את העבירה של החזקת תחמושת, נע בין מאסר על תנאי ובין מאסר לתקופה של 6 חודשים; מתחם העונש ההולם את כל אחת מעבירות הסחר בסמים, נע בין מאסר לתקופה של 6 חודשים ובין מאסר לתקופה של 12 חודשים, לצד קנס ופסילת רישיון.",טענות הצדדים לעונש
"ת""פ 67029-11-18","עוד הוסיפה וטענה באת כוח התביעה, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם הודה במיוחס לו וחסך בזמן שיפוטי; לחובת הנאשם 4 הרשעות קודמות בעבירות רכוש ואלימות; מהתסקירים עולה, כי הנאשם סחר בסמים על רקע חובות כלכליים; הנאשם שולב ביחידה לטיפול בהתמכרויות בחודש ינואר 2019, הוא משתף פעולה עם ההליך הטיפולי ולא נמצאו בבדיקות שתן שמסר שרידי סם.",טענות הצדדים לעונש
"ת""פ 67029-11-18","לטענתה, אין לאמץ את המלצת שירות המבחן לסיים את ההליך בדרך של עבודות שירות וצו מבחן, משום האינטרס הציבורי והצורך בהרתעה.",טענות הצדדים לעונש
"ת""פ 67029-11-18","מכאן, עתרה באת כוח התביעה להטיל על הנאשם מאסר לתקופה של 16 חודשים, מאסר על תנאי, קנס ופסילת רישיון בפועל ועל תנאי.",טענות הצדדים לעונש
"ת""פ 67029-11-18","בא כוח הנאשם טען, לעומת זאת, כי יש לקבוע מתחם אחד בגין כל העבירות המהוות אירוע אחד. העבירות בוצעו, לטענתו, במשך תקופה של חודש וחצי בלבד.",טענות הצדדים לעונש
"ת""פ 67029-11-18","לטענתו, מתחם העונש ההולם את עבירות הסחר נע בין מאסר, שיכול ויבוצע בדרך של עבודות שירות, ובין מאסר לתקופה של 12 חודשים. מתחם העונש ההולם את העבירה של החזקת סם שלא לצריכה עצמית נע בין מאסר על תנאי ובין מאסר לתקופה של מספר חודשים.",טענות הצדדים לעונש
"ת""פ 67029-11-18","עוד טען, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם בן 30 ואב לשני ילדים קטינים; הנאשם הודה  במיוחס לו, הביע חרטה ורוצה לשנות את אורחות חייו; בעקבות תפיסת הנאשם הוא פנה לשיקום חייו והתגייס להליך טיפולי מחודש ינואר 2019. במשך כל תקופת הטיפול, לא נמצאו שרידי סם בבדיקות שתן רבות שמסר; הנאשם נמצא בתנאים מגבילים משך תקופה ארוכה; מצבו הכלכלי של הנאשם בכי רע והוא בהליכים להסדרת חובותיו (ענ/1).",טענות הצדדים לעונש
"ת""פ 67029-11-18","עוד טען, כי עמדת התביעה אינה מביאה לידי ביטוי את הטיפול הארוך והמשמעותי שעבר הנאשם. לטענתו, טיפול זה מצדיק חריגה לקולא מהמתחם. מכאן עתר לאמץ את המלצת שירות המבחן ולהטיל על הנאשם מאסר מינימלי בדרך של עבודות שירות על מנת לאפשר לנאשם לשקם את משפחתו.",טענות הצדדים לעונש
"ת""פ 67029-11-18","בדברו האחרון מסר הנאשם כי הוא מצר על מעשיו ומבין את חומרתם. העבירות בוצעו על רקע חובות כלכליים וייאוש. הנאשם הדגיש כי הוא שמח שנתפס והפסיק לבצע את העבירות, ונמצא כעת בהליך טיפולי, שם הוא לומד להתמודד עם קשייו.",טענות הצדדים לעונש
"ת""פ 67029-11-18","לפי מבחן הקשר ההדוק, יקבע מתחם ענישה אחד לכל העבירות כאשר נסיבות ביצוע העבירות מלמדות על תוכנית עבריינית אחת, משמע, קיומו של תכנון משותף, שיטתיות בביצוע העבירות, סמיכות זמנים ומקום וקשר בין העבירות (ע""פ 4910/13 ג'אבר נ' מדינת ישראל [פורסם בנבו] (29.10.14); ע""פ 1261/15 דלאל נ' מדינת ישראל [פורסם בנבו] (13.9.15)).",קביעת מתחם הענישה
"ת""פ 67029-11-18","בהחלת מבחן הקשר ההדוק על נסיבות המקרה עולה, כי כל האישומים עניינם בתוכנית עבריינית אחת. הנאשם ביצע עבירות של סחר בסמים מסוג קנבוס באמצעות יישומון ""טלגראם"" במשך כחודש. הסמים סופקו במנות קטנות לאחרים. כל העבירות בוצעו בנסיבות דומות, בשיטה דומה ומטעמים דומים. גם העבירה של החזקת סמים שלא לצריכה עצמית קשורה לאותה תכנית עבריינית.",קביעת מתחם הענישה
"ת""פ 67029-11-18","לפיכך, יש לראות את כל האישומים כאירוע אחד ולקבוע עונש הולם אחד בגינם.",קביעת מתחם הענישה
"ת""פ 67029-11-18","בקביעת מתחם העונש ההולם את מעשי העבירות אותן ביצע הנאשם יתחשב בית המשפט בערך החברתי הנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",קביעת מתחם הענישה
"ת""פ 67029-11-18","במעשיו פגע הנאשם בערכים החברתיים של שמירה על בריאותו ושלומו הפיזי והנפשי של הציבור מפני נזקים הנגרמים כתוצאה מהשימוש בסמים והשפעתם הממכרת וההרסנית. לצד זאת, עומדים ההגנה על הציבור מפני נזקים עקיפים הנגרמים כתוצאה מעבריינות הנלווית לשימוש בסמים, ובכלל זה ההגנה על הביטחון האישי ורכוש הציבור (ע""פ 1274/16 עווד נ' מדינת ישראל [פורסם בנבו] (6.10.16); ע""פ 7952/15 מדינת ישראל נ' שץ [פורסם בנבו] (15.2.16); ע""פ 3117/12 ארביב נ' מדינת ישראל [פורסם בנבו] (6.9.12); ע""פ 972/11 מדינת ישראל נ' יונה [פורסם בנבו] (4.7.12); ע""פ 6029/03 מדינת ישראל נ' שמאי (פ""ד נח (2) 734 (2004)). ",קביעת מתחם הענישה
"ת""פ 67029-11-18","בהמשך ליצירת הקשר ביישומון, נפגש הנאשם עם לקוחות ב-8 הזדמנויות, במשך כחודש, ומכר להם סם מסוג קנבוס במשקלים הנעים בין גרם ל-10 גרם, ובסך הכל כ- 18 גרם. בנוסף הנאשם החזיק בביתו סם מסוכן מסוג קנבוס במשקל של 40.4 גרם וכדורי תחמושת. הנאשם ביצע את העבירות מתוך מצוקה כלכלית ועל רקע התמכרותו לסמים.",קביעת מתחם הענישה
"ת""פ 67029-11-18","על מדיניות הענישה המקובלת והנוהגת לריבוי עבירות של סחר בסמים מסוג קנבוס והחזקת סמים שלא לצריכה עצמית, ניתן ללמוד מהפסיקה שלהן:",קביעת מתחם הענישה
"ת""פ 67029-11-18","רע""פ 3271/17 עמיאל נ' מדינת ישראל [פורסם בנבו] (23.4.17) – בית משפט השלום הרשיע את הנאשם, לפי הודאתו, בשש עבירות של סחר בסמים מסוג קנבוס והחזקת סמים שלא לצריכה עצמית. בית המשפט הטיל על הנאשם מאסר לתקופה של 12 חודשים, מאסר על תנאי ופסילת רישיון על תנאי. בית המשפט המחוזי קיבל חלקית את ערעורו של הנאשם והטיל עליו מאסר בפועל לתקופה של 8 חודשים. בית המשפט העליון דחה את בקשתו של הנאשם להרשות ערעור; ",קביעת מתחם הענישה
"ת""פ 67029-11-18","רע""פ 5712-16 אייזנבאך נ' מדינת ישראל [פורסם בנבו] (17.8.16) - בית משפט השלום הרשיע את הנאשם, לפי הודאתו, בארבע עבירות של סחר בסמים מסוג קנבוס בסכומים של כמה מאות שקלים. בית המשפט הטיל על הנאשם מאסר לתקופה של 8 חודשים, מאסר על תנאי וקנס בסכום של 1,500 ₪. בית המשפט המחוזי דחה את ערעורו של הנאשם. בית המשפט העליון דחה את בקשתו של הנאשם להרשות ערעור;",קביעת מתחם הענישה
"ת""פ 67029-11-18","רע""פ 1626/12 מלכה נ' מדינת ישראל [פורסם בנבו] (7.5.12) - בית משפט השלום הרשיע את הנאשם, לפי הודאתו, בארבע עבירות של סחר בסמים. בית המשפט הטיל על הנאשם מאסר לתקופה של 9 חודשים ומאסר על תנאי. בית המשפט המחוזי דחה את ערעורו של הנאשם. בית המשפט העליון דחה את בקשתו של הנאשם להרשות ערעור;",קביעת מתחם הענישה
"ת""פ 67029-11-18","עפ""ג (מרכז) 13964-09-17 זסלבסקי נ' מדינת ישראל [פורסם בנבו] (18.3.18) - בית משפט השלום הרשיע את הנאשם, לפי הודאתו, בשבע עבירות של סחר בסמים מסוג קנבוס. בית המשפט הטיל על הנאשם מאסר לתקופה של 6 חודשים, בדרך של עבודות שירות, מאסר על תנאי, קנס בסכום של 3,000 ₪ ופסילה על תנאי. בית המשפט המחוזי דחה את ערעורו של הנאשם; ",קביעת מתחם הענישה
"ת""פ 67029-11-18","עפ""ג (י-ם) 19763-12-16 מדינת ישראל נ' בשארי [פורסם בנבו] (8.1.17) - בית משפט השלום הרשיע את הנאשם, לפי הודאתו, בשלוש עבירות של סחר בסמים, החזקת סמים שלא לצריכה עצמית והחזקת כלים  להכנת  סם לצריכה עצמית. בית משפט השלום הטיל על הנאשם מאסר לתקופה של 8 חודשים, מאסר על תנאי וקנס בסכום של 5,000 ₪. בית משפט המחוזי דחה את ערעורה של התביעה;",קביעת מתחם הענישה
"ת""פ 67029-11-18","עפ""ג (י-ם) 39261-10-13 מדינת ישראל נ' הולצמן [פורסם בנבו] (30.12.13): בית משפט השלום הרשיע את הנאשמים בשורה של עבירות סמים. את נאשם 1 הרשיע בשבע עבירות של סחר בסמים, את נאשם 2 באחת עשרה עבירות של סחר בסמים ובעבירה של תיווך, ואת נאשם 3 בחמש עבירות של סחר בסמים. בית משפט השלום הטיל על נאשם 1 מאסר לתקופה של 8 חודשים, מאסר על תנאי, פסילת רישיון בפועל ועל תנאי וצו מבחן. על הנאשם 2 הטיל בית המשפט מאסר לתקופה של 24 חודשים, מאסר על תנאי, פסילת רישיון בפועל ועל תנאי. על הנאשם 3 הטיל בית המשפט מאסר לתקופה של 6 חודשים בדרך של עבודות שירות, מאסר על תנאי, קנס בסכום של 2,000 ₪, פסילת רישיון בפועל ועל תנאי. בית המשפט המחוזי דחה את ערעורה של התביעה;",קביעת מתחם הענישה
"ת""פ 67029-11-18","ת""פ (י-ם) 7420-05-19 מדינת ישראל נ' בלוי [פורסם בנבו] (16.9.19) – בית משפט השלום הרשיע את הנאשם, לפי הודאתו, בתשע עבירות של סחר בסמים ובעבירה של החזקת סמים לצריכה עצמית. בית המשפט הטיל על הנאשם מאסר לתקופה של 9 חודשים, מאסר על תנאי, קנס בסכום של 5,000 ₪, התחייבות בסכום של 5,000 ₪ ופסילה על תנאי;",קביעת מתחם הענישה
"ת""פ 67029-11-18","ת""פ (ק""ש) 40639-10-17 שלוחת תביעות מרום הגליל והגולן נ' בובו [פורסם בנבו] (28.5.18) - בית משפט השלום הרשיע את הנאשם, לפי הודאתו,  בארבע עבירות של סחר בסמים ובעבירה של החזקת סמים שלא לצריכה עצמית. בית המשפט הטיל על הנאשם מאסר לתקופה של 6 חודשים בדרך של עבודות שירות, מאסר על תנאי, קנס בסכום של 4,000 ₪, פסילת רישיון בפועל ועל תנאי.",קביעת מתחם הענישה
"ת""פ 67029-11-18","מדיניות הענישה המקובלת והנוהגת בעבירה של החזקת תחמושת, בנסיבות העניין, מלמדת על מנעד ענישה הנע בין מאסר על תנאי ובין מאסר לתקופה של 6 חודשים (ראו למשל: ת""פ (נצ') 125/09 מ.י פרקליטות  צפון – פלילי נ' פראירה [פורסם בנבו] (10.5.10); ת""פ (ב""ש) 9569-10-18 מדינת ישראל נ' אלקדירי [פורסם בנבו] (12.3.19), מתחמי העונש בעמ' 8; ת""פ (רמ') 16825-05-15 משטרת ישראל תביעות – שלוחת רמלה נ' גואטה [פורסם בנבו] (10.1.17); ת""פ (עכו) 25710-01-12 מדינת ישראל נ' אלהיגא [פורסם בנבו] (20.9.12)).",קביעת מתחם הענישה
"ת""פ 67029-11-18","הצדדים הגישו פסיקה הכוללת נסיבות מחמירות שאין להכלילה במתחם, כמו למשל כמויות סם גדולות בהרבה או מספר גדול בהרבה של עסקאות.",קביעת מתחם הענישה
"ת""פ 67029-11-18","יתר על כן, מטבע הדברים, אין פסיקה אחת דומה למשנה, ובכל מקרה מדובר במשקלים ובנסיבות ייחודיים. יש להתאים, אפוא, את מתחם העונש ההולם לנסיבות הספציפיות של המקרה שלפנינו, הכוללות לא רק סחר בסמים, אלא גם החזקת סמים לצריכה עצמית וכדורי תחמושת.",קביעת מתחם הענישה
"ת""פ 67029-11-18","מכאן, כי מתחם העונש ההולם בגין העבירות מושא כתב האישום, נע בין מאסר לתקופה של 6 חודשים, שיכול ויבוצע בדרך של עבודות שירות, לצד ענישה נלווית, ובין מאסר לתקופה של 15 חודשים, לצד ענישה נלווית, הכוללת ענישה כלכלית ופסילת רישיון.",קביעת מתחם הענישה
"ת""פ 67029-11-18",בקביעת העונש ההולם בתוך המתחם לקחתי בחשבון את הנסיבות הבאות אשר אינן קשורות בביצוע העבירות:,העונש ההולם בתוך המתחם 
"ת""פ 67029-11-18","לזכותו של הנאשם עומדת הודאתו במיוחס לו ונטילת אחריות על מעשיו; הנאשם בזוגיות ואב לשני ילדים; הנאשם עובד בעבודה מסודרת ומפרנס את משפחתו (ענ/1); לנאשם חובות רבים ותיקי הוצאה לפועל (ענ/1); אשתו העידה לטובתו ומסרה, כי האירוע גרם למשבר משפחתי וכי הנאשם עושה את כל הדרוש על מנת לחזור לדרך הישר ולהסדיר את חובותיו; הנאשם היה נתון במעצר מיום 22.11.18 ועד ל יום 2.12.18 ובתנאים מגבילים תקופה בלתי מבוטלת נוספת;",העונש ההולם בתוך המתחם 
"ת""פ 67029-11-18","לחובתו של הנאשם הרשעות קודמות בעבירות של אלימות, רכוש, הפרעה לשוטר בשעת מילוי תפקידו והחזקת סכין שלא למטרה כשרה (עת/1). כן לחובתו הרשעות בתחום התעבורה (עת/2); עם זאת, אין המדובר בעבר מכביד יתר על המידה.",העונש ההולם בתוך המתחם 
"ת""פ 67029-11-18","מתסקירי שירות המבחן, עולות נסיבות חייו הלא פשוטות של הנאשם, אשר חבר בגיל צעיר לחברה שולית עקב משבר הגירה וקשיי הסתכלות כלכליים וחברתיים. בהמשך לכך גם החל לצרוך סמים. שירות המבחן תיאר את הירתמות הנאשם להליך הטיפולי. הנאשם השתלב  ביחידה לטיפול בהתמכרויות בחודש ינואר 2019 והוא מטופל באופן פרטני וקבוצתי. הנאשם הגיע למפגשים, ושיתף פעולה באופן מלא עם ההליך. במשך כל תקופת הטיפול לא נמצאו שרידי סם בבדיקות שתן שנערכו לנאשם. להתרשמות שירות המבחן, הנאשם בעל מוטיבציה לשינוי התנהגותו ודפוסי התמכרותו. הנאשם מפיק תועלת מהקשר הטיפולי באופן שמסיע לו להבין את השלכות מעשיו ולשמור על יציבות בחייו. מכאן, המליץ שירות המבחן להטיל על הנאשם צו מבחן למשך שנה ומאסר בדרך של עבודות שירות.",העונש ההולם בתוך המתחם 
"ת""פ 67029-11-18","באיזון בין הנסיבות לזכותו של הנאשם, הודאתו של הנאשם, נסיבות חייו הלא פשוטות, הירתמות להליך הטיפולי לאורך תקופה ואי צריכת סמים, ובין הנסיבות לחובתו, יש להטיל על הנאשם עונש שהוא בחלקו התחתון של המתחם אולם לא בתחתית המתחם בעיקר בשל עברו הפלילי. העונש ההולם כולל, אפוא, מאסר בדרך של עבודות שירות, צו מבחן, קנס ופסילת רישיון על תנאי.",העונש ההולם בתוך המתחם 
"ת""פ 67029-11-18",בקביעת שיעור הקנס לקחתי בחשבון גם את מצבו הכלכלי של הנאשם ובעיקר את הנטל הכלכלי שיוטל עליו בהטלת מאסר בדרך של עבודות שירות. מצאתי לנכון להסתפק בפסילת רישיון על תנאי בלבד הואיל ולא נמצאו שרידי סם בבדיקות שתן שנערכו לנאשם משך תקופה ארוכה ולאור הטיפול בו הוא נוטל חלק.,העונש ההולם בתוך המתחם 
"ת""פ 67029-11-18",לפי חוות דעת הממונה על עבודות שירות מיום 9.12.19 נמצא הנאשם מתאים לביצוע עבודות שירות.,העונש ההולם בתוך המתחם 
"ת""פ 67029-11-18","לפיכך, אני גוזרת על הנאשם את העונשים הבאים:",סוף דבר 
"ת""פ 67029-11-18","מאסר לתקופה של 8 חודשים, שיבוצע בדרך של עבודות שירות. הנאשם יחל את עבודות השירות ביום 17.2.20. מובהר לנאשם כי כל חריגה מהוראות הממונה עלולה להוביל לנשיאת המאסר בפועל;",סוף דבר 
"ת""פ 67029-11-18","מאסר על תנאי לתקופה של  6 חודשים, והתנאי הוא שבמשך 3 שנים מהיום לא יעבור כל עבירה מסוג פשע לפי פקודת הסמים המסוכנים;",סוף דבר 
"ת""פ 67029-11-18","מאסר על תנאי לתקופה של 3 חודשים, והתנאי הוא שבמשך שנתיים מהיום לא יעבור כל עבירה מסוג עוון לפי פקודת הסמים המסוכנים;",סוף דבר 
"ת""פ 67029-11-18",צו מבחן למשך שנה.,סוף דבר 
"ת""פ 67029-11-18","רשמתי לפני נכונות הנאשם לבצע את צו המבחן. מובהר בזאת, כי כל חריגה מהוראות שירות המבחן עלולה להוביל לביטול גזר דינו וגזירת דינו מחדש;",סוף דבר 
"ת""פ 67029-11-18","קנס בסכום של 3,000 ₪ או 30 ימי מאסר תמורתו, הנאשם ישלם את הקנס ב-10 תשלומים שווים ורצופים, הראשון לא יאוחר מיום 1.3.20 והיתרה עד ה-1 לכל חודש קלנדרי שלאחר מכן;",סוף דבר 
"ת""פ 67029-11-18","אני פוסלת את הנאשם מלקבל או מלהחזיק רישיון נהיגה לתקופה של 3 חודשים, אם בתוך תקופה בת שלוש שנים מהיום יעבור עבירה מהסוג בה הורשע בתיק זה.",סוף דבר 
"ת""פ 67029-11-18",עותק גזר הדין יועבר לממונה על עבודות שירות ושירות המבחן ולשירות המבחן.,ניתן צו להשמדת הסמים.
"ת""פ 67029-11-18","54678313ניתן היום,  א' שבט תש""פ, 27 ינואר 2020, במעמד הצדדים.",5129371
"ת""פ 67029-11-18","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
"ת""פ 67029-11-18",אפרת פינק 54678313-/,5129371
