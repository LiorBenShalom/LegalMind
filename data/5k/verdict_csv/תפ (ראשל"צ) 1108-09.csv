verdict,text,part
"תפ (ראשל""צ) 1108-09","ת""פ1108-09מ.י. תביעות ראשל""צ נ' אזולאי", בית משפט השלום בראשון לציון
"תפ (ראשל""צ) 1108-09",31אוקטובר 2012, בית משפט השלום בראשון לציון
"תפ (ראשל""צ) 1108-09","על-ידי עו""ד בן דוד","י. תביעות ראשל""צ"
"תפ (ראשל""צ) 1108-09","על- ידי עו""ד אמסלם",רובי אזולאי
"תפ (ראשל""צ) 1108-09","הנאשם הורשע, כפי הודייתו, בעבירות של התפרצות לדירה בכוונה לגנוב, לפי סעיף 407 (ב) לחוק העונשין התשל""ז-1977 (להלן:""החוק""); גניבה, לפי סעיף 384 לחוקוהיזק לרכוש במזיד, לפי סעיף 452 לחוק.",גזר דין
"תפ (ראשל""צ) 1108-09","מעובדות כתב האישום עולה כי בין הימים 20-24.11.07, התפרץ הנאשם לבית בעיר ראשון-לציון, בכך שחתך את סורג חלון חדר השינה.הנאשם גנב מבית המתלוננת, הגב' ברכה מקרקש, מצעים, מכשיר רדיו טייפ, מערבל מזון ופרחים מנחושת.",גזר דין
"תפ (ראשל""צ) 1108-09","בתימוכין באסמכתאות, עתרה ב""כ המאשימה להשית על הנאשם עונש מאסר בפועל, ענישה צופה פני עתיד, קנס ופיצוי למתלוננת.",עתירות הצדדים ותמצית טענותיהם
"תפ (ראשל""צ) 1108-09","הודגשו חומרת מעשי הנאשם, עברו הפלילי, שהייתו הממושכת במתקני כליאה וביצוע העבירות בהן הודה תחת מאסר מותנה.",עתירות הצדדים ותמצית טענותיהם
"תפ (ראשל""צ) 1108-09","לגישת ב""כ המאשימה, הליך השיקום שעבר הנאשם צריך שיבוא לכדי ביטוי באורך תקופת המאסר שתושת עליו, להבדיל מסוג העונש עצמו.",עתירות הצדדים ותמצית טענותיהם
"תפ (ראשל""צ) 1108-09","עוד הודגש כי אף שהנאשם נגמל פיזית מצריכת סמים מסוכנים, הוא משתמש בתחליף סם, כך שטרם אוין הסיכון להישנות הסתבכותו בפלילים.",עתירות הצדדים ותמצית טענותיהם
"תפ (ראשל""צ) 1108-09","ב""כ הנאשם עתרה לאמץ את המלצות שירות המבחן, כדי הסתפקות בהשתת צווי של""צו מבחן והארכת המאסר המותנה התלוי ועומד כנגד הנאשם.",עתירות הצדדים ותמצית טענותיהם
"תפ (ראשל""צ) 1108-09","הודגשו הודיית הנאשם במיוחס לו, המשקפת הבעת חרטה ונטילת אחריות וכן חלוף הזמן מאז ביצוע העבירות נשוא כתב האישום, מבלי שהוסיף וביצע עבירות נוספות.",עתירות הצדדים ותמצית טענותיהם
"תפ (ראשל""צ) 1108-09","עוד הפנתה ב""כ הנאשם להליך הגמילה שעבר הנאשם לאחר צריכת סמים מסוכנים מטעמו במשך שנים ארוכות וכן לשינויים המשמעותיים שחולל בכל מישורי חייו, משנרתם להליך הטיפולי, השתלב במסגרת תעסוקתית,חידש את קשריו עם גרושתו לה נישא בשנית והרחבתם את התא המשפחתי.",עתירות הצדדים ותמצית טענותיהם
"תפ (ראשל""צ) 1108-09","הנאשם ניצל את זכות המילה האחרונה, הביע חרטה על מעשיו, הפנה לשינויים שערך בחייו והבטיח כי לא ישוב לסורו. בנוסף, הגיש הנאשם מכתב שסומן נ/1 	ובו הוסיף והפנה לנסיבותיו האישיות, להליך הטיפולי בו הוא משולב ולרצונו לגדל את בתו בכבוד ולהוות בעבורה דוגמא אישית.",עתירות הצדדים ותמצית טענותיהם
"תפ (ראשל""צ) 1108-09","כמצוות המחוקק בסעיף 40 ג' (א) לחוק, בקביעת מתחם העונש ההולם את מעשי העבירות שביצע הנאשם, בהתאם לעיקרון המנחה הקבוע בסעיף 40 ב' לחוק, יש להתחשב בערך החברתי שנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",מתחם העונש ההולם
"תפ (ראשל""צ) 1108-09","הנאשם פגע בזכויותיה היסודיות של המתלוננת בקניינה וכן בתחושת ביטחונה, בכך שפרץ לביתה מבצרה. אין צריך להרחיב באשר לסיכון הברור הגלום במעשי הנאשם, שלא מן הנמנע כי היו מגיעים כדי אלימות כלפי גוף המתלוננת או באי ביתה, במטרה להשלים את זממו או להימלט.",מתחם העונש ההולם
"תפ (ראשל""צ) 1108-09","הנאשם ביצע את העבירות בהן הורשע לבדו ופגיעתו במתלוננת ובציבור קשה ומשמעותית, מחמת מפח נפש והטראומה הברורים שגרם למתלוננת, עת גילתה כי ביתה נפרץ וכי רכושה היקר נגנב.",מתחם העונש ההולם
"תפ (ראשל""צ) 1108-09","יכולתו של הנאשם להבין את מעשיו ואת הפסולה ברור שבהם לא נגרעה וכך גם יכולתו להימנע מביצוע מעשיו, מששלט עליהם באופן מלא. הנאשם אף אינו קרוב לסייג אחריות פלילית.",מתחם העונש ההולם
"תפ (ראשל""צ) 1108-09","מדיניות הענישה הנהוגה בעבירות בהן הורשע הנאשם, מתחשבת בצורך במאבק בנגע ההתפרצויות לבתי מגורים והגניבה מהם, תוך גרימת נזק לרכוש ונטילת סיכון לפגיעה בגופו של בעל בית המגורים. מתפקידו של בית המשפט לשגר את המסר הצלול הנדרש, באמצעות הטלת עונשים ממשיים על עבריינים כנאשם, המבקשים לחיות על חשבון עמלם של אחרים.",מתחם העונש ההולם
"תפ (ראשל""צ) 1108-09","כידוע, העבירות בהן הורשע הנאשם , נושאות בצדן עונש מאסר בפועל לריצוי מאחורי סורג ובריח (השווהעפ""גמח'-מר' 20035-07-10 – קנפו ואח' נ' מ""י, תק-מח (2010) 11760, 2010(4); רע""פ 547-08 – טוקראס נ' מ""י(לא פורסם), ניתן ביום 11.6.08; רע""פ 2037-08 – באזוב נ' מ""י (לא פורסם), ניתן ביום 25.5.08; ע""פ 46-84 – מ""י נ' סבח, פ""ד לח 752 (4); רע""פ 3211-10 – אלבס נ' מ""י (לא פורסם), ניתן ביום 6.5.10; רע""פ 8330-09 - גרמה נ' מ""י , תק-על 2009(4), 2170; רע""פ 1020-09 - זיתון נ' מ""י, תק-על 2009(1), 2770; רע""פ 244/10- קרופניק מיור נ' מ""י  (לא פורסם), ניתן ביום 25.1.10; רע""פ 3228-12 – וסילנקו נ' מ""י (לא פורסם), ניתן ביום 29.4.12; רע""פ 3063-11 – כהן נ' מ""י (לא פורסם), ניתן ביום 17.4.11 וע""פ 7453-08 – מ""י נ' אואזנה ואח' (לא פורסם), ניתן ביום 6.1.09).",מתחם העונש ההולם
"תפ (ראשל""צ) 1108-09","ברע""פ 244/10לעיל, נקבע בזו הלשון:  ",מתחם העונש ההולם
"תפ (ראשל""צ) 1108-09","""...יתרה מכך, עבירות התפרצות למעונו של אדם וגניבה או ניסיון לגנוב את תכולתו, מתרחשות בחלק ניכר מדי יום בלא שעולה בידיהן של רשויות האכיפה לאתר את העבריינים. והנה בינתיים בא אדם לביתו, מוצא מהפכת סדום ועמורה, ומי שלא עמל ולא טרח בו עמד עליו לגזול יגיע של הזולת ולגרום לו חסרון כיס, מפח נפש ואימה. על כן לא יתכן, אלא בהתקיים נסיבות חריגות במיוחד, כי כאשר נלכד העבריין בעבירה מסוג זה, ייגזר עליו עונש שאינו מאסר בפועל, ואין בכך חידוש..."" (ר' רע""פ 3063/11 - כהן נ' מ""י (לא פורסם), ניתן ביום 17.4.11). ",וכן: 
"תפ (ראשל""צ) 1108-09","מכל המפורט, אני קובע את מתחם העונש ההולם לאירוע כתב האישום, כדלקמן -",וכן: 
"תפ (ראשל""צ) 1108-09","מאסר בפועל הנע בין 10 ל-18 חודשים, מאסר מותנה, קנס ופיצוי בהיקפים של אלפי שקלים.",וכן: 
"תפ (ראשל""צ) 1108-09","בגזירת העונש המתאים לנאשם שמלפניי וכמצוות המחוקק בסעיף 40 יא' לחוק, יש מקום להתחשב בנסיבותיו האישיות, אשר אינן קשורות בביצוע העבירות. נסיבות אלה נלמדות מן מטיעוני הסנגורית לעונש, תסקירי שירות ורישומו הפלילי של הנאשם.",נסיבות שאינן קשורות בביצוע המעשים
"תפ (ראשל""צ) 1108-09","	הנאשם יליד 1978 ובעברו 7 הרשעות קודמות בעבירות רכוש, סמים, החזקת סכין, אלימות, איומים, הפרעה לשוטר במילוי תפקידו, הדחה בחקירה והטרדת עד. הנאשם ריצה בעברו 4  עונשי מאסר בני 6-36 חודשים ותלוי ועומד מאסר מותנה בר הפעלה בן 3 חודשים בת""פ 2763/06 מבית משפט זה.  ",נסיבות שאינן קשורות בביצוע המעשים
"תפ (ראשל""צ) 1108-09","עברו של הנאשם מכביד ורלוונטי, הוא ביצע את העבירות בהן הורשע תחת מאסר מותנה בר הפעלה וכן ריצה עונשי מאסר ממושכים. מכלול זה לא סייע לנאשם בהפנמה מתבקשת של פסול מעשיו והימנעות משיבה לסורו. כך נקבע ברע""פ 3063/11הנ""ל, בהקשר זה, בזו הלשון:",נסיבות שאינן קשורות בביצוע המעשים
"תפ (ראשל""צ) 1108-09","עם זאת, משלושת תסקירי שירות המבחן שהוגשו בעניינו של הנאשם, המעלים המלצה להשית עליו צווי של""צ ומבחן וכן להאריך את המאסר המותנה התלוי ועומד כנגדו – עולה סיכוי ממשי כי הנאשם ישתקם.",נסיבות שאינן קשורות בביצוע המעשים
"תפ (ראשל""צ) 1108-09","לפיכך ולנוכח הוראת סעיף 40 ד' לחוק, ראיתי לנכון לגזור את עונשו של הנאשם לפי שיקולי שיקומו ומחוץ למתחם העונש ההולם הנ""ל. האיזון בין האינטרסים השונים, ימצא ביטויו, לדידי, בהשתת עונש מאסר על הנאשם לריצוי על דרך עבודות שירות, באופן שיאפשר לו צמצום נזקי המאסר הממשי, המשך הליך שיקומו אגב ענישתו ומתן תרומה משמעותית מתבקשת לחברה שנפגעה ממעשיו.",נסיבות שאינן קשורות בביצוע המעשים
"תפ (ראשל""צ) 1108-09","שירות המבחן סקר את רקע חייו של הנאשם, שלא ארחיב בהקשר זה מחמת צנעת הפרט. אציין כי הנאשם לא סיים את חוק לימודיו, לא גויס לצבא ומגיל 12 החל להשתמש בסמים מסוכנים וניהל אורח חיים התמכרותי ושולי. במהלך חייו, ניסה הנאשם להשתלב מספר פעמים בהליכי גמילה, אך ללא הצלחה.",נסיבות שאינן קשורות בביצוע המעשים
"תפ (ראשל""צ) 1108-09","להערכת שירות המבחן, השתת עונש מאסר בפועל, אף במסגרת של עבודות שירות, תפגע משמעותית בתפקודו ובשיקומו של הנאשם, גם לנוכח שמסגרת עונשית זו תמנע הגעתו למרכז הטיפולי לשם קבלת תחליף סם המחולק בשעות הבוקר בלבד.",נסיבות שאינן קשורות בביצוע המעשים
"תפ (ראשל""צ) 1108-09",עוד המליץ שירות המבחן להימנע מהשתת רכיב ענישה כלכלי על הנאשם בשל מצבו הכלכלי הקשה.,נסיבות שאינן קשורות בביצוע המעשים
"תפ (ראשל""צ) 1108-09","הנאשם מתמיד בהליך זה, נמנע מפעילות שולית ועבריינית וחידש את הקשר עם בני משפחתו ובת זוגו שנפרדה ממנו מחמת התמכרותו.",נסיבות שאינן קשורות בביצוע המעשים
"תפ (ראשל""צ) 1108-09","הנאשם השתלב אף במסגרת תעסוקתית וכעולה ממכתב המלצה שהציג, מעסיקיו שבעי רצון מתפקודו.",נסיבות שאינן קשורות בביצוע המעשים
"תפ (ראשל""צ) 1108-09","הנאשם נטל אחריות על מעשיו, הפנה לאורח החיים השולי שניה לכרקע לביצועם והביע תחושת אשמה ובושה בגין פגיעתו במתלוננת והתנהלותו בעברו.",נסיבות שאינן קשורות בביצוע המעשים
"תפ (ראשל""צ) 1108-09","עוד התרשם שירות המבחן כי לנאשם אישיות ילדותית וחלשה, לא מגובשת, מאופיינת בחוסר ביטחון, בקושי בוויסות דחפים ובקושי להציב לעצמו גבולות. עד לנקודת המפנה בחייו, בחינת התנהגות הנאשם אופיינה בקושי בנטילת אחריות ובחוסר הסתגלות למסגרות והכל, על רקע התמכרותו העמוקה והמתמשכת לצריכת סמים מסוכנים.",נסיבות שאינן קשורות בביצוע המעשים
"תפ (ראשל""צ) 1108-09","שירות המבחן תיאר את העולה מדוח העו""ס המטפלת בנאשם במסגרת מרפאת ""מתדון"", כאשר הדוח מפרט את התוכנית הטיפולית ואת ניקיונו של הנאשם מסמי רחוב, הבא לכדי ביטוי בבדיקות שתן נקיות משרידי סמים, שיתוף פעולה מטעמו ועמידתו בדרישות המרפאה. לעיתים, הנאשם מקבל את תחליף הסם לנטילה עצמית בביתו והדבר מעיד על האמון שניתן בו ועל רצונו להמשיך ולשמור על ניקיונו מסמי רחוב ולשנות דפוסי התנהגותו.",נסיבות שאינן קשורות בביצוע המעשים
"תפ (ראשל""צ) 1108-09",עוד צוין כי הנאשם נזקק לפיקוח ולהכוונה שיסייעו בידו להתמיד בתהליך החיובי אותו הוא עובר.,נסיבות שאינן קשורות בביצוע המעשים
"תפ (ראשל""צ) 1108-09","בשלב זה, הטיפול באמצעות תחליף סם מסייע לנאשם לאזן את מצבו ומקובל לבחון הפחתת מינון הדרגתית עד להפסקה מוחלטת, לאחר תקופה של כשנתיים, במהלכן מצבו יהא יציב ומאוזן.",נסיבות שאינן קשורות בביצוע המעשים
"תפ (ראשל""צ) 1108-09","נוכח התרשמותו ממסוכנות פחותה לביצוע עבירות נוספות, העריך שירות המבחן כי קיימת חשיבות לחזק ולעודד את הנאשם בדרך בה הוא מצוי.",נסיבות שאינן קשורות בביצוע המעשים
"תפ (ראשל""צ) 1108-09","לזכות הנאשם, הבאתי במניין שיקוליי את הודייתו המשקפת חרטה, נטילת אחריות וכן חיסכון בשחזור הטראומה בעבור המתלוננת.",נסיבות שאינן קשורות בביצוע המעשים
"תפ (ראשל""צ) 1108-09","עוד משמשים לזכות הנאשם, התרשמויותיהם החיוביות של שירות המבחן וגורמי הטיפול מההליך השיקומי בו הוא מצוי, על השינוי המשמעותי שערך בחייו בהקשרים של ניקיון מסמי רחוב מסוכנים, תעסוקתו ומצבו הבין-אישי. עוד אציין את חוות דעת מעסיקו המבטאת שביעות רצון מתפקודו.",נסיבות שאינן קשורות בביצוע המעשים
"תפ (ראשל""צ) 1108-09","לא נעלמה מעיניי התרשמות שירות המבחן כי שליחת הנאשם לריצוי עונש מאסר גם במסגרת עבודות שירות עלולה להיות רגרסיבית בעבורו. עם זאת, סברתי כי טרם בשלה העת לברך על המוגמר בבחינת הליך שיקומו של הנאשם, קווי אישיותו ומחשבתו טרם גובשו כדי פסיעה מתבקשת בדרך הישר, שירות המבחן אך מעריך מסוכנות פחותה מטעמו לעת זו וטבעה של ענישה מעלה פגיעה מסויימת באורח חייו של העבריין.",נסיבות שאינן קשורות בביצוע המעשים
"תפ (ראשל""צ) 1108-09","מאלו, סברתי כי קיים קושי לייחס משקל מכריע לאינטרס השיקום בענישתו, כדי כך שיחלצו ממאסר לריצוי על דרך עבודות שירות.",נסיבות שאינן קשורות בביצוע המעשים
"תפ (ראשל""צ) 1108-09","שוכנעתי כי ראוי להשית על הנאשם רכיבי ענישה החובקים מסר גמולי ומרתיע,שיהלמו גם את חומרת מעשיו לבד מנסיבותיו האישיות. הגמול הנדרש בענישת הנאשם, ישקף את הסלידה שחשה החברה ממעשיו ויהווה תרומה נכבדת מטעמו מצו של""צ, העבור אותה חברה שנפגעה ממעשיו.",נסיבות שאינן קשורות בביצוע המעשים
"תפ (ראשל""צ) 1108-09",נסיבותיו האישיות של הנאשם תבואנה לכדי ביטוי בעצם סוג עונש המאסר שיושת עליו והפחתה לא מבוטלת מתקופת מאסרו. כך יינתן ביטוי לדרך החיובית בה החל הנאשם ולשינויים שערך באורחות חייו.,נסיבות שאינן קשורות בביצוע המעשים
"תפ (ראשל""צ) 1108-09","כידוע, בית המשפט אינו כפוף להמלצות שירות המבחן וברע""פ 9151/06 לעיל נקבע בהקשר זה, כך:",נסיבות שאינן קשורות בביצוע המעשים
"תפ (ראשל""צ) 1108-09","תנאי מסייע נוסף לגישתי, מצאתי בהבהרת הממונה על עבודות השירות, לפיה ריצוי עונש במסגרת זו לא ימנע מהנאשם קבלת טיפול במרפאת המתדון.",נסיבות שאינן קשורות בביצוע המעשים
"תפ (ראשל""צ) 1108-09","לאחר שביקשתי לייצר את היחס ההולם הנדרש בין חומרת מעשי העבירות בנסיבותיהם ומידת אשמו של הנאשם, לבין סוג ומידת העונש שיושת עליהם - אני קובע בעניינו את העונשים, כדלקמן -",סוף דבר
"תפ (ראשל""צ) 1108-09",מאסר בפועל – לתקופה של 4 חודשים. לריצוי על דרך עבודות שירות. הנאשם מוזהר כי כל הפרה בתנאי עבודות השירות תביא להפקעתן המנהלית ולריצוי עונשו במתקן כליאה. תחילת ריצוי העונש – יום 1.11.12.,סוף דבר
"תפ (ראשל""צ) 1108-09","הפעלת מאסר מותנה – מופעל בזאת מאסר מותנה בן שלושה חודשים בת""פ 2763/06 של בית משפט זה, לריצוי בחופף לעונש המאסר שנגזר על הנאשם לעיל.",סוף דבר
"תפ (ראשל""צ) 1108-09",סך הכל ירצה הנאשם 4 חודשי מאסר על דרך עבודות שירות.,סוף דבר
"תפ (ראשל""צ) 1108-09","מאסר על תנאי - לתקופה של 6 חודשים. הנאשם יישא בעונש זה אם בתקופה של שלוש שנים מהיום, יעבור על כל עבירת רכוש מסוג פשע.",סוף דבר
"תפ (ראשל""צ) 1108-09","מאסר על תנאי - לתקופה של 3 חודשים. הנאשם יישא בעונש זה אם בתקופה של שלוש שנים מהיום, יעבור על כל עבירת רכוש מסוג עוון.",סוף דבר
"תפ (ראשל""צ) 1108-09","נוכח מצבו הכלכלי של הנאשם ותקופת המאסר שירצה, לא ראיתי לנכון לקבוע רכיבי ענישה כלכליים בעניינו.",סוף דבר
"תפ (ראשל""צ) 1108-09","צו מבחן– ניתן בזאת צו מבחן כלפי הנאשם למשך שנה. ככל שלא יפעל הנאשם כפי הנחיות והוראות שירות המבחן, הוא מוזהר בזאת כי צו המבחן יופקע וניתן יהיה לגזור את דינו מחדש.",סוף דבר
"תפ (ראשל""צ) 1108-09","ניתן היום‏ט""ו חשוןתשע""ג, 31אוקטובר  2012, במעמד הצדדים.  ",ארז יקואל 54678313-1108/09
"תפ (ראשל""צ) 1108-09",נוסח מסמך זה כפוף לשינויי ניסוח ועריכה,ארז יקואל 54678313-1108/09
"תפ (ראשל""צ) 1108-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",ארז יקואל 54678313-1108/09
