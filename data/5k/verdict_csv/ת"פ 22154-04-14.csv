verdict,text,part
"ת""פ 22154-04-14","ת""פ 22154-04-14 מע""מ רמלה נ' קציר",בית משפט השלום ברמלה
"ת""פ 22154-04-14","המאשימה – מדינת ישראל
באמצעות מע""מ רמלה
ע""י עוה""ד מירב יולי",בעניין:
"ת""פ 22154-04-14","הנאשם הורשע על פי הודאתו בביצוע 8 עבירות של אי הגשת דו""ח במועד לפי סעיף 117(א)(6) לחוק מס ערך מוסף התשל""ו – 1976 (להלן: חוק מס ערך מוסף). על פי עובדות כתב האישום, הנאשם הינו בעל עסק לשיווק מוצרים של חברת פלאפון והיה רשום כעוסק מורשה לעניין חוק מס ערך מוסף. הנאשם לא הגיש במועד את הדו""חות התקופתיים שלהלן: אפריל 2013, יוני 2013, אוגוסט 2013, אוקטובר 2013 ודצמבר 2013. כמו כן, הנאשם לא שילם את המס הנובע מהדוחות האמורים ובכך נגרם נזק לקופת המדינה על סך של 49,920 ₪. בנוסף, הנאשם הגיש באיחור את הדו""חות הבאים: דו""ח לחודש אפריל 2012 הוגש באיחור של 106 ימים, דו""ח לאוקטובר 2012 באיחור של 66 ימים, פברואר 2013 באיחור של 70 ימים.",כתב האישום
"ת""פ 22154-04-14","באת כוח המאשימה טענה כי הנזק לקופת המדינה הוא על סך של 49,920 ₪ והנאשם לא הסיר את המחדלים נשוא כתב האישום. באת כוח המאשימה טענה שמתחם העונש ההולם נע בין 4 ל-8 חודשי מאסר בפועל, בין 2 ועד 8 חודשי מאסר על תנאי וקנס כספי שנע בין 8,000 ₪ ועד 30,000 ₪ וזאת בצירוף התחייבות להימנע מעבירה. לנאשם אין עבר פלילי קודם בתחום עבירות המס וכי בעבר הוטל עליו קנס מנהלי אחד (ת/1). המאשימה עתרה לעונש שמציב את הנאשם במרכז המתחמים שצוינו לעיל.",טיעוני הצדדים לעונש
"ת""פ 22154-04-14","בא כוח הנאשם הדגיש את העובדה שלנאשם אין עבר פלילי וכיום הוכרז כפושט רגל ומונה עבורו כונס נכסים (נ/4 ו-נ/5), צבר חובות של למעלה מ-217,000 ₪ (נ/3), עסקו של הנאשם קרס ועקב כך לא הוגשו הדוחות נשוא כתב האישום. הנאשם רווק, מתגורר בבית הוריו ואף שיתף פעולה בחקירה ומתקיים היום מעבודות בתחום הניקיון ושכרו עומד על סך של 3,000 ₪ לחודש. על כן, בא כוח הנאשם עתר לעונש של מאסר על תנאי מבלי שיוטל עליו קנס כספי וזאת עקב מצבו הכלכלי, וככל שיוטל קנס, שהדבר יהיה מותאם למצבו הכלכלי.",טיעוני הצדדים לעונש
"ת""פ 22154-04-14","במקרה שבפני ""מידת הנזק"", על פי כתב האישום, היא של 49,920 ₪. הדו""חות לא הוגשו עקב קריסה כלכלית של הנאשם, שכידוע, לא יכולה להוות נימוק לאי הגשת הדו""חות במועד, או להקלה בעונש (רע""פ 1688/14 כץ נ' מדינת ישראל [פורסם בנבו] (9.3.14) פסקה 7 להחלטתו של כבוד השופט שוהם). אביא דוגמאות מהפסיקה לגבי מתחמי העונש שנקבעו במקרים דומים:",מתחם העונש ההולם
"ת""פ 22154-04-14","עפ""ג (מחוזי מרכז) 24241-12-14 אוזן נ' מדינת ישראל [פורסם בנבו] (10.2.15). המערער הורשע בגין אי הגשת 11 דו""חות לרשויות מע""מ ואשר השתרעו על תקופה של כשלוש שנים ונדון ל-6 חודשי מאסר בפועל שירוצו בעבודות שירות ומאסר על תנאי. סכום המע""מ היה 50,000 ₪. המערער הוכרז כפושט רגל והיה אב לבן יחיד שעול פרנסתו עליו. המערער לא הסיר את המחדלים, כאשר הסיבה נבעה מכך שהוכרז כפושט רגל. בית המשפט המחוזי קיצר את תקופת מאסרו לשלושה חודשי מאסר שירוצו בדרך של עבודות שירות.",מתחם העונש ההולם
"ת""פ 22154-04-14","עפ""ג (מחוזי מרכז) 53360-10-13 בן משה נ' מדינת ישראל [לא פורסם] (28.1.14). עניינו של המערער נדון בפני בבית משפט השלום ברמלה. המערער הורשע בביצוען של 37 עבירות של אי הגשת דו""ח במועד לפי סעיף 117(א)(6) לחוק מס ערך מוסף. סך המחדל עמד על סך של 24,150 ₪, בעוד שהחוב מקנסות עמד על 65,211 ₪ והחוב מריבית היה 7,697 ₪. באותו עניין קבעתי כי מתחם העונש ההולם נע בין 3 ועד 8 חודשי מאסר בפועל וקנס כספי שנע בין 20,000 ₪ ועד 50,000 ₪. בסופו של יום הושתו על המערער 5 חודשי מאסר בפועל בדרך של עבודות שירות, מאסר על תנאי וקנס בסך 25,000 ₪. ערעורו של המערער לבית המשפט המחוזי במחוז מרכז לגבי עונש המאסר בעבודות שירות, נדחה, בעוד שהקנס הופחת לסך של 10,000 ₪.",מתחם העונש ההולם
"ת""פ 22154-04-14","עפ""ג (מחוזי מרכז)  51920-12-14 מוסקוביץ נ' מע""מ רמלה [פורסם בנבו] (15.3.15). עניינם של המערערים נדון בפני בבית משפט השלום ברמלה. המערערים הורשעו בביצוע 7 עבירות של אי הגשת דו""ח במועד לפי סעיף 117(א)(6) לחוק מס ערך מוסף. סכום המחדל המקורי עמד על סך של 113,000 ₪ והמחדל הוסר באופן חלקי כך שנותרה קרן מס בסך של 54,142 ₪. הנאשמים לא הצליחו להסיר את יתרת המחדל עקב קשיים כלכלים. בעניין זה קבעתי כי מתחם העונש ההולם נע בין 5 ועד 30 חודשי מאסר בפועל והקנס נע בין 7,000 ₪ ועד 30,000 ₪. בסופו של יום, לאור העובדה שהמאשימה טענה שמתחם העונש ההולם מתחיל מ-4 חודשים, הושתו על הנאשמים 4 חודשי מאסר בפועל שירוצו בעבודות שירות, מאסר על תנאי וקנס בסך 9,000 ₪. במסגרת הליך הערעור נטען שהמחדל הוסר באופן מלא. לפיכך, הערעור התקבל בכך שעונש המאסר בפועל הופחת לחודשיים שירוצו בדרך של עבודות שירות ורכיב הקנס נותר בעינו.",מתחם העונש ההולם
"ת""פ 22154-04-14","בנסיבות אלה, הנני קובע כי מתחם העונש ההולם למכלול העבירות שבוצעו ע""י הנאשם נע בין 3 ועד 8 חודשי מאסר בפועל ומתחם הקנס ההולם נע בין 4,000 ₪ ועד 20,000 ₪, וזאת כאשר אני לוקח בחשבון את מצבו הכלכלי של הנאשם.",מתחם העונש ההולם
"ת""פ 22154-04-14","בעת קביעת העונש המתאים בתוך מתחם העונש ההולם לקחתי בחשבון את כל הנתונים שלהלן: לקולא, העדר עבר פלילי; הודאה וחיסכון בזמן שיפוטי. לחומרא, העדר הסרת המחדלים.",העונש המתאים בתוך מתחם העונש ההולם 
"ת""פ 22154-04-14","לפיכך, הנני משית על הנאשם את העונשים הבאים:",העונש המתאים בתוך מתחם העונש ההולם 
"ת""פ 22154-04-14","3 חודשי מאסר בפועל שירוצו בדרך של עבודות שירות. הנאשם יתייצב ביום  3.4.16 בשעה 08:00 ביחידת עבודות שירות במפקדת מחוז מרכז של שב""ס ברמלה לתחילת ריצוי עבודות השירות. עבודות השירות יבוצעו ב-""רטורנו"" גבעת שמש 815, בית שמש. הנאשם יועסק 5 ימים בשבוע, 8 וחצי שעות עבודה יומיות.",העונש המתאים בתוך מתחם העונש ההולם 
"ת""פ 22154-04-14",4 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה לפי חוק מס ערך מוסף.,העונש המתאים בתוך מתחם העונש ההולם 
"ת""פ 22154-04-14","הנאשם ישלם קנס בסך  5,000 ₪, או  10  ימי מאסר תמורתו.",העונש המתאים בתוך מתחם העונש ההולם 
"ת""פ 22154-04-14","הקנס ישולם ב- 10 תשלומים חודשים שווים ורצופים כאשר הראשון שבהם עד ליום 1.5.16 והיתרה ב- 1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם 
"ת""פ 22154-04-14","הנאשם יחתום על התחייבות כספית בסך של 5,000 ₪ להימנע במשך 3 שנים מהיום מביצוע עבירה לפי חוק מס ערך מוסף. ההתחייבות תיחתם עוד היום במזכירות בית המשפט. היה והנאשם לא יחתום אזי ייאסר למשך 10 ימים.",העונש המתאים בתוך מתחם העונש ההולם 
"ת""פ 22154-04-14",	זכות ערעור תוך 45 יום. ,העונש המתאים בתוך מתחם העונש ההולם 
"ת""פ 22154-04-14","54678313ניתן היום,  י""ח אדר ב' תשע""ו, 28 מרץ 2016, במעמד הצדדים.",5129371
"ת""פ 22154-04-14",הישאם אבו שחאדה 54678313,54678313
"ת""פ 22154-04-14",נוסח מסמך זה כפוף לשינויי ניסוח ועריכה,54678313
"ת""פ 22154-04-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
