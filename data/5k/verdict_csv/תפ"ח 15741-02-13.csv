verdict,text,part
"תפ""ח 15741-02-13","עבד אלסאלם כיאל 
ע""י ב""כ עוה""ד א. פלדמן והגב' ע. שמעוני",נגד
"תפ""ח 15741-02-13","דב לוין, ""גוזרים את הדין"", המשפט, כרך א (תשנ""ג) 185",כתבי עת:
"תפ""ח 15741-02-13","יניב ואקי, יורם רבין, ""הבניית שיקול הדעת השיפוטי"", הפרקליט, נב (תשע""ד) 413",כתבי עת:
"תפ""ח 15741-02-13",מיני-רציו:,כתבי עת:
"תפ""ח 15741-02-13","* בית המשפט אישר הסדר טיעון שכלל טווחי ענישה, והשית על הנאשם, בגין הרשעתו בסיוע להריגה ובחבלה בכוונה מחמירה, 19 שנות מאסר, שני מאסרים על תנאי ופיצוי בסך 60,000 ₪.",כתבי עת:
"תפ""ח 15741-02-13",* עונשין – ענישה – הסדר טיעון,כתבי עת:
"תפ""ח 15741-02-13",* עונשין – ענישה – מתחם הענישה,כתבי עת:
"תפ""ח 15741-02-13",* דיון פלילי – הסדר טיעון – כיבודו,כתבי עת:
"תפ""ח 15741-02-13","הנאשם הורשע במסגרת הסדר טיעון בעבירות סיוע להריגה וחבלה בכוונה מחמירה. הצדדים הסכימו לעתור לטווחי ענישה שבין 12-15 שנות מאסר בגין האישום הראשון, ובין 6-8 שנות מאסר, בגין האישום השני, במצטבר.",.
"תפ""ח 15741-02-13",בית המשפט המחוזי אישר את הסדר הטיעון ופסק:,.
"תפ""ח 15741-02-13","בעוד טווח הענישה שבהסדר טיעון נובע מהסכמת הצדדים בלבד, מתחם העונש ההולם מהווה ""קביעה נורמטיבית"" של ביהמ""ש באשר לטווח הענישה הראוי בנסיבות. במקרה זה, טווחי הענישה המוסכמים תואמים את מתחמי העונש ההולמים וההסדר עומד בהלכת האיזון. בהתחשב בכל השיקולים והנסיבות, נגזרו על הנאשם 13 שנות מאסר בגין האישום ראשון, 6 שנות מאסר בגין האישום השני – במצטבר, שני מאסרים על תנאי ופיצוי הורי המנוח בסך 60,000 ₪.",.
"תפ""ח 15741-02-13","ביום 21.9.14, לאחר שמיעת הראיות בתיק, ולאחר שניתן צו לסיכומים, הגיעו הצדדים להסדר טיעון (סומן ב/1), במסגרתו הוגש כתב אישום מתוקן (סומן ב/2, להלן: ""כתב האישום""). התיקון העיקרי בכתב האישום בעקבות ההסדר נסב סביב המרת עבירת הרצח שיוחסה לנאשם באישום הראשון לעבירה של סיוע להריגה, ביטול העבירה של ניסיון לרצח אשר יוחסה לנאשם באישום השני והמרתה בעבירה של חבלה בכוונה מחמירה.",מבוא
"תפ""ח 15741-02-13","הסדר הטיעון כלל הסדר לעניין טווחי ענישה ולפיו הצדדים יעתרו לטווחי ענישה שבין 12-15 שנות מאסר בפועל בגין האישום הראשון, ובין 6-8 שנות מאסר בפועל, בגין האישום השני.",הסדר הטיעון
"תפ""ח 15741-02-13","עוד הוסכם בין הצדדים, כי המאשימה תעתור להשית על הנאשם את הרף העליון שבהסדר, דהיינו 15 שנות מאסר בגין האישום הראשון ו-8 שנות מאסר בגין האירוע השני, ואילו ההגנה תטען להטלת הרף התחתון שבהסדר, דהיינו 12 שנות מאסר בגין האישום הראשון ו-6 שנות מאסר באישום השני.",הסדר הטיעון
"תפ""ח 15741-02-13",הצדדים הסכימו ביניהם כי עונשי המאסר שיוטלו על-ידי בית המשפט בכל אחד מן האישומים יצטברו זה לזה.,הסדר הטיעון
"תפ""ח 15741-02-13","ב""כ המאשימה הודיעה, כי הסדר הטיעון נערך בידיעת משפחת המנוח ובהסכמתה.",הסדר הטיעון
"תפ""ח 15741-02-13","הרקע לעבירות הינו סכסוך משפחתי בין משפחת הנאשם לבין המנוח, על רקע הפעלת בתי קפה/נרגילות בכפר ג'דיידה-מכר וחשדם של הנאשם ובני משפחתו כי המנוח היה מעורב במותו של ילד בן 12 בשם אנס, ממשפחת כיאל, ביום 19.12.11.",עובדות כתב האישום
"תפ""ח 15741-02-13","על-פי האישום הראשון סייע הנאשם ליאסר כיאל (""יאסר""), סוהיל כיאל (""סוהיל""), מחמוד שאמי (""מחמוד""), עומר שאפעי (""עומר"") ואחמד חטיב (""אחמד""), בגרימת מותו של המנוח, ג'סוב הנבוזי, וזאת לאחר שהנאשם קשר עמם קשר לחבול בו באמצעות נשק.",עובדות כתב האישום
"תפ""ח 15741-02-13","על פי התוכנית המקורית, לה היה שותף הנאשם, בתאריך 12.9.12, היו אמורים מחמוד, עומר ואחמד להמתין למנוח בכניסה לכפר ולירות לעברו. על פי התכנון, הנאשם היה אמור להמתין ליד מגרש הכדורגל (להלן: ""המגרש"") ברכב מאזדה אותו יקבל מהם, ולמלט אותם מהמקום לאחר הירי. לצורך כך, הצטיידו מחמוד, עומר ואחמד בשני אקדחים ובתחמושת.",עובדות כתב האישום
"תפ""ח 15741-02-13","במסגרת הקשר נפגש הנאשם עם מחמוד, עומר ואחמד, שהיו מצוידים באקדחים והמתינו בכפר -ברכב גנוב מסוג הונדה - להגעתו של המנוח. הנאשם נכנס לרכב המאזדה והמתין להוראות.",עובדות כתב האישום
"תפ""ח 15741-02-13","בהמשך, בעקבות שיבושים בתוכנית המקורית, הגיע הנאשם ברכב המאזדה אל צומת הכניסה לכפר כשתפקידו לדווח לאחרים על הגעת המנוח חזרה לכפר, לעקוב אחר המכונית מסוג טויוטה בה נסע המנוח יחד עם חברו ולדווח טלפונית לאחרים, על התקדמות הנסיעה של המנוח.",עובדות כתב האישום
"תפ""ח 15741-02-13","בעקבות דיווחי הנאשם זיהו האחרים שישבו ב""הונדה"" את רכב הטויוטה בו נסע המנוח והחלו גם הם בנסיעה, תוך שהשתלבו בין רכב הטויוטה של המנוח לבין רכב המאזדה בו נהג הנאשם. שני הרכבים, המאזדה וההונדה, המשיכו לעקוב אחר רכב הטויוטה שבו היה המנוח.",עובדות כתב האישום
"תפ""ח 15741-02-13","כאשר עצר רכב הטויוטה ליד בית חברו של המנוח - והחבר שנהג עד לשלב זה ברכב המשיך לדרכו - ירד המנוח מהרכב במטרה לעבור למושב הנהג. בשלב זה, בהתאם לתוכנית, התקרב רכב ההונדה בו נהג אחמד אל המנוח שעמד סמוך לטויוטה ומחמוד ועומר ירו באקדחים לעברו וגרמו למותו.",עובדות כתב האישום
"תפ""ח 15741-02-13","בהמשך, רכב ההונדה ורכב המאזדה בו נהג הנאשם נמלטו למגרש. בהגיעם לאזור המגרש, שרפו נוסעי ההונדה את הרכב, במטרה להעלים ראיות, ולאחר מכן נכנסו לרכב הנאשם – המאזדה - ונמלטו מהמקום. יום למחרת קיבל הנאשם מיאסר מעטפה ובה סכום של 40,000 ₪, אותו היה עליו למסור למחמוד עבור ביצוע התוכנית ומחמוד היה צריך לחלוק סכום זה עם עומר ואחמד, בתמורה לחלקם באירוע. הנאשם אכן מסר סכום זה, למחרת היום, למחמוד.",עובדות כתב האישום
"תפ""ח 15741-02-13","בגין האמור לעיל, הורשע הנאשם בעבירות של קשירת קשר לבצע פשע (חבלה), סיוע להריגה, עבירות בנשק, הצתה ושיבוש מהלכי משפט, לפי סעיפים 499(א)(1), 298 + 31, 144(א) +(ב) + 29, 448(א)רישא + 29  ו- 244 + 29 לחוק העונשין, התשל""ז – 1977 (להלן: ""חוק העונשין"").",עובדות כתב האישום
"תפ""ח 15741-02-13","יצוין, כי נגד סוהיל, יאסר, עומר, מחמוד ואחמד הוגש בגין האירוע המתואר באישום הראשון, כתב אישום נפרד אשר נדון בפני הרכב השופטים: ח. הורביץ [אב""ד], א. טובי ות. נתנאל-שרון, בתפ""ח (חי') 15791-02-13 [פורסם בנבו] (להלן: ""התיק המקביל""). באותו תיק נחתם הסדר טיעון עם הנאשמים ביום 14.9.14, (ט/4) ואולם נכון למועד זה  טרם נגזר דינם.",עובדות כתב האישום
"תפ""ח 15741-02-13","על-פי האישום השני, בתאריך 28.5.12, כשלושה וחצי חודשים קודם לאירוע המוזכר באישום הראשון, ירה הנאשם ביחד עם אחרים, מספר כדורים לעבר המנוח בכוונה לגרום לו לחבלה חמורה. הנאשם והאחרים נמלטו, אך כשהבחינו במנוח אשר הגיע לקבל טיפול במוקד הרפואי, ירו לעברו פעם נוספת. כתוצאה מהירי נפגע המנוח משני קליעים בעכוז, הובהל לבית החולים ושם טופל ונותח.",עובדות כתב האישום
"תפ""ח 15741-02-13","בגין האמור לעיל, הורשע הנאשם באישום השני בעבירות של חבלה בכוונה מחמירה ועבירות בנשק, לפי סעיפים 329 +29 ו- 144(א) +(ב) +29 לחוק העונשין.",עובדות כתב האישום
"תפ""ח 15741-02-13",ראיות לעונש,עובדות כתב האישום
"תפ""ח 15741-02-13","מטעם המאשימה הוגש גיליון הרישום הפלילי של נאשם (ט/1), ממנו עולה כי לנאשם הרשעה בעבירה של החזקת סכין, בגינה נגזר עליו מאסר בפועל בן חודשיים, אותו הוא מרצה החל מיום 19.9.14. כן הוגש מכתב מטעם הורי המנוח (ט/2), אשר העדיפו שלא להתייצב לדיון כדי שלא להעמיק את הסכסוך הקיים בין המשפחות שלפי תיאורם, גבה קורבנות בעבר וקיים חשש שיגבה קורבנות נוספים בעתיד.",עובדות כתב האישום
"תפ""ח 15741-02-13","עוד עולה מהמכתב, כי בני משפחת המנוח קיבלו את הסדר הטיעון והשלימו עמו, אך היו מעדיפים כי האחראים למות בנם יהיו כלואים מאחורי סורג ובריח עד סוף ימי חייהם. לבסוף, ביקשו ההורים כי בית המשפט יגזור את העונש הראוי לכל אותם אלה שגוזלים חייהם של אנשים תמימים.",עובדות כתב האישום
"תפ""ח 15741-02-13","מטעם ההגנה הוגשה אסופת מכתבים (ס/1), וביניהם מכתב מטעם מנהלת הקהילה של הישוב טל-אל, הגב' אורנה דיין, אשר הכירה את הנאשם באמצעות אביו המשמש כקבלן חשמל והנאשם סייע לו בעבודתו. על פי תיאורה, הנאשם הוא בחור אחראי, מסור וחרוץ, בעל יחסי אנוש טובים ומכבד את הזולת.",עובדות כתב האישום
"תפ""ח 15741-02-13","כן הוגש מכתב מטעם הגב' פרידה בכובסקי, אשר תיארה כי הכירה את הנאשם בעת שסייע לאביו בעבודות חשמל בביתה. לדבריה, הנאשם היה צייתן, מופנם, סבלני ורגיש.",עובדות כתב האישום
"תפ""ח 15741-02-13","עוד הוגש, מכתבו של מר יואל בן הרוש, אשר הכיר אף הוא את הנאשם דרך אביו, וציין כי מדובר בבחור שקט וחרוץ, אשר ביצע את עבודתו על הצד הטוב ביותר ובאחריות רבה.",עובדות כתב האישום
"תפ""ח 15741-02-13","בנוסף, הוגש מכתבו של מר מיכאל הרפז, טייס בעברו ומנהלה של חברה קבלנית לעבודות הנדסה. במכתבו ציין מר הרפז, כי הוא מכיר את הנאשם מזה כ 5-6 שנים, דרך עבודתו עם אביו, והתרשם כי מדובר בבחור שקט, חרוץ, חכם וממושמע. ",עובדות כתב האישום
"תפ""ח 15741-02-13","לפי תיאורו, בזמן עבודתו של הנאשם יחד עם אביו, שמע מהנאשם כי הוא התארס ונרשם ללימודים, והתרשם כי מדובר בבחור נורמטיבי שהעולם העברייני זר לו.",עובדות כתב האישום
"תפ""ח 15741-02-13","מר הרפז תיאר את משפחת הנאשם, אותה הוא מכיר משנת 1996, כמשפחה שומרת חוק, משכילה אוהבת ותומכת, כאשר לדבריו, מהיכרותו את הנאשם ובני משפחתו, מסקנתו היא כי הסתבכותו של הנאשם היא בגדר מעידה חד-פעמית הנובעת מ""היגררות"" אחר מנהיגים שליליים בכפר.",עובדות כתב האישום
"תפ""ח 15741-02-13","כן טען מר הרפז, כי הסתבכותו ומעצרו של הנאשם, ובעקבות זאת ההתחייבות הכספית הגבוהה שלקחו על עצמם הוריו כדי לממן את הגנתו, מהווים עונש כבד מנשוא על המשפחה כולה.",עובדות כתב האישום
"תפ""ח 15741-02-13","לסיכום, ביקש מר הרפז כי בית המשפט יטה רחמיו על הנאשם ובני משפחתו, יסתפק בתקופת מעצרו של הנאשם ויאפשר לו לשקם את חייו.",עובדות כתב האישום
"תפ""ח 15741-02-13",הטיעונים לעונש,עובדות כתב האישום
"תפ""ח 15741-02-13","בטיעוניו בכתב (ט/3) ובעל-פה עתר ב""כ המאשימה להטיל על הנאשם את העונש המקסימאלי על-פי הסדר הטיעון, וזאת משום שלא מתקיימים במקרה זה טעמים המצדיקים הקלה בעונשו.",טיעוני המאשימה
"תפ""ח 15741-02-13","בטיעוניו בעל-פה הטעים ב""כ המאשימה, כי הטווחים עליהם הסכימו הצדדים במסגרת ההסדר, הם גם מתחמי הענישה ההולמים בנסיבות המקרה.",טיעוני המאשימה
"תפ""ח 15741-02-13","ב""כ המאשימה הפנתה לגילו הצעיר של המנוח, אשר היה כבן 27 בלבד במותו.",טיעוני המאשימה
"תפ""ח 15741-02-13","בטיעוניו באשר לאישום הראשון בו הורשע הנאשם, הדגיש ב""כ המאשימה את חומרת עבירת ההריגה הפוגעת בערך המקודש ביותר והוא קדושת חיי אדם. כן הוטעם, כי העונש הקבוע בצד העבירה הוא 20 שנות מאסר, ובגין סיוע לביצועה, עומד העונש על 10 שנות מאסר.",טיעוני המאשימה
"תפ""ח 15741-02-13","נטען, כי לצד הסיוע להריגה הורשע הנאשם בעבירות חמורות נוספות שהצטברות העונשים הקבועים בצידן מגיעה עד 45 שנות מאסר.",טיעוני המאשימה
"תפ""ח 15741-02-13","ב""כ המאשימה הפנה לתכנון המוקדם של הנאשם יחד עם האחרים לפגוע במנוח, ולחלקו המרכזי בהוצאת התוכנית אל הפועל. לדבריו, ללא מעורבות הנאשם, לא היה מי שיעקוב אחר המנוח וימלט את החוליה המבצעת, ומכאן שמבלי תרומתו המשמעותית, המנוח היה היום בין החיים.",טיעוני המאשימה
"תפ""ח 15741-02-13","זאת ועוד, ב""כ המאשימה הפנה לנזק החמור שנגרם עם מותו של המנוח, אשר הותיר אחריו זוג הורים וחמישה אחים שאיבדו את היקר להם מכל.",טיעוני המאשימה
"תפ""ח 15741-02-13","ב""כ המאשימה ביקש שלא לראות בסכסוך בין המשפחות – שלא הגיעו ל""סולחה"" -  נסיבה לקולא.",טיעוני המאשימה
"תפ""ח 15741-02-13","לטענתו, אף אם הנאשם חשש שהמנוח יקדים לפגוע בו, אין זה נימוק להקלה בעונשו,  שכן סכסוכים מעין אלה אסור שיביאו להקלה בעונש.",טיעוני המאשימה
"תפ""ח 15741-02-13","לשיטתו, אין לסטות ממתחם הענישה משיקולי שיקום, שכן ניתן ללמוד מהסתבכותו של הנאשם בעבירה של החזקת סכין בזמן מעצרו כי הוא אינו פונה לכיוון של שיקום.",טיעוני המאשימה
"תפ""ח 15741-02-13","עוד ביקש ב""כ המאשימה להתחשב בשיקולי הרתעת היחיד והרבים וטען כי ענישה ברף המקסימאלי של הסדר הטיעון תעביר לנאשם, לציבור ככלל, ולתושבי הסביבה בפרט, מסר לפיו כי בכל הקשור לעבירות אלימות ונשק לא יגלה בית המשפט מידה של רחמים.",טיעוני המאשימה
"תפ""ח 15741-02-13","באשר לאישום השני נטען, כי מדובר באירוע הדומה באופיו לאירוע נשוא האישום הראשון; ברקע המעשה עמד אותו סכסוך בין המשפחות, הנשקים בחלקם הם אותם נשקים ששימשו לאחר מכן באירוע ההמתה, וכן נעשה שימוש ברכב גנוב באותו אופן בו נעשה באירוע ההמתה.",טיעוני המאשימה
"תפ""ח 15741-02-13","לדבריו, הנסיבות לחומרא שפורטו ביחס לאירוע נשוא האישום הראשון מתקיימות גם כאן, דהיינו השימוש בנשק, האכזריות, האובססיביות לחבול במנוח, הירי ממכונית חולפת וככלל, התעוזה הרבה בביצוע המעשים. יתירה מכך, באירוע נשוא האישום השני, לא הסתפקו הנאשם והאחרים בירי הראשוני במנוח וכשהבחינו בו סמוך למוקד הרפואי אליו הגיע לקבל טיפול, החלו לירות לעברו פעם נוספת, כל זאת במקום ציבורי ותוך סיכון חפים מפשע.",טיעוני המאשימה
"תפ""ח 15741-02-13","כן הדגיש ב""כ המאשימה כי אף על פי שמדובר בסכסוך מתמשך, אין להתעלם מכך שהוא מורכב משני אירועי ירי נפרדים.",טיעוני המאשימה
"תפ""ח 15741-02-13","לנוכח הנסיבות המנויות לעיל, עתרה ב""כ המאשימה להשית על הנאשם עונש ברף העליון של הטווח המוסכם גם באשר לאירוע השני.",טיעוני המאשימה
"תפ""ח 15741-02-13","בסיכום הדברים, ביקש ב""כ המאשימה כי בית המשפט יכבד את הסדר הטיעון וישית על הנאשם עונש של 23 שנות מאסר, תוך צבירת העונשים בגין שני האירועים, בתוספת מאסר מותנה מרתיע, פיצוי מקסימאלי על-פי החוק ושלילת רישיונו של הנאשם לתקופה ארוכה.",טיעוני המאשימה
"תפ""ח 15741-02-13","לביסוס טיעוניו, הפנה ב""כ המאשימה לפסיקה התומכת בעמדתו העונשית. ",טיעוני המאשימה
"תפ""ח 15741-02-13","בטיעוני ההגנה לעונש, עתר ב""כ הנאשם לאמץ את הסדר הטיעון ולהשית על הנאשם את העונש המצטבר המינימאלי על-פי ההסדר, דהיינו 18 שנות מאסר בפועל.",טיעוני ההגנה
"תפ""ח 15741-02-13","הסניגור הטעים בטיעוניו, כי טווחי הענישה המוצעים במסגרת ההסדר הם טווחים חמורים ביחס לנסיבות המקרה, שכן העבירה העיקרית החמורה ביותר בה הורשע הנאשם באישום הראשון היא עבירה של סיוע להריגה, שבצידה עונש של 10 שנות מאסר ואילו הטווח שהוסכם עליו בגין אישום זה, נע בין 12-15 שנות מאסר. ",טיעוני ההגנה
"תפ""ח 15741-02-13","כן יש להתחשב, לטענתו, בכך שבעבירות הנלוות לעבירת הסיוע להריגה, חלקו של הנאשם הצטמצם לנוכחותו במקום, ומכאן שחומרת מעשיו מצויה  ברף התחתון.",טיעוני ההגנה
"תפ""ח 15741-02-13","גם באשר לאישום השני נטען, כי 6 שנות מאסר בפועל הוא עונש הממצה את חומרת העבירה בנסיבות המקרה, בהתחשב בכך שהמנוח לא נפגע קשה באותו אירוע והעונש אינו סוטה מרמת הענישה הנהוגה במקרים דומים.",טיעוני ההגנה
"תפ""ח 15741-02-13","הסניגור העלה את הנסיבות לקולא במקרה זה, ובראשן הודאת הנאשם במסגרת הסדר טיעון. לשיטתו, לעובדה שההודאה באה בשלב מאוחר של המשפט יש יתרון בכך שבית המשפט מכיר את התיק ויכול להתחשב בשיקולים שלא יכול היה לשוקלם אלמלא שמע את הראיות.",טיעוני ההגנה
"תפ""ח 15741-02-13","הסנגור הדגיש את תרומת הנאשם בגילוי המעורבים בפרשה, אשר חלקם בני משפחתו, דבר שהביא להגשת כתבי אישום נגדם. בהקשר זה נטען, כי למשטרה לא היה ""קצה חוט"" לפתרון הפרשה והחקירה אף הלכה לכיוון מוטעה. לדבריו, יש להתחשב בשיקול זה ביתר שאת במקרה שלפנינו, לנוכח העובדה שהנאשם לא התוודה תחילה בפני המדובב ואף לא בהמשך בחקירתו.",טיעוני ההגנה
"תפ""ח 15741-02-13","כן הפנה הסנגור לעונשים שהוסכמו במסגרת הסדר הטיעון (ט/4) שנערך עם המעורבים האחרים בתיק המקביל וכלל טווחי ענישה שונים, כמעט לכל אחד מן הנאשמים, שנעים מ- 7-8 עד 17-23 שנות מאסר בפועל, כל נאשם לפי חלקו. עוד הוסכם שם, על ""טיעון חופשי"" באשר ליתר רכיבי הענישה.",טיעוני ההגנה
"תפ""ח 15741-02-13","לטענת הסנגור, נוכח הסדר הטיעון עם המעורבים האחרים, מתחזקת המסקנה כי הטווח שהוסכם בין הצדדים במקרה זה, בגין האישום הראשון, הוא טווח ענישה גבוה, ולמעשה הרף המינימאלי של ההסכם בעניינו של הנאשם גבוה מהרף המקסימאלי שהוסכם באשר לנאשם 5 בתיק המקביל, אשר היה זה שנהג ברכב בו נסעו היורים והאט אותו סמוך למנוח כדי שהיורים יוכלו לירות לכיוונו, והורשע אף הוא בסיוע להריגה.",טיעוני ההגנה
"תפ""ח 15741-02-13","כן נטען, כי אף אם יוטל על הנאשם בענייננו עונש המאסר המינימאלי בטווחים שהוסכם עליהם בגין שני האישומים, עדיין יוטלו על הנאשם 18 שנות מאסר בפועל, דהיינו עונש חמור ביחס לזה שהוסכם באשר למי שהיו היורים באירוע.",טיעוני ההגנה
"תפ""ח 15741-02-13","עוד נטען, כי יש להתחשב בגילו הצעיר של הנאשם שהיה כבן 21 ו-8 חודשים בלבד בעת ביצוע המעשים, ויש לראותו כ""בגיר צעיר"", וכן בהיעדר עבר פלילי קודם לחובתו של הנאשם לפני האירוע נשוא כתב האישום. כן נטען, כי גם הסתבכותו של הנאשם בהחזקת סכין בבית הסוהר היתה בנסיבות של הגנה עצמית.",טיעוני ההגנה
"תפ""ח 15741-02-13","הסנגור הסכים כי גם טווח הענישה המוסכם על ההגנה בהסדר הטיעון הוא מתחם עונש הולם בנסיבות המקרה אם כי, לדעתו גם טווח זה, הוא טווח מחמיר.",טיעוני ההגנה
"תפ""ח 15741-02-13","הסנגור ביקש כי בית המשפט יתחשב בעת פסיקת הפיצויים, בפיצוי שיושת לטובת משפחת הקורבן בהליך המקביל, שבו עומדים לדין 5 נאשמים.",טיעוני ההגנה
"תפ""ח 15741-02-13",הסנגור הפנה אף הוא לפסיקה התומכת לדעתו בעמדתו העונשית. ,טיעוני ההגנה
"תפ""ח 15741-02-13",הנאשם בפנותו לבית המשפט אמר כי אין לו מה לומר.,טיעוני ההגנה
"תפ""ח 15741-02-13","כאשר בית המשפט מרשיע נאשם במספר עבירות המהוות מספר אירועים, עליו לקבוע מתחם עונש הולם לכל אירוע בנפרד, ולאחר מכן רשאי הוא לגזור עונש נפרד לכל אירוע, או עונש כולל לכל האירועים (סעיף 40יג(ב) לחוק העונשין).",דיון
"תפ""ח 15741-02-13","גם אם גזר בית המשפט עונש כולל בגין כמה אירועים, עליו לשמור על יחס הולם בין חומרת מכלול המעשים ומידת אשמו של הנאשם, לבין העונש שייגזר עליו, תוך התחשבות במספר העבירות, תדירותן והזיקה ביניהן (סעיף 40יג.(ג) לחוק העונשין).",דיון
"תפ""ח 15741-02-13","בענייננו, אף שמדובר באותו קרבן, נחלקות העבירות לשני אירועים שבוצעו בזמנים שונים. לנוכח האמור, הסדר הטיעון שנערך בין הצדדים – בדין - כלל הסכמה לעניין טווחי הענישה בגין כל אחד מהאירועים. בנוסף, כלל ההסדר, כאמור, גם הסכמה להצטברות העונשים שיוטלו בגין כל אחד מן האירועים.",דיון
"תפ""ח 15741-02-13","המחלוקת בין הצדדים נותרה בשאלת עונש המאסר בפועל הכולל שייגזר על הנאשם; בעוד המאשימה עותרת לעונש מאסר בפועל של 23 שנים, עותרת ההגנה לעונש מאסר בפועל של 18 שנים.",דיון
"תפ""ח 15741-02-13","בע""פ 512/13 פלוני נ' מדינת ישראל [פורסם בנבו] (4.12.13), נדון המיתאם שבין ""מתחם העונש ההולם"" לבין טווח הענישה המוצע לבית המשפט במסגרת הסדר טיעון ונקבע שלא מדובר במושגים זהים. ",דיון
"תפ""ח 15741-02-13","בעוד טווח הענישה שבהסדר טיעון נובע מהסכמה בין הצדדים בלבד ומביא לידי ביטוי, בין היתר, את שיקולי התביעה (כגון: אינטרס הציבור בענישה הולמת ומהירה למעשי עבירה, חסכון במשאבים, קשיים ראיתיים, ואף נסיבות ספציפיות של הנאשם לקולא וכו'), למול שיקולי הנאשם (כגון: רצון להביא להפחתה באישומים, הקלה בעונש או הימנעות מניהול הליך משפטי ארוך ויקר שלא לצורך), הרי שמתחם העונש ההולם מהווה ""קביעה נורמטיבית"" של בית המשפט באשר לטווח הענישה הראוי בגין העבירה בנסיבותיה, מידת אשמו של הנאשם וסוג ומידת העונש המוטל עליו.",דיון
"תפ""ח 15741-02-13","לשם קביעת העונש ההולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכל כאמור בסימן א'-1 לחוק העונשין שכותרתו ""הבניית שיקול הדעת השיפוטי בענישה"", והורתו בתיקון מספר 113 לחוק העונשין.",דיון
"תפ""ח 15741-02-13","על אף שתיקון מס' 113 לחוק העונשין לא קבע מהו היחס הראוי בין מתחם העונש ההולם לטווח ענישה המוצע בהסדר טיעון, עדיין, יש בדרך כלל לכבד הסדרי טיעון במידה והם עומדים ב""מבחן האיזון"" אשר נקבע בע""פ 1958/98 פלוני נ' מדינת ישראל, פ""ד נז(1), 577. (להלן: ""הלכת האיזון"").  למעשה, גם אם טווח הענישה המוצע בהסדר הטיעון נמוך מ""מתחם העונש ההולם"", עדיין יש לכבד את ההסדר אם התביעה ערכה איזון מתאים בין ההקלה שניתנה לנאשם לבין התועלת הציבורית שהייתה כרוכה בעריכת הסדר הטיעון, ו""הלכת האיזון"" שנקבעה בפסק הדין פלוני הנ""ל, בהרכב מורחב של 9 שופטים, אינה עומדת בסתירה  לתיקון 113 לחוק העונשין.",דיון
"תפ""ח 15741-02-13","בע""פ 3856/13 שי גוני נ' מדינת ישראל [פורסם בנבו] (3.2.14) ובע""פ 9246/12 עמר וסלמן חמאיסה נ' מדינת ישראל [פורסם בנבו] (24.3.14), נתקבלה עמדת כב' השופט מלצר בע""פ 512/13 הנ""ל ולפיה:",דיון
"תפ""ח 15741-02-13","בע""פ 3856/13 הנ""ל, נקבע כי בתיקון 113 אין כדי לשנות מן המדיניות המשפטית הנוהגת: ",דיון
"תפ""ח 15741-02-13","""לפיה בית המשפט אינו כבול לעונש עליו הסכימו הצדדים במסגרת הסדר הטיעון, ועליו לבחנו בהתאם לאמות המידה המקובלות, כאשר אליהן יתווספו ואף יקבלו מקום מרכזי, השיקולים המתחייבים מקיומו של הסדר טיעון"" (ראו גם ע""פ 8802/13 דורון לוי נ' מדינת ישראל (10.3.14); ע""פ 3659/13 פלוני נ' מדינת ישראל [פורסם בנבו] (24.3.14); ע""פ 7777/12 יעקב בלקאר נ' מדינת ישראל [פורסם בנבו] (25.3.14)). ",דיון
"תפ""ח 15741-02-13","על החומרה שיש לראות במעשי אלימות שבמהלכם קופדו חיי אדם עמדו בתי המשפט לא אחת, תוך הדגשת קדושת החיים כערך עליון.",מתחם העונש ההולם בגין האירוע הראשון
"תפ""ח 15741-02-13",כך למשל נפסק כי: ,מתחם העונש ההולם בגין האירוע הראשון
"תפ""ח 15741-02-13","(ע""פ 4419/95 שחר חדד נ' מדינת ישראל, פ""ד נ(2) 752; ראו גם ע""פ 8314/03 רג'אח שיהד בן עווד נ' מדינת ישראל, [פורסם בנבו] תק-על 2005(2) 3016, 3017). ",מתחם העונש ההולם בגין האירוע הראשון
"תפ""ח 15741-02-13","יחד עם זאת, לרגע לא נעלם מעינינו כי במקרה זה העבירה החמורה ביותר בין אלה בהן הורשע הנאשם הינה עבירה של ""סיוע להריגה"" שהעונש המירבי בגינה הינו מחצית מן העונש המירבי הנקוב בצידה של עבירת ההריגה המושלמת, דהיינו, 10 שנות מאסר ולא 20 (סע' 32 לחוק העונשין).",מתחם העונש ההולם בגין האירוע הראשון
"תפ""ח 15741-02-13","לנוכח ריבוי המקרים בהם בקלות יתרה ובלתי נסבלת נעשה שימוש בנשק חם לצורך פתרון סכסוכים של מה בכך או כמעשי נקמנות גרידא, נקבע בפסיקה כי יש לנקוט ברמת ענישה מחמירה, באותם מקרים של ""שפיכות דמים"" והוא הדין אף כאשר מדובר ""רק"" בעבירות בנשק. (ראו ע""פ 7147/96 אזואלוס נ' מדינת ישראל פ""ד נב(2) 412). ",מתחם העונש ההולם בגין האירוע הראשון
"תפ""ח 15741-02-13","איננו יכולים להתעלם מחומרת נסיבות ביצוע העבירות במקרה זה. מעשיו של הנאשם אינם פרי פיתוי רגעי או ""מעידה חד-פעמית"", שכן הנאשם תכנן יחד עם אחרים לפרטי פרטים ובקור רוח את הפגיעה במנוח, בשתי הזדמנויות שונות. ניתן ללמוד על התכנון המחושב והשקול של המעשה, מהעובדות שפורטו בהרחבה באישום הראשון שבכתב האישום וכן מהעובדה שלא היתה זו הפעם הראשונה שהנאשם ניסה לפגוע במנוח.",מתחם העונש ההולם בגין האירוע הראשון
"תפ""ח 15741-02-13","עם זאת, חלקו של הנאשם בביצוע העבירה באירוע שבאישום הראשון היה כ""מסייע"", ובאופן כללי חלקו קטן יותר מזה של היורים בפועל.",מתחם העונש ההולם בגין האירוע הראשון
"תפ""ח 15741-02-13","אף שאמרנו כי עונשו המירבי של מסייע להריגה הינו מחצית מן העונש בגין העבירה המושלמת, הרי בקשר לקביעת מתחם ענישה הולם בעניינו של ה""מסייע"", נקבע כי:",מתחם העונש ההולם בגין האירוע הראשון
"תפ""ח 15741-02-13","""[...] כידוע, תרומתו של המסייע היא עקיפה ומשנית, משום שאין הוא נוטל חלק בביצוע העיקרי של העבירה ואין הוא אלא שותף זוטר למבצע העיקרי (ע""פ 320/99 פלונית נ' מדינת ישראל, פ""ד נה(3) 22, 34-33 (2001)). סעיף 40ט(א) לחוק העונשין מונה רשימה פתוחה של נסיבות שיש להתחשב בהן לעניין קביעת מתחם העונש ההולם של העבירה העומדת לדיון. הנסיבות המנויות בסעיף זה נשקלות, בשינויים המחויבים, גם כשמדובר בעבירת סיוע, שהיא כאמור עבירה העומדת לעצמה, השונה במאפייניה ופחותה בחומרתה מהעבירה העיקרית. מבלי למצות, מתחם העונש של עבירת סיוע ייגזר מהנסיבות הבאות: אם מדובר בסיוע במעשה או סיוע במחדל; אם הסיוע קדם לביצוע העבירה העיקרית (סיוע בתכנון) או סיוע שניתן בעת ביצועה של העבירה העיקרית; מידת תרומתו של הסיוע לביצוע העבירה העיקרית; תרומת הסיוע לנזק שהיה צפוי להיגרם ולנזק שנגרם בפועל; יכולתו של הנאשם להבין את שהוא עושה, את הפסול במעשהו או את משמעותו, לרבות בשל גילו, ועוד..."" (ע""פ 5214/13 מחמוד סירחאן נ' מדינת ישראל [פורסם בנבו] (30.12.2013).",מתחם העונש ההולם בגין האירוע הראשון
"תפ""ח 15741-02-13","בענייננו, חלקו של הנאשם בסיוע לביצוע העבירה היה משמעותי. הנאשם לקח חלק בכל שלבי האירוע, החל מהתכנון שקדם לו, בהמשך גם במעקב אחר המנוח ודיווח לחוליה המבצעת על צעדיו ובסיום האירוע, לאחר הצתת הרכב, מילוט המעורבים מהמקום.",מתחם העונש ההולם בגין האירוע הראשון
"תפ""ח 15741-02-13","בנסיבות אלה ברור אפוא, כי הנאשם בחר באופן מודע ושקול בדרך עבריינית כדי לנקום במנוח ובסופו של דבר גרם, יחד עם אחרים, למותו של צעיר כבן 27 בלבד.",מתחם העונש ההולם בגין האירוע הראשון
"תפ""ח 15741-02-13","כן יש להתחשב בכך כי לצד העבירה של סיוע להריגה אותה ביצע הנאשם על פי האישום הראשון עומדות עבירות חמורות נוספות של קשירת קשר, הצתה, עבירות בנשק ושיבוש מהלכי משפט. כל אחת מעבירות אלה פוגעת בערכים המצויים ברף העליון של הערכים המוגנים והם בטחונו האישי של כל אדם וביטחון הציבור ככלל.",מתחם העונש ההולם בגין האירוע הראשון
"תפ""ח 15741-02-13","הסיבה שהביאה את הנאשם לבצע את העבירות, נזקפת אף היא לחובתו, שכן אף אם הנאשם חש מאוים, היו פתוחות בפניו אפשרויות אחרות ובכלל זה, פנייה לרשויות החוק. אין לקבל מצב של נטילת חיי אדם אחר, רק משום תחושת איום או מצוקה, ומכל מקום נראה כי בנסיבות המקרה מדובר היה במניע של נקמה על רקע סכסוך מתמשך בין המשפחות ובייחוד מותו של הילד, אנס, ולא משום תחושת איום ופחד אישיים של הנאשם, כפי שנטען.",מתחם העונש ההולם בגין האירוע הראשון
"תפ""ח 15741-02-13","באי כוח הצדדים הציגו לנו פסקי דין, אשר להשקפתם תומכים בגישתם באשר למתחם העונש ההולם. מעיון בפסיקה שהוגשה עולה, כי בדיוק כשם שניתן למצוא מקרים חמורים יותר מזה שבפנינו, כך ניתן למצוא בפסיקה אליה הופנינו ע""י הסניגור, מקרים קלים יותר, בין מבחינת נסיבות העבירה, בין מבחינת אשמו של העבריין, ובין נסיבות אישיות, הודאה וחרטה.",מתחם העונש ההולם בגין האירוע הראשון
"תפ""ח 15741-02-13","מכל מקום, מרבית פסקי הדין שאמורים לקבוע את ""מדיניות הענישה הנהוגה"", ניתנו לפני תיקון 113 לחוק העונשין ובשל כך משלבים בתוכם נסיבות שכיום יש לשוקלן לצורך קביעת ""העונש המתאים"" בתוך מתחם העונש ההולם ולא לצורך קביעת מתחם העונש ההולם.",מתחם העונש ההולם בגין האירוע הראשון
"תפ""ח 15741-02-13","בצד כל זאת נציין, כי גם ממדיניות הענישה הנהוגה ניתן ללמוד שטווח הענישה שהוסכם בין הצדדים אינו מקל יתר על המידה עם הנאשם.",מתחם העונש ההולם בגין האירוע הראשון
"תפ""ח 15741-02-13","אף אם לצורך גיבוש הסדר הטיעון שנכרת בתיק זה, התחשבה ב""כ המאשימה בנימוקים אשר על פי הוראת תיקון 113 לחוק העונשין יש לשוקלם לצורך קביעת העונש המתאים בתוך מתחם העונש ההולם, (הואיל ולא מדובר בשיקולים הנוגעים לנסיבות ביצוע העבירה כגון, הודאתו של הנאשם) הרי משבאים אנו לשקול קבלת או דחיית הסדר הטיעון, נתחשב גם בנימוקים אלה כדי להכריע האם טווחי הענישה שהסדר הטיעון עומדים בהלכת האיזון, ומסקנתנו היא כאמור, שאכן כך הדבר.",מתחם העונש ההולם בגין האירוע הראשון
"תפ""ח 15741-02-13","כללו של דבר, בהתחשב בכלל השיקולים המנויים לעיל ועל פי ההנחיות שבסעיפים 40ב. ג.  ו-ט. לחוק העונשין שעניינם העיקרון המנחה וקביעת מתחם העונש ההולם, אנו סבורים כי במקרה זה טווח הענישה שבהסדר הטיעון תואם את מתחם העונש ההולם באירוע נשוא האישום הראשון, והחלטנו לכבד את טווח הענישה שהוסכם בין הצדדים באשר לאישום זה.",מתחם העונש ההולם בגין האירוע הראשון
"תפ""ח 15741-02-13","באישום זה הורשע הנאשם על פי הודאתו, כאמור, בעבירה של חבלה בכוונה מחמירה ועבירות בנשק, בשל כך שירה, יחד עם אחרים, כארבעה חודשים לפני האירוע מושא האישום הראשון, מספר כדורים לעבר המנוח בכוונה לגרום לו לחבלה חמורה, כשלמעשה מדובר בניסיון של הנאשם לפגוע במנוח על רקע הסכסוך המתמשך בין המשפחות.",מתחם העונש ההולם באישום השני
"תפ""ח 15741-02-13","מדובר בעבירות אלימות חמורות תוך שימוש בנשק חם, שיש בהן סיכון לחיי אדם, לסדר הציבורי ולביטחון הציבור, והן מחייבות ענישה מחמירה. הנאשם נטל את החוק לידיו ועשה את האמור לעיל כדי לגרום למתלונן חבלה חמורה.",מתחם העונש ההולם באישום השני
"תפ""ח 15741-02-13","באשר לנסיבות האירוע נתחשב בחלקו הדומיננטי של הנאשם באירוע זה, ובעובדה שהנאשם לא הסתפק בפגיעה הראשונה במנוח וירה לעברו פעם נוספת כשהמנוח בא לקבל טיפול רפואי משנפגע מהירי הראשון, עובדה המלמדת על נחישות ודבקות במשימה העבריינית. הנסיבות המפורטות לעיל מלמדות על התנהגות עבריינית חמורה ומסוכנת, וכל זאת בעיבורו של הכפר ללא מורא דין ודיין.",מתחם העונש ההולם באישום השני
"תפ""ח 15741-02-13","באשר לנזק שנגרם למנוח באישום זה, הרי שזה אושפז מספר ימים במהלכם עבר ניתוח, וזאת כתוצאה מפגיעת שני הכדורים בעכוזו.",מתחם העונש ההולם באישום השני
"תפ""ח 15741-02-13","כן נתחשב בנזק הפוטנציאלי שעלול היה להיגרם למנוח או לעוברים ושבים כתוצאה מירי באמצע הכפר, ממכונית חולפת.",מתחם העונש ההולם באישום השני
"תפ""ח 15741-02-13","מדיניות הענישה הראויה בגין עבירות אלימות בנשק והיד הקלה על ההדק, מחייבות ענישה מחמירה למען ביעור הנגע החמור והמסוכן בו אנו נתקלים חדשות לבקרים.",מתחם העונש ההולם באישום השני
"תפ""ח 15741-02-13","בשורה ארוכה של פסקי דין חזרו וקראו בתי המשפט למיצוי הדין בדרך של הטלת עונשים מוחשיים ומרתיעים על מי שבוחר ליישב סכסוכים בדרך של שימוש בנשק חם (ראו למשל: ע""פ 2546/05 מדינת ישראל נ' עבדאללה ג'בארין, [פורסם בנבו] (12.1.06), שם התקבל ערעורה של המדינה והעונש הוחמר ל- 4 שנות מאסר. וראו גם ע""פ 5759/04 מדינת ישראל נ' רייכמן [פורסם בנבו] (7.2.05)). ",מתחם העונש ההולם באישום השני
"תפ""ח 15741-02-13","סופו של דבר, גם באשר לאישום זה אנו סבורים כי בהתחשב בנסיבות המקרה, במדיניות הענישה הנהוגה ובערך החברתי שנפגע, טווח הענישה שנקבע על-ידי הצדדים בהסדר הטיעון תואם גם את מתחם העונש ההולם.",מתחם העונש ההולם באישום השני
"תפ""ח 15741-02-13","בבואנו לקבוע את ""העונש המתאים"" לנאשם בתוך המתחמים אותם קבענו, נתחשב בראש ובראשונה בהודאתו של הנאשם בעובדות כתב האישום שתוקן במסגרת הסדר טיעון.",העונש המתאים
"תפ""ח 15741-02-13","רק לאחרונה נפסק, כי הודאה שבצידה חיסכון בזמן שיפוטי מהווה שיקול משמעותי לקולא (ע""פ 4597/13 אנטוניו פיצו נ' מדינת ישראל  [פורסם בנבו] (22.9.14); ע""פ 8288/11 איינאו וודאג נ' מדינת ישראל [פורסם בנבו] (27.11.12, פיסקה 8); ע""פ 122/14 דניס שוורצפל ואלכסיי קובלסקי נ' מדינת ישראל [פורסם בנבו] (7.7.14, פיסקה 19). ",העונש המתאים
"תפ""ח 15741-02-13","אולם, ככל שההודאה מוקדמת יותר, כך גדל החיסכון בזמן שיפוטי – כמו גם חיסכון בזמנם של העדים והתביעה – ומכאן שגם מידת ההתחשבות בהודאה כנסיבה לקולא מושפעת בהתאם (עם זאת נציין, כי קיימת גם דעה לפיה אין מקום להתחשב בשיקול של ""חיסכון בזמן שיפוטי"" כשיקול לקולא, במאמרם של יריב ואקי ויורם רבין ""הבניית שיקול הדעת השיפוטי  בענישה; תמונת מצב והרהורים על העתיד לבוא"", הפרקליט נב תשע""ג, עמ' 413, בעמ' 454; מאמרו של שופט בית המשפט העליון דב לוין (ז""ל) ""גוזרים את הדין"", המשפט א, 185 (1993), בעמ' 199)).",העונש המתאים
"תפ""ח 15741-02-13","אף אם הודאת הנאשם היא במידה רבה פורמאלית ובאה רק בסופו של המשפט מטעמים טקטיים (לא נעלם מעינינו כי גם ב""דברו האחרון"" טען הנאשם ""אין לי מה להגיד"", דהיינו לא הביע כל חרטה), יש לקוות כי היא מהווה לפחות תחילת הפנמת חומרת העבירות.",העונש המתאים
"תפ""ח 15741-02-13","כן נתחשב בנסיבותיו האישיות של הנאשם, באישיותו החיובית ובתפקודו החיובי בעבודה ובחייו האישיים, כפי שבאו לידי ביטוי במכתבי עדי האופי מטעמו, ובעיקר בגילו הצעיר,  שמעמידו בקבוצת ""הבגירים הצעירים"". [ראו בענין זה ע""פ 7781/12 פלוני נ' מדינת ישראל [פורסם בנבו] (25.6.13); כן ראו בעניין זה לאחרונה, ע""פ 4641/12 פלוני נ' מדינת ישראל [פורסם בנבו] (20.11.13); וע""פ 5521/12 פלוני נ' מדינת ישראל  [פורסם בנבו] (22.1.14) (להלן: ""עניין פלוני""; עם זאת, קיימת גם דעה אחרת של מספר שופטי בית המשפט העליון, לפיה אין ליצור קבוצה מיוחדת של ""בגירים צעירים"" ודי באפשרות להתחשבות בגיל הנאשם, גם לצורך קביעת מתחם העונש ההולם לפי סעיף 40ט.(6) לחוק העונשין, וגם לצורך קביעת העונש המתאים בתוך המתחם, לפי סעיף 40י""א.(1) לחוק העונשין; ע""פ 452/14 דבוש נ' מדינת ישראל, [פורסם בנבו] (3.4.14)].",העונש המתאים
"תפ""ח 15741-02-13","עוד נתחשב, בפגיעה שתיגרם לנאשם, אך בעיקר למשפחתו, כתוצאה ממאסרו מאחורי סורג ובריח לתקופה ארוכה. ניתן היה ללמוד מראיות ההגנה לעונש כי משפחתו של הנאשם הינה משפחה נורמטיבית, אשר שילמה גם היא מחיר כבד, רגשי וכלכלי, כתוצאה מהסתבכותו של הנאשם ו""התשלום"" הכבד עוד מצפה לה עם הרחקתו של הנאשם מהם – בשל מאסרו הממושך - לשנים רבות.",העונש המתאים
"תפ""ח 15741-02-13","בהקשר זה נתחשב לקולא בכך כי זהו מאסרו הראשון של הנאשם, ובדרך כלל, בתי המשפט נוהגים להתחשב בכך מתוך תקווה כי גם תקופת מאסר – ראשונה – מאוזנת תתרום להרתעת הנאשם.",העונש המתאים
"תפ""ח 15741-02-13","נתחשב בעובדה שלנאשם היתה תרומה משמעותית לחשיפת המעורבים הנוספים בפרשה;  אנו סבורים כי ראוי ככלל לעודד נאשמים לשתף פעולה עם רשויות אכיפת החוק, וזאת ניתן – לעתים - לעשות באמצעות הקלה - מסויימת - בענישה.",העונש המתאים
"תפ""ח 15741-02-13","עוד נתחשב בכך כי לנאשם אין הרשעות הקודמות לאירועים מושא כתב האישום. אמנם הוא הורשע בגין החזקת סכין במהלך מעצרו בגין תיק זה, אך עדיין לא ניתן לומר שעברו מכביד.",העונש המתאים
"תפ""ח 15741-02-13","באשר להסדר הטיעון שנערך עם המעורבים האחרים בתיק המקביל וטרם נגזר דינם, אין לנו אלא את שעינינו רואות, וככלל, לא מדובר בהבדלים קיצוניים בין ההסדרים. יתרה מכך, אין הסדר בעניינם של מעורבים אחרים מחייב – אוטומטית – גם בעניינו של הנאשם, שכן, כידוע, כל הסדר נערך על פי הראיות והשיקולים הספציפיים של המקרה והנאשם.",העונש המתאים
"תפ""ח 15741-02-13","בע""פ 5195/11 גיאורגי קריניאן נ' מדינת ישראל [פורסם בנבו] (28.3.12), חזר בית המשפט על ההלכה כי אחידות הענישה אין משמעה שוויון מכאני או אוטומאטי בין נאשמים, וזאת גם אם מדובר באותה פרשה. (ראו גם ע""פ 6224/11 אבו רומי נ' מ""י, [פורסם בנבו] (9.5.13)).  ",העונש המתאים
"תפ""ח 15741-02-13","כיוון שכך, בבואנו לגזור את העונש בהליך הנוכחי לא נתעלם גם אנו מהסדר הטיעון בתיק המקביל גם בקשר לפסיקת הפיצויים למשפחת הקורבן. עם זאת נבהיר, כי העונשים עליהם הוסכם במסגרת הסדר הטיעון בעניינם של האחרים – שטרם נגזר דינם – ישמשו אמת מידה לבחינת העונש שיוטל על הנאשם, רק ביחס לאירועים בהם היה מעורב לצידם. ודאי שהנאשם אינו יכול להיבנות מעונש זה למעשים הנוספים, נשוא האישום השני, בהם לא היו מעורבים הנאשמים בתיק המקביל והוא אינו יכול להתנער מאחריותו לנזקים והסכנות שנגרמו עקב כך. חומרה נוספת מצויה בעניינו של הנאשם, בשל ריבויים של המקרים והצטברותם.",העונש המתאים
"תפ""ח 15741-02-13","נתחשב גם בשיקולי הרתעת היחיד והרבים לצורך קביעת העונש המתאים בתוך טווח הענישה המוסכם שבמקרה זה תואם, כאמור, למתחם העונש ההולם. אנו סבורים כי גם עונש מאסר שקרוב יותר לרף אליו עותרת ההגנה, יש בו מסר הרתעתי משמעותי, הן לנאשם והן לעבריינים בכוח (סעיפים 40ו. ו-40ז. לחוק העונשין).",העונש המתאים
"תפ""ח 15741-02-13","אף שהנאשם הסתייע ברכב בשני האירועים שבהם הורשע, אנו סבורים כי בשל תקופת המאסר הארוכה שתיגזר עליו אין זה ראוי לגזור עליו פסילת רישיון נהיגה.",העונש המתאים
"תפ""ח 15741-02-13","לאחר ששקלנו את חומרת העבירות, נסיבותיהן, הערכים החברתיים שנפגעו, ואת מדיניות הענישה הנהוגה, כמו גם את נסיבותיו האישיות של הנאשם שאינן קשורות בביצוע העבירה, ובכלל זה, את הרתעתו האישית של הנאשם וכן הרתעת הרבים, ובמיוחד את הסדר הטיעון שסברנו כי עומד הוא בהלכת האיזון ויש לכבדו, החלטנו לגזור על הנאשם את העונשים כדלקמן:",סיכום
"תפ""ח 15741-02-13",13 שנות מאסר בגין האירוע נשוא האישום ראשון.,סיכום
"תפ""ח 15741-02-13",6 שנות מאסר בגין האירוע נשוא האישום השני. ,סיכום
"תפ""ח 15741-02-13","שני עונשי המאסר ירוצו באופן מצטבר כך שסך הכל ירצה הנאשם 19 שנות מאסר בפועל בניכוי תקופת מעצרו, מיום 23.12.12.",סיכום
"תפ""ח 15741-02-13",3 שנים מאסר על תנאי לבל יבצע הנאשם במשך 3 שנים כל עבירת אלימות מסוג פשע או עבירות בנשק מסוג פשע.,סיכום
"תפ""ח 15741-02-13",12 חודשי מאסר על תנאי לבל יבצע הנאשם במשך 3 שנים כל עבירת אלימות מסוג עוון או עבירה בנשק מסוג עוון או עבירה של שיבוש מהלכי משפט.,סיכום
"תפ""ח 15741-02-13","לאחר שנתנו דעתנו לכך שמדובר בעבירה רבת שותפים, כשרובם נידונים בפני מותב אחר ויש להניח כי גם הם יחויבו לשלם פיצויים, וזאת בהתאם להסדר הטיעון שנכרת עמם, אנו מחייבים את הנאשם לשלם להורי המנוח פיצויים בסך 60,000 ₪, וזאת בדרך של הפקדת סכום זה בקופת בית המשפט, עד ליום 22/2/15 (פרטי הורי המנוח והחשבון אליו יועברו כספי הפיצויים יימסרו למזכירות על ידי ב""כ המאשימה). ",סיכום
"תפ""ח 15741-02-13",הודעה לנאשם זכות הערעור לבית המשפט העליון תוך 45 יום מהיום.,סיכום
"תפ""ח 15741-02-13","ניתן היום, י""ט כסלו תשע""ה, 11/12/14, בנוכחות הנאשם וב""כ הצדדים.  ",סיכום
"תפ""ח 15741-02-13",נוסח מסמך זה כפוף לשינויי ניסוח ועריכה,יוסף אלרון 54678313
"תפ""ח 15741-02-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",יוסף אלרון 54678313
