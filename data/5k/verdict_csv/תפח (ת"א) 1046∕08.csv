verdict,text,part
"תפח (ת""א) 1046∕08","לפני הרכב: א' שהם – אב""ד, י' שבח, ש' ברוך",פח 001046/08
"תפח (ת""א) 1046∕08","חוק העונשין, תשל""ז-1977: סע'  144, 144(א), 329, 333, 335(א)(1)",חקיקה שאוזכרה: 
"תפח (ת""א) 1046∕08","הנאשם, ציון פדד, הורשע על פי הודאתו בעבירות של חבלה חמורה בנסיבות מחמירות, והחזקת נשק שלא כדין, כפי שאלה יוחסו לו בכתב אישום מתוקן שהוגש במסגרת הסדר טיעון.","אורי שהם, שופט - אב""ד"
"תפח (ת""א) 1046∕08","מהעובדות המתוארות בכתב האישום המתוקן עולה כי ביום 18.4.2008 בשעות הבוקר הגיע המתלונן למרכול בו משמש הנאשם כמנהל עבודה. בין המתלונן לבין אחת הקופאיות התפתח ויכוח במהלכו קילל המתלונן את הקופאית, ולאחר זאת עזב את המקום. בשעות אחה""צ של אותו יום, משסיימה הקופאית את משמרתה במרכול, היא ביקשה לעזוב, יחד עם חברותיה, את המקום בנסיעה ברכב ואו אז הגיע המתלונן וחסם את דרכן באמצעות רכבו. הוא שב לצעוק ולגדף את הקופאית וחברותיה והן התלוננו בפני מנהל המרכול, אשר הגיע למקום ברכב, ביחד עם הנאשם ועובד נוסף. למחרת היום, הגיע המתלונן, כשהוא מלווה באדם נוסף שזהותו אינה ידועה לתביעה, לחצר ביתו של הנאשם בחולון. הנאשם ששהה אותה עת בביתו, ירד לפתח הבניין על מנת לשוחח עם המתלונן. מיד לאחר הירי חזר הנאשם לביתו, נטל את מפתחות הרכב ונמלט מהמקום בנסיעה. כתוצאה מהיריות שירה הנאשם במתלונן, נפצע הלה בידו השמאלית, בשלפוחית השתן וכן בבטנו.","אורי שהם, שופט - אב""ד"
"תפח (ת""א) 1046∕08","הוצג בפנינו הסדר טיעון לפיו הודה הנאשם באשמות שיוחסו לו בכתב האישום המתוקן, ולפיו עותרים הצדדים לגזור עליו עונש מוסכם בן 3.5 שנים לריצוי בפועל, בניכוי תקופת מעצרו. עוד הוסכם כי הנאשם יפצה את המתלונן בסכום של 25,000 ₪, סכום שכבר הופקד בקופת בית המשפט המחוזי בת""א.","אורי שהם, שופט - אב""ד"
"תפח (ת""א) 1046∕08","ב""כ המאשימה, עו""ד פמיליה פוגל, הציגה את השיקולים להסדר הטיעון, שהעיקרי שבהם נעוץ בקשיים ראייתיים להוכחת זהותו של היורה. מסתבר, כי לאחר הגשת כתב האישום בוצעה השלמת חקירה שבמסגרתה נגבתה עדותו של אדם אשר נקב במספר שמות שהיו עשויים לבצע את הירי, מבלי להזכיר את שם הנאשם. מבחינת התביעה, לא ניתן היה, כמובן, להתעלם מעדות זו כחלק ממכלול הראיות בתיק, בשים לב לכך שהמתלונן עצמו לא שיתף פעולה ולא הצביע על הנאשם כעל מבצע הירי, דבר שהחליש את ראיות התביעה ככל שהדבר נוגע להוכחת היות הנאשם מעורב בירי. מסיבה זו גם שוחרר הנאשם ממעצרו בתנאים מגבילים.","אורי שהם, שופט - אב""ד"
"תפח (ת""א) 1046∕08","עוד נתנה התביעה את דעתה להיותו של הנאשם אדם נורמטיבי בדרך כלל, הגם שהורשע בתחילת שנת 2007 (ת.פ. 2796/06 שלום ראשל""צ), בעבירה של החזקת סמים לצריכה עצמית ובהתנהגות פסולה במקום ציבורי, ונדון ל-4 חודשי מאסר על תנאי ולקנס כספי. התובעת הוסיפה כי התנהגותו של המתלונן היתה פרובוקטיבית, והוא יזם את הסלמת העימות משהגיע אל פתח ביתו של הנאשם. המתלונן לא מסר, כאמור, כל פרטים מזהים אודות היורה, והוא לא נקט עמדה באשר להסדר הטיעון המתגבש.","אורי שהם, שופט - אב""ד"
"תפח (ת""א) 1046∕08","לאור האמור, ביקשה התובעת לאמץ את הסדר הטיעון המוצע על ידי הצדדים.","אורי שהם, שופט - אב""ד"
"תפח (ת""א) 1046∕08","עו""ד ירום הלוי, ב""כ הנאשם, חזר והדגיש כי המתלונן תרם רבות להסלמת האירועים בהתנהגותו המתגרה והפרובוקטיבית. המתלונן הגיע לביתו של הנאשם בערב ליל הסדר שחל במוצאי שבת, והטריד את מנוחתו של הנאשם, שהוא אדם בעל רקע דתי. הסנגור הדגיש את העובדה המופיעה בכתב האישום כי הנאשם הצטייד באקדח ממניע הגנתי, מתוך חששו מהמתלונן ולא מתוך מגמה התקפית. הירי נועד להפחיד את המתלונן ולא לפגוע בו, הגם שלמרבה הצער התוצאה היתה אחרת.","אורי שהם, שופט - אב""ד"
"תפח (ת""א) 1046∕08","הסנגור סבור כי הענישה המוצעת משקפת כדבעי את חומרת התנהגותו של הנאשם, תוך התחשבות בנסיבות המקילות אשר פורטו לעיל.","אורי שהם, שופט - אב""ד"
"תפח (ת""א) 1046∕08","הנאשם בדברו האחרון הביע צער וחרטה על מעשיו, וציין כי הוא מצא את האקדח ולא ראה לנכון לדווח על כך למשטרה.","אורי שהם, שופט - אב""ד"
"תפח (ת""א) 1046∕08","התנהגותו של המתלונן הלכה והסלימה, שעה שהגיע לבניין בו מתגורר הנאשם, כשהוא מלווה באדם נוסף, וביקש להמשיך ולהתעמת עם הנאשם. בכתב האישום צויין מפורשות כי הנאשם הצטייד באקדח שהוחזק על ידו ללא רשיון, בשל חששו מהמתלונן.","אורי שהם, שופט - אב""ד"
"תפח (ת""א) 1046∕08","עם זאת, אין להקל ראש בתגובתו של הנאשם אשר עשה שימוש באקדח, במהלך ויכוח עם המתלונן, גם אם ביקש להפחידו בלבד ושלא לגרום לו פגיעה גופנית. החומרה הניבטת מהתנהגותו של הנאשם נובעת מעצם החזקת אקדח ללא רשיון ונשיאתו לזירת האירוע, בהכירו את אופיו של המתלונן, על יסוד האירועים הקודמים. מכאן היתה קצרה הדרך לעשיית שימוש באקדח, גם אם, כאמור, לא עמדה לנגד עיני הנאשם הכוונה לפגוע פיזית במתלונן.","אורי שהם, שופט - אב""ד"
"תפח (ת""א) 1046∕08","עונש המאסר המוצע על ידי הצדדים – 3.5 שנות מאסר בפועל – הינו קל לכל הדעות, והשאלה אשר עמדה לנגד עיניי היא האם מדובר בסטייה מהותית מרמת הענישה, עד כי יש להחמיר בעונשו של הנאשם מעבר לרמת הענישה המוצעת.","אורי שהם, שופט - אב""ד"
"תפח (ת""א) 1046∕08","לאחר בחינת הדברים, הגעתי למסקנה כי ניתן לאשר את הסדר הטיעון, בשים לב לנסיבות המקילות אשר פורטו לעיל, שכן אין מדובר, לטעמי, בהקלה החורגת באופן משמעותי מרמת הענישה ו/או מהאינטרס הציבורי שבענישה הולמת ושמירת אמון הציבור במערכת המשפטית.","אורי שהם, שופט - אב""ד"
"תפח (ת""א) 1046∕08","לאור האמור, אציע לחבריי לגזור על הנאשם 3.5 שנות מאסר לריצוי בפועל, בניכוי ימי מעצרו מיום 15.5.2008 עד 21.11.2008.","אורי שהם, שופט - אב""ד"
"תפח (ת""א) 1046∕08","בנוסף, אציע להשית על הנאשם 2 שנות מאסר על-תנאי ל-3 שנים, לבל יעבור כל עבירת אלימות שהיא פשע או עבירה לפי סעיף 144 לחוק העונשין.","אורי שהם, שופט - אב""ד"
"תפח (ת""א) 1046∕08","כמו כן יחוייב הנאשם בתשלום פיצויים למתלונן בשיעור של 25,000 ₪. סכום זה הופקד בקופת בית המשפט המחוזי ויועמד מיידית לרשות המתלונן.","אורי שהם, שופט - אב""ד"
"תפח (ת""א) 1046∕08",               ______________,"אורי שהם, שופט - אב""ד"
"תפח (ת""א) 1046∕08","               א' שהם, שופט","אורי שהם, שופט - אב""ד"
"תפח (ת""א) 1046∕08","               אב""ד","אורי שהם, שופט - אב""ד"
"תפח (ת""א) 1046∕08","הנני מצטרפת לדעתו של אב בית הדין, השופט אורי שהם.","יהודית שבח, שופטת"
"תפח (ת""א) 1046∕08","כפי שנקבע בפס""ד פלוני (ע""פ 1958/98 פלוני נ' מדינת ישראל, פ""ד נז(1), 577(, הרי ככלל, יראה בית המשפט לקיים את הסדר הטיעון בשל הטעמים הקשורים בחשיבותם ובמעמדם של הסדרי הטיעון, וידחה  הסדר טיעון רק אם נפל פגם משמעותי  בשיקולי התביעה ורק כאשר העונש המוצע אינו מאזן כראוי בין טובת ההנאה שמעניק ההסדר לנאשם לבין האינטרס הציבורי.","יהודית שבח, שופטת"
"תפח (ת""א) 1046∕08",אין המקרה שבפנינו בא בכלל אותם המקרים החריגים המצדיקים  דחיית הסדר הטיעון.,"יהודית שבח, שופטת"
"תפח (ת""א) 1046∕08","בראש ובראשונה, יש ליתן  משקל ממשי לאותם קשיים ראייתיים לא מבוטלים, אשר פורטו ע""י התביעה ואשר הצריכו שתי השלמות חקירה, המתבטאים בעיקר בחוסר שיתוף פעולה  מצד המתלונן, אשר טען כי אינו יודע מי ירה בו ולא הצביע על הנאשם כעל מבצע הירי, וכן בעדות אחרת לפיה בוצע הירי ע""י אדם אחר.","יהודית שבח, שופטת"
"תפח (ת""א) 1046∕08","כמו כן יש להתחשב בענייננו בציפיות הנאשם לכיבוד הסדר הטיעון, שעה שהודה במיוחס לו, למרות הקשיים הראייתים הלא מבוטלים, שגם התביעה מסכימה לקיומם, וויתר על זכותו לנהל את ההליך ועל הסיכוי לפיו יזוכה בסופו.","יהודית שבח, שופטת"
"תפח (ת""א) 1046∕08","נתון נוסף המכריע את הכף לטובת הסדר הטיעון הינו התנהגות המתלונן, אשר התבטאה בשלוש התגרויות שקדמו לירי ואשר ניזומו כולן על ידו: האחת- ויכוח קולני עם קופאית וקללות וגידופים שהשמיע לעברה (הנאשם, יש לזכור, הינו מנהל העבודה במרכול), השניה- חסימת רכבן של הקופאיות, צעקות וגידופים לעברן וכן איומים כלפי הנאשם, אשר הוזעק למקום ע""י הקופאיות, לפיהם ""הוא יודע כיצד לסגור את העניין"" והשלישית- הגעה לבית הנאשם בלווי אדם נוסף ופתיחה בויכוח קולני עמו על רקע הארועים הקודמים.","יהודית שבח, שופטת"
"תפח (ת""א) 1046∕08","כאשר עסקינן בהודייה בעובדות כתב האישום, בטרם שמיעת ראיות,  אין לבית המשפט אלא האמור בכתב האישום, ומפיו בלבד הוא חי. במקרנו צויין בכתב האישום מפורשות כי הנאשם חשש מהמתלונן (סעיף3(ב) לכתב האישום) וכי הנאשם ירה במתלונן רק ""במטרה להפחידו"", ומשכך יש להתייחס לנסיבות כפי המתואר בכתב האישום, לא להעצימן, ולא לגרוע מהן, מה גם שהמאשימה לא מייחסת לנאשם גרימת חבלה בכוונה מחמירה, לפי סעיף 329 לחוק העונשין, כי אם גרימת חבלה חמורה לפי סעיף 333 לחוק העונשין.","יהודית שבח, שופטת"
"תפח (ת""א) 1046∕08","דחיה גורפת ולא מידתית של הסדרי הטיעון, גם כאשר בית המשפט עצמו היה פוסק, לו נדרש לכך, עונש חמור יותר, עלולה לרפות את ידי התביעה מלהגיע להסדרים,ובמקביל אף להרתיע סנגורים מלהמליץ למרשיהם להודות בעובדות המוסכמות משההסתמכות  על העונש המוסכם לוטה בערפל. משכך, יש להותיר את דחיית ההסדרים רק במקרים בהם האיזון מופר באופן כה קיצוני עד כי האינטרס הציבורי אינו יכול להשלים עמו.","יהודית שבח, שופטת"
"תפח (ת""א) 1046∕08","אין צורך להכביר מלים על חשיבותו המיוחדת של הסדר הטיעון ועל תרומתו הרבה למלאכת עשיית הצדק, בהתחשב, בין היתר, בחסכון בזמן השיפוטי, בקיצור עינוי הדין ובהפניית זמנו של בית המשפט, העמוס לעייפה, לדיון בתיקים נוספים.","יהודית שבח, שופטת"
"תפח (ת""א) 1046∕08","בשים לב לכלל הנסיבות שפורטו, כמו גם לעברו הכמעט נקי של הנאשם, הרי שהעונש המוצע עונה על מבחן האיזון, ומכל מקום, ודאי שאינו נוגד את האינטרס הצבורי בכזו עוצמה המחייבת דחיית  ההסדר.","יהודית שבח, שופטת"
"תפח (ת""א) 1046∕08","אני מצטרפת, איפוא, לחוות דעתו של האב""ד השופט שהם.","יהודית שבח, שופטת"
"תפח (ת""א) 1046∕08","צר לי, אך לא אוכל להצטרף לדעתם של חברי. ",השופט ש. ברוך
"תפח (ת""א) 1046∕08","סעיף 333 לחוק העונשין, תשל""ז-1977 (להלן: ""החוק""), קובע:",השופט ש. ברוך
"תפח (ת""א) 1046∕08","מוסיף 335(א)(1) לחוק וקובע כפל עונש, למבצע עבירה לפי סעיף 333 לחוק כשהוא חמוש.",השופט ש. ברוך
"תפח (ת""א) 1046∕08","סעיף 144(א) רישא לחוק, קובע עונש של שבע שנות מאסר בגין החזקת נשק.",השופט ש. ברוך
"תפח (ת""א) 1046∕08","בע""פ 1958/98 פלוני נ' מדינת ישראל, פ""ד נז(1), 577 , 607, נאמר: ",השופט ש. ברוך
"תפח (ת""א) 1046∕08",ובעמ' 616 נאמר: ,השופט ש. ברוך
"תפח (ת""א) 1046∕08","אני מוכן לצאת מנקודת הנחה כי ענין לנו במתלונן שהתנהג בצורה בלתי ראויה. כך עולה מעובדות כתב האישום המתוקן וכך נטען על ידי הצדדים (אם כי, אין לקבל את הרמיזה של הסניגור בטיעוניו, עת ניסה לשייך למתלונן מברג שנמצא בזירה). אך מנגד, ענין לנו בנאשם, שהחזיק באקדח ללא רישיון, בנסיבות שלא שמענו להן הסבר של ממש בשלב הטיעונים לעונש, וכשנתקל באדם שהתעמת עמו (ואני מוכן להניח שמדובר בבריון של ממש, שלא חיפש את טובת הנאשם) הפתרון שמצא היה ליטול את אותו אקדח ולירות באדם בלתי חמוש, לא פחות מארבע יריות, על מנת להפחידו (דהיינו, לא היתה בלבו אותה כוונה מיוחדת שנדרשה לשם ייחוס עבירה של ניסיון רצח).",השופט ש. ברוך
"תפח (ת""א) 1046∕08","כתוצאה מהירי נפגע המתלונן וניתן לומר שאפילו נפגע קשה (הוא נורה בידו, בשלפוחית השתן ובבטן).",השופט ש. ברוך
"תפח (ת""א) 1046∕08","האם בנסיבות שכאלה, ניתן לאשר את הסדר הטיעון ולומר שהוא עומד בתנאים שהוכתבו בפסיקת בית המשפט העליון כמצדיקים אישור הסדר טיעון? האם ניתן לומר, שמתקיים כאן אותו ""איזון ראוי"", שקיומו הוא תנאי לאישור ההסדר? לדעתי התשובה לשאלות אלה הינה בשלילה.",השופט ש. ברוך
"תפח (ת""א) 1046∕08","על בתי המשפט מוטל, מעבר לכל, תפקיד חברתי מן המעלה הראשונה. המסר שמעבירים בתי המשפט בפסיקותיהם ובכלל זה בגזרי הדין היוצאים מתחת ידיהם, הינו מסר ציבורי חשוב.",השופט ש. ברוך
"תפח (ת""א) 1046∕08","כיצד אם כן לקבל מצב, בו אדם מחזיק אקדח שלא כדין, וכשהוא נתקל באחר, גם אם אותו אחר הינו בריון, הוא יורה בו כמה פעמים, ומסב לו פציעות ניכרות ועונשו נגזר לשלוש שנים וחצי מאסר? לדעתי, הדבר פשוט בלתי אפשרי.",השופט ש. ברוך
"תפח (ת""א) 1046∕08","בהיותי במיעוט, איני מאריך, אך לו דעתי היתה נשמעת, לא היינו מאשרים את הסדר הטיעון, בכל הנוגע לרכיב המאסר בפועל. חלף עונש המאסר המוצע, היינו משיתים על הנאשם מאסר בפועל לתקופה של חמש שנים, וזאת אך מן הטעם לפיו בית משפט אשר אינו מאשר הסדר טיעון, אינו משית על נאשם את מלוא העונש שהיה ראוי להשית עליו בלא הסדר. בכל מקרה אחר, היה העונש הראוי לנאשם חמור הרבה יותר.",השופט ש. ברוך
"תפח (ת""א) 1046∕08","ברוב דעות הננו מחליטים לגזור על הנאשם שלוש וחצי (3.5) שנות מאסר לריצוי בפועל, בניכוי ימי מעצרו מיום 15.5.2008 עד 21.11.2008.",סוף דבר
"תפח (ת""א) 1046∕08","כמו כן, הננו משיתים על הנאשם שתי (2) שנות מאסר על-תנאי ל-3 שנים, לבל יעבור כל עבירת אלימות שהיא פשע או עבירה לפי סעיף 144 לחוק העונשין.",סוף דבר
"תפח (ת""א) 1046∕08","כמו כן יחוייב הנאשם בתשלום פיצויים למתלונן בשיעור של 25,000 ₪. סכום זה הופקד בקופת בית המשפט המחוזי ויועמד מיידית לרשות המתלונן.",סוף דבר
"תפח (ת""א) 1046∕08",זכות ערעור לבית המשפט העליון תוך 45 יום מהיום. ,54678313
"תפח (ת""א) 1046∕08","ניתן היום כ""ד בכסלו, תשס""ט (21 בדצמבר 2008) במעמד הצדדים.",54678313
"תפח (ת""א) 1046∕08",_________________         _________________          _________________,54678313
"תפח (ת""א) 1046∕08","   אורי שהם, שופט                 יהודית שבח, שופטת               שמואל ברוך, שופט ",א' שהם 54678313-1046/08
"תפח (ת""א) 1046∕08","              אב""ד",א' שהם 54678313-1046/08
"תפח (ת""א) 1046∕08",נוסח מסמך זה כפוף לשינויי ניסוח ועריכה,א' שהם 54678313-1046/08
