verdict,text,part
"תפ""ח 4000-04-09","תפ""ח 4000-04-09 מדינת ישראל נ' מחמוד(עציר) ואח'",בית המשפט המחוזי בחיפה
"תפ""ח 4000-04-09","חוק העונשין, תשל""ז-1977: סע'  29, 31, 144(א), 144(ב), 298, 300(א)(2), 333, 334, 335(א)(1), 335(א)(2), 340א, 452, 454, 499(א)(1)",חקיקה שאוזכרה: 
"תפ""ח 4000-04-09","הנאשמים הודו במסגרת הסדר טיעון, בעבירות המיוחסות להם בכתב האישום המתוקן (להלן: ""כתב האישום"").",גזר דין
"תפ""ח 4000-04-09",על פי ההסדר שגובש בין באי כח הצדדים סוכם כי בית המשפט יתבקש לגזור על הנאשמים 1-2 עונש מאסר בפועל לתקופה של 8 שנים מיום מעצרם ועל הנאשם 3 – עונש מאסר בפועל לתקופה של 25 שנים מיום מעצרו.,גזר דין
"תפ""ח 4000-04-09",עובדות כתב האישום:,גזר דין
"תפ""ח 4000-04-09",כתב האישום המתוקן מונה שלושה אישומי משנה וזאת כדלקמן.,גזר דין
"תפ""ח 4000-04-09","על פי הנטען באישום זה, חמאד וותד  הוא בעל בית קפה (להלן: ""בית הקפה"") הסמוך לתחנת הדלק ""דור אלון"" בג'ת וסלים וותד, (להלן: ""המנוח""), הוא אחיינו.",האישום הראשון (מתייחס לנאשמים 1 ו- 3): 
"תפ""ח 4000-04-09","נאשמים 1 ו- 2 הם אחים ומופיד עביד (להלן: ""מופיד"") הוא חברם. ביום ה- 21.12.08 בשעה 18.15 או בסמוך לכך, הגיעו הנאשם 1 ומופיד לחניית בית הקפה, התעמתו עם המנוח ועם בעל בית הקפה.",האישום הראשון (מתייחס לנאשמים 1 ו- 3): 
"תפ""ח 4000-04-09","לאחר העימות, נסעו השניים לישוב חריש שם פגשו את נאשם 3 ויחדיו החליטו לחזור אל בית הקפה על מנת לנקום את מה שחשו, כ""פגיעה"", בעקבות העימות. בשעה 19.10 או בסמוך לכך, הגיעו הנאשמים 1, 3 ומופיד לחניית בית הקפה, כאשר נאשם 1 נוהג ברכב, מופיד מצוייד באקדח ובכדורים והנאשם 3 מצוייד ברימון רסס.",האישום הראשון (מתייחס לנאשמים 1 ו- 3): 
"תפ""ח 4000-04-09","בשלב זה, ירה מופיד באקדח לעבר בית הקפה ונאשם 3, זרק לעבר בית הקפה את רימון הרסס.",האישום הראשון (מתייחס לנאשמים 1 ו- 3): 
"תפ""ח 4000-04-09","במהלך היריות וזריקת הרימון יצאו המנוח, עמאר אבו חסין ומוכתר וותד מבית הקפה ונפגעו כתוצאה מהירי וזריקת הרימון.",האישום הראשון (מתייחס לנאשמים 1 ו- 3): 
"תפ""ח 4000-04-09","המנוח נפגע בכל חלקי גופו ולמחרת מת מפצעיו, לעמאר אבו חסין נגרמו חבלות בכתף שמאל, בית חזה שמאל ובדופן הבטן וכן פצעים מרובים בגפיים התחתונות ולמוכתר וותד נגרם חתך במצחו. לאחמד וותד אשר שהה בתוך בית הקפה נגרמה פגיעה בכף יד ימין כתוצאה מחדירת רסיס מתחת לידו. כן נגרם נזק למכוניות שחנו בחניית בית הקפה ולחלונות בית הקפה.",האישום הראשון (מתייחס לנאשמים 1 ו- 3): 
"תפ""ח 4000-04-09","בגין האמור לעיל יוחסו לנאשם 3 עבירות לפי סעיפים 298 + 29, 335(א)(1) + 335(א)(2) בנסיבות סעיף 333 וסעיף 29, 335(א)(1) + 335(א)(2) בנסיבות סעיף 334 וסעיף 29 לחוק העונשין, התשל""ז-1977, קרי, הריגה, חבלה חמורה בנסיבות מחמירות, פציעה בנסיבות מחמירות.",האישום הראשון (מתייחס לנאשמים 1 ו- 3): 
"תפ""ח 4000-04-09","לנאשם 1 יוחסה עבירה לפי סעיף 298 וסעיף 31, סעיף 335(א)(1) +(2) בנסיבות סעיף 333 וסעיף 31 לחוק העונשין התשל""ז - 1977, קרי, סיוע להריגה וסיוע לחבלה חמורה בנסיבות מחמירות.",האישום הראשון (מתייחס לנאשמים 1 ו- 3): 
"תפ""ח 4000-04-09","לשני הנאשמים 1 ו- 3, יוחסו עבירות לפי סעיפים 144(ב) רישא + 29 ו- 454 בנסיבות 452 + 29 לחוק העונשין, התשל""ז – 1977, קרי , עבירות בנשק והיזק בחומר נפיץ.",האישום הראשון (מתייחס לנאשמים 1 ו- 3): 
"תפ""ח 4000-04-09","על פי עובדותיו של אישום זה, בתחילת שנת 2009 במועד שאינו ידוע למאשימה, קשרו נאשם 3 ומופיד קשר להמית את עלי עכאווי (להלן: ""המנוח""), על רקע חששם כי ידווח למשטרה על מעורבותם באירוע נשוא האישום הראשון, ועל רקע חששם כי יפגע בהם.",אישום שני (מתייחס לנאשמים 2 ו- 3):
"תפ""ח 4000-04-09","במסגרת הקשר ולשם מימושו, הצטיידו הנאשם 3 ומופיד באקדח וכדורים וכן באופנוע שנגנב מאחד, עמי רטמנסקי. השניים פנו אל נאשם 2 בבקשה כי ידווח להם על מקום הימצאו של המנוח כדי שיוכלו לפגוע בו.",אישום שני (מתייחס לנאשמים 2 ו- 3):
"תפ""ח 4000-04-09","בתאריך 20.02.09 החל משעות הערב, שהה נאשם 2 בבית הקפה בבקעה אל ע'רביה (להלן: ""בית הקפה"") והבחין במנוח שישב גם הוא במקום. בשעה 23.40 או בסמוך לכך, בעקבות שיחות הטלפון עם נאשם 2 שלאחריהן עזב זה האחרון את המקום הגיעו נאשם 3 ומופיד אל בית הקפה כשהם רכובים על האופנוע ומצויידים בנשק בכוונה להמית את המנוח.",אישום שני (מתייחס לנאשמים 2 ו- 3):
"תפ""ח 4000-04-09","מופיד עצר את האופנוע, נאשם 3 ירד ממנו וירה לעבר המנוח מטווח קצר 7 קליעים שפגעו בו. בסיום הירי, נמלטו השניים על גבי האופנוע כשנאשם 2 נוסע אחריהם ברכב ובהמשך, משנטשו את האופנוע, חברו אל  נאשם 2 ברכבו ונמלטו.",אישום שני (מתייחס לנאשמים 2 ו- 3):
"תפ""ח 4000-04-09","כתוצאה מהירי נגרם מותו של המנוח וכן נפצע אחד, רפי עיאט.",אישום שני (מתייחס לנאשמים 2 ו- 3):
"תפ""ח 4000-04-09","בגין האמור לעיל יוחסו לנאשם 3 עבירות לפי סעיפים 499(א)(1), 300(א)(2) +29, 335(א)(1) +(2) בנסיבות סעיף 334 + 29 ו- 144(ב) רישא + 29 לחוק העונשין התשל""ז-1977, דהיינו, קשירת קשר לביצוע פשע (רצח), רצח בכוונה תחילה, פציעה בנסיבות מחמירות ועבירות בנשק.",אישום שני (מתייחס לנאשמים 2 ו- 3):
"תפ""ח 4000-04-09","לנאשם  2 יוחסו העבירות לפי סעיפים 298 + 31 ו- 335(א)(1) +(2) בנסיבות סעיף 334 + 31 לחוק העונשין התשל""ז-1977, קרי, סיוע להריגה וסיוע לפציעה בנסיבות מחמירות.",אישום שני (מתייחס לנאשמים 2 ו- 3):
"תפ""ח 4000-04-09","על פי העולה מאישום זה, עובידה קעדאן (להלן: ""המתלונן"") הינו בעל חנות ""קמאר טלקום"" למכירת מכשירי פלאפון בכביש  הראשי של בקעה אלע'רביה  (להלן: ""החנות"").",האישום השלישי (מתייחס לנאשם 3):
"תפ""ח 4000-04-09",בתאריך 09.06.08 או בסמוך לכך הגיע נאשם 3 רכוב על אופנוע וירה באקדח מספר יריות לעבר החנות תוך כדי נסיעה.,האישום השלישי (מתייחס לנאשם 3):
"תפ""ח 4000-04-09","בשל כך, יוחסו לנאשם יריות באיזור מגורים ועבירות בנשק, עבירות לפי סע' 340א' ו- 144(א) רישא לחוק העונשין, התשל""ז - 1977.",האישום השלישי (מתייחס לנאשם 3):
"תפ""ח 4000-04-09",הרשעת הנאשמים:,האישום השלישי (מתייחס לנאשם 3):
"תפ""ח 4000-04-09","לאחר הודיית הנאשמים 1 ו- 2 בעבירות שיוחסו להם בכתב האישום, החלטנו להרשיעם. בהתייחס לנאשם 3 – מפאת גילו הצעיר, משהודה, קבענו כי ביצע את המיוחס לו בכתב האישום ודחינו את עניין הרשעתו עד לאחר קבלת תסקיר שירות המבחן בעניינו.",האישום השלישי (מתייחס לנאשם 3):
"תפ""ח 4000-04-09","משעיינו בתסקיר שנתקבל בעניינו, אנו מחליטים להרשיע את הנאשם 3 בעבירות שיוחסו לו בכתב האישום המתוקן ושבהן הודה.",האישום השלישי (מתייחס לנאשם 3):
"תפ""ח 4000-04-09",תסקירי שירות המבחן:,האישום השלישי (מתייחס לנאשם 3):
"תפ""ח 4000-04-09",שירות המבחן נתבקש לערוך תסקירים בעניינם של הנאשמים 1 ו- 3.,האישום השלישי (מתייחס לנאשם 3):
"תפ""ח 4000-04-09",בתסקירים פורטו מכלול נסיבותיהם האישיות והמשפחתיות של הנאשמים. ,האישום השלישי (מתייחס לנאשם 3):
"תפ""ח 4000-04-09","בהתייחס לנאשם 1, צויין כי הינו כבן 21, אישיותו עדיין לא מגובשת וכמי שמתקשה ""לגעת בעולמו הפנימי"" ולהתחבר לחומרת מעורבותו באירועים שבכתב האישום.",האישום השלישי (מתייחס לנאשם 3):
"תפ""ח 4000-04-09","נאשם זה הינו יתום מאב ולו 7 אחים ואחיות בין הגילאים 15 – 23, אשר גדל והתפתח בתנאי מחייה קשים במצוקה כלכלית קשה ואווירה משפחתית עגומה בשל מחלת האב טרם פטירתו.",האישום השלישי (מתייחס לנאשם 3):
"תפ""ח 4000-04-09","קצין המבחן ציין כי נאשם זה קיבל אחריות בפניו לביצוע  העבירות שבכתב האישום תוך שציין כי התקשה להתמודד עם ""תחושת ההשפלה והפגיעות שהתעוררו אצלו"", פעל בחוסר שליטה עצמית ומתוך רצון לנקמה.",האישום השלישי (מתייחס לנאשם 3):
"תפ""ח 4000-04-09","קצין המבחן סיכם את תסקירו בציינו כי בפנינו נאשם שהינו בחור צעיר בעל חלקים אישיותיים אלימים שאינו מסוגל להתבונן ולהתייחס לחומרת מעשיו והשלכותיהם ולכן נמנע ממתן המלצה אודותיו. יחד עם זאת, ציין כי להערכת שירות המבחן, הטלת עונש מרתיע עשוי לחדד לו את הגבולות בין מותר לאסור.",האישום השלישי (מתייחס לנאשם 3):
"תפ""ח 4000-04-09","התסקיר בעניינו של הנאשם 3 מתאר רקע משפחתי קשה במיוחד של בן משפחה המוכרת ללשכת הרווחה על רקע תפקוד הורי לקוי, בעיות אישיות, אלימות פיזית ומילולית, מצוקה כלכלית ועוד.",האישום השלישי (מתייחס לנאשם 3):
"תפ""ח 4000-04-09","הנאשם יתום מאב אשר בטרם מותו היה מוכר לבטוח לאומי בשל התמכרותו לסמים, מחלות נלוות,  לרבות בעיות נפשיות בגינן טופל במערכת הפסיכיאטרית.",האישום השלישי (מתייחס לנאשם 3):
"תפ""ח 4000-04-09",הנאשם 3 כיום כבן 18 ו- 3 חודשים ולו קשיים תפקודיים ובעיות התנהגות שהחלו כבר בבית הספר היסודי ממנו סולק.,האישום השלישי (מתייחס לנאשם 3):
"תפ""ח 4000-04-09","קצינת המבחן ציינה כי כבר בנערותו חבר לנערים עבריינים, הסתבך באלימות ובשנת 2005 הופנה לראשונה לשירות ואובחן כנער ב""סיכון גבוה"" וכי אין ביכולתה של משפחתו להציב גבולות להתנהגותו.",האישום השלישי (מתייחס לנאשם 3):
"תפ""ח 4000-04-09","עוד ציינה קצינת המבחן כי אין זו הסתבכותו הראשונה של הנאשם בפלילים, והוא כבר נדון לעונשי מאסר מותנים בגין עבירות אלימות והפרת הוראה חוקית.",האישום השלישי (מתייחס לנאשם 3):
"תפ""ח 4000-04-09","בסיכום התסקיר, צויין כי המדובר בנאשם שגדל במשפחה רב בעייתית, במצוקה כלכלית, בריאותית ותפקודית שלא הציבה לו גבולות חינוכיים וכי ניסיונות העבר לבחון עבורו תוכנית טיפולית כדי לעצור את ההתדרדרות – לא צלחו לאור התנגדותו והתנגדות הוריו.",האישום השלישי (מתייחס לנאשם 3):
"תפ""ח 4000-04-09",ראיות לעונש:,האישום השלישי (מתייחס לנאשם 3):
"תפ""ח 4000-04-09","באת כח המאשימה הניחה בפנינו את רישומיהם הפליליים של הנאשמים (ט/1 – ט/3), תוך ציון העובדה כי נגד הנאשם 3 תלויים ועומדים עונשי מאסר מותנים וזאת כדלקמן:",האישום השלישי (מתייחס לנאשם 3):
"תפ""ח 4000-04-09","מת""פ 1452/05 (בימ""ש לנוער – ת""א) – 8 חודשי מאסר על תנאי למשך שנתיים מיום 27.12.06, בגין עבירות אלימות  והפרת הוראה חוקית. ",האישום השלישי (מתייחס לנאשם 3):
"תפ""ח 4000-04-09","מת""פ 1061/06 (בימ""ש לנוער – ת""א) – 10 חודשי מאסר על תנאי למשך שלוש שנים מיום 01.05.07 בגין עבירות אלימות והפרת הוראה חוקית. ",האישום השלישי (מתייחס לנאשם 3):
"תפ""ח 4000-04-09",טיעוני באי כח הצדדים לעונש:,האישום השלישי (מתייחס לנאשם 3):
"תפ""ח 4000-04-09","באת כח המאשימה בפתח טיעוניה לעונש ציינה כי הסדר הטיעון הובא לידיעת משפחות נפגעי העבירה, הן משפחות המנוחים והן משפחות הנפגעים, הוצגה בפניהם ""התמונה המלאה"", כהגדרתה שכללה את עיקרי הראיות וההסדר לעניין העונש. משפחת הקרבן באישום הראשון, כך ציינה, דבקה בהתנגדותה להסדר.",האישום השלישי (מתייחס לנאשם 3):
"תפ""ח 4000-04-09","עוד ציינה באת כח המאשימה את שיקולי המאשימה בבואה להגעה להסדר הטיעון. לעניין האישום הראשון הדגישה את הקושי הראייתי בהוכחת עבירת הרצח, זאת, לאור הנסיבות המיוחדות בהן האירוע התרחש מחוץ לבית הקפה, לאחר שהמנוח ואחרים נפגעים, בצאתם לעבר הנאשמים.",האישום השלישי (מתייחס לנאשם 3):
"תפ""ח 4000-04-09","באת כח המאשימה ציינה במיוחד כי הקושי בהוכחת עבירת הרצח התחדד לאור חלק מהעדויות שהחלו להישמע בפני הרכב כב' ס. הנשיאה ש' ברלינר שדן בעניינו של מופיד עוביד (ת""פ             4038-04-09) ומשום כך, שונתה הוראת החיקוק לעבירת הריגה. ",האישום השלישי (מתייחס לנאשם 3):
"תפ""ח 4000-04-09","שיקול נוסף שהנחה את המאשימה היה העובדה כי האוחזים בנשק, הנאשם מופיד ונאשם 3 בפנינו, הינם קטינים, אין עליהם חובת מאסר עולם ומופיד כבר נדון לעונש מאסר משמעותי.",האישום השלישי (מתייחס לנאשם 3):
"תפ""ח 4000-04-09","לגבי השותפים, כך צויין, היה קושי ראייתי שנבע מהקושי בהוכחת החיזוקים מהודיית הנאשם בתיק המקביל ולאחר שנשקלו מכלול השיקולים סברו באי כח המאשימה  שההסדר ראוי.",האישום השלישי (מתייחס לנאשם 3):
"תפ""ח 4000-04-09","בנוסף לעונשי המאסר בפועל להם עתרה המאשימה במסגרת ההסדר, ביקשה לחייב את הנאשמים לפצות את נפגעי העבירה שנפצעו, ומשפחות נפגעי העבירה שאיבדו את המנוחים בסכום המקסימאלי הקבוע בחוק.",האישום השלישי (מתייחס לנאשם 3):
"תפ""ח 4000-04-09","בהתייחס לנאשם 3 אשר לחובתו עונשי מאסר מותנים התלויים ועומדים נגדו, ביקשה להפעילם בחופף לעונש המאסר בפועל שייגזר נגדו.",האישום השלישי (מתייחס לנאשם 3):
"תפ""ח 4000-04-09","ב""כ הנאשמים 1 ו- 2 בטיעוניו לעונש ציין כי הסדר הטיעון נבחן ונבדק אצל המאשימה לאחר שנבדקו הראיות לפני ולפנים וכי המדובר בהסדר ראוי העונה ""על הצרכים של שמירה על האינטרסים הציבוריים"", כהגדרתו.",האישום השלישי (מתייחס לנאשם 3):
"תפ""ח 4000-04-09","באשר לפיצוי הכספי טען כי טיעוניה של באת כח המאשימה לעניין רכיב זה שבהסדר, הינם טיעונים ""גורפים"" והפנייתה לגזר הדין בעניינו של מופיד – אינו מן העניין בפנינו וזאת משום שהיה זה מופיד שביצע בפועל את העבירות ומי שהורשע  בעבירת רצח ובעבירת הריגה וביקש להותיר את עניין פיצויים של משפחות קרבנות העבירות בעיקר להליך אזרחי, היה ואלה יפנו להליך שכזה.",האישום השלישי (מתייחס לנאשם 3):
"תפ""ח 4000-04-09","ב""כ הנאשם 3, בטיעוניו לעונש, הדגיש אף הוא את העובדה כי בבסיס הסדר הטיעון ה""קושי בחומר הראייתי"" ומיקד את מרבית טיעוניו לעובדת היות מרשו קטין הצפוי, במידה ובית המשפט יכבד את הסדר הטיעון בעניינו, לעונש חמור (25 שנות מאסר בפועל). כמו כן סניגורו של נאשם זה חזר והדגיש את הגיל הצעיר, הרקע הכלכלי, אישי והמשפחתי הקשה של הנאשם כעולה מתסקיר שירות המבחן, כאשר ממילא, לדבריו, לא יוכל נאשם זה לעמוד בפיצוי הכספי שיוטל עליו.",האישום השלישי (מתייחס לנאשם 3):
"תפ""ח 4000-04-09","אף לשיטתו של ב""כ הנאשם 3, נכון וראוי יותר להותיר את קביעת הפיצוי הכספי הכולל לתביעה אזרחית, היה ותוגש תביעה שכזו, אשר לו הכלים לאמוד את גודל הנזק והפיצוי הכספי המתחייב בנסיבות העניין לאחר שיובאו ראיות לעניין זה.",האישום השלישי (מתייחס לנאשם 3):
"תפ""ח 4000-04-09",שני הסניגורים הפנו לסיכומי הפיצויים הגבוהים אשר נצטווה מופיד לשלמם בתיק פלילי            4038-04-09  תוך טענה שאין  לפסוק פיצוי כפול.,האישום השלישי (מתייחס לנאשם 3):
"תפ""ח 4000-04-09","באי כח הצדדים הניחו בפנינו אסופת פסיקה כאשר באת כח המאשימה מפנה לפסיקה בה הוטל פיצוי כספי משמעותי, ואילו באי כח הנאשמים לפסיקה בה הוטלו חיובים כספיים מתונים יותר.",האישום השלישי (מתייחס לנאשם 3):
"תפ""ח 4000-04-09","הנאשמים, כל אחד בתורו, פנו לבית המשפט בסיום טיעוני באי כוחם והביעו חרטה על מעורבותם באירועים נשוא כתב האישום.",האישום השלישי (מתייחס לנאשם 3):
"תפ""ח 4000-04-09",דיון:,האישום השלישי (מתייחס לנאשם 3):
"תפ""ח 4000-04-09","המסכת העובדתית  כפי שתוארה לעיל  הינה חמורה ביותר ונראה כי מיותר להכביר מילים לנוכח מעשיהם של הנאשמים, איש איש על פי חלקו, כעולה מאישומי המשנה שבכתב האישום.",האישום השלישי (מתייחס לנאשם 3):
"תפ""ח 4000-04-09","אם נשמעת לא אחת זעקה ציבורית נגד תופעת האלימות לה  אנו עדים מידי יום, כתב האישום שבפנינו מלמד עד כמה קלה האצבע על ההדק בשימוש בנשק חם ובמקרה אחר, אף כמה קלה זריקת רימון רסס לעבר בית קפה, שבו יושבים אנשים לתומם.",האישום השלישי (מתייחס לנאשם 3):
"תפ""ח 4000-04-09","הנאשמים וחברם מופיד עוביד, קיפדו את חייהם של שני אנשים צעירים שכל חטאם היה שפגשו בנאשמים ודבר זה או אחר בהתנהלותם לא מצא חן בעיניהם. הדבר מלמד עד כמה הנאשמים אדישים לחיי זולתם ועד כמה אלה קלי ערך בעיני הנאשמים.",האישום השלישי (מתייחס לנאשם 3):
"תפ""ח 4000-04-09",דפוס התנהגותם של הנאשמים הינו דפוס עברייני במלוא משמעותו. ,האישום השלישי (מתייחס לנאשם 3):
"תפ""ח 4000-04-09","ללא ספק, סבלן של משפחות קרבנות המנוחים, כמו גם סבלם של אלה שחוו פגיעות פיזיות במהלך האירועים נשוא כתב האישום, הינו רב ומובנת התנגדותם לעיסקת הטיעון, הגם שהיא  רגשית ואינה מתייחסת לקשיים בניהול התיק.",האישום השלישי (מתייחס לנאשם 3):
"תפ""ח 4000-04-09",ביטאנו לא אחת את החומרה שיש לראות בשימוש בנשק חם ונדמה כי האירועים דנן הם חמורים במיוחד על פי אופיים ומהותם.,האישום השלישי (מתייחס לנאשם 3):
"תפ""ח 4000-04-09","ביום 25.03.10, נגזר דינו של מופיד עוביד על ידי הרכב עמיתנו כב' ס. הנשיאה ש' ברלינר, אף זאת במסגרת הסדר טיעון שכלל מסגרת ענישה מוסכמת, לפיה נדון מופיד לעונש מאסר עולם וכן ל- 20 שנות מאסר בפועל שירוצו מחציתם בחופף ומחציתם במצטבר לעונש מאסר העולם.",האישום השלישי (מתייחס לנאשם 3):
"תפ""ח 4000-04-09","במקרה דנן, הניחה בפנינו באת כח המאשימה את מכלול השיקולים הרלוונטיים שבבסיס ההגעה להסדר, ובכלל זה, כאמור, את הקושי הראייתי בהוכחת המיוחס לנאשמים מלכתחילה בכתב האישום המקורי, כמו גם שיקולים נוספים שפורטו על ידה בהציגה את הסדר הטיעון.",האישום השלישי (מתייחס לנאשם 3):
"תפ""ח 4000-04-09","הלכה היא מלפני בית המשפט כי בבואו לשקול באם לאמץ הסדר טיעון לעניין העונש,  אזי:",האישום השלישי (מתייחס לנאשם 3):
"תפ""ח 4000-04-09","""במסגרת בחינתו של העונש המוצע יתן בית המשפט דעתו לכל שיקולי הענישה הרלוונטי ויבחן אם העונש המוצע מקיים את האיזון הדרוש ביניהם. לשם כך יבחן בית המשפט את העונש ההולם בנסיבות העניין וישקיף עליו גם באספקלריה  שהעמידה לרשותו התביעה בהסדר הטיעון  נקודת המוצא היא מידת העונש המוצע בשים לב לסוג העבירה, לחומרתה ולנסיבות ביצועה. כמו בכל הליך של גזירת-הדין, ייתן בית-המשפט דעתו גם על הנסיבות האישיות של הנאשם ועל שיקולי מדיניות של ענישה ראויה, ויתחשב כל אלה. בית-המשפט אינו יכול לקבוע אם התקיים האיזון הראוי בין אינטרס הציבור לטובת ההנאה שניתנת לנאשם בלא שיבחן מה היה העונש הראוי לנאשם אלמלא הסדר הטיעון, ומהי מידת ההקלה שניתנה לו עקב הסדר הטיעון. לשם הערכת מידת ההקלה יהיה על בית-המשפט לשקול, כמידת יכולתו ובשים לב למגבלות הנובעות מהנתונים שלפניו, את מידת...."" (ע""פ 1958/98 פלוני נ' מדינת ישראל פ""ד נז(1) 577).",האישום השלישי (מתייחס לנאשם 3):
"תפ""ח 4000-04-09",עוד נקבע כי:,האישום השלישי (מתייחס לנאשם 3):
"תפ""ח 4000-04-09",אין ספק כי גזר הדין בעניינם של הנאשמים בנסיבות העניין מעורר התחבטויות רבות בשל החומרה העולה מהמסכת העובדתית שגבתה את חייהם של שניים ופציעתם של אחרים.,האישום השלישי (מתייחס לנאשם 3):
"תפ""ח 4000-04-09","יחד עם זאת, לאחר ששמענו את דברי באת כח המאשימה בנמקה את הנימוקים השונים שהביאו את המאשימה להסכמה העונשית אשר במסגרתה הודו הנאשמים בעבירות המיוחסות להם בכתב האישום, ועל אף התנגדות הקורבנות, אנו מחליטים לאמץ את הסדר הטיעון וזאת, כעולה מהלכת פלוני כמצוטט לעיל.",האישום השלישי (מתייחס לנאשם 3):
"תפ""ח 4000-04-09","לפיכך, אנו גוזרים על הנאשמים את העונשים כדלקמן:",האישום השלישי (מתייחס לנאשם 3):
"תפ""ח 4000-04-09",על הנאשמים 1-2 – 10 שנות מאסר מתוכם 8 שנות מאסר בפועל והיתרה על תנאי למשך 3 שנים לבל יעברו עבירת אלימות מסוג פשע ו/או עבירות בנשק. ,האישום השלישי (מתייחס לנאשם 3):
"תפ""ח 4000-04-09",על הנאשם 3 – 27 שנות מאסר מתוכם 25 שנות מאסר בפועל והיתרה על תנאי למשך 3 שנים לבל יעבור עבירות אלימות מסוג פשע ו/או עבירות בנשק.,האישום השלישי (מתייחס לנאשם 3):
"תפ""ח 4000-04-09","כמו כן, אנו מפעילים את עונשי המאסר המותנים התלויים ועומדים כנגד הנאשם מתיק פלילי 1452/05 (בימ""ש לנוער – ת""א) – 8 חודשי מאסר על תנאי מיום 27.12.06 וכן מתיק פלילי 1061/06 (בימ""ש לנוער – ת""א) – 10 חודשי מאסר על תנאי מיום 01.05.07, באופן שירוצה בחופף לעונש המאסר בפועל שהוטל עליו בתיק זה.   ",האישום השלישי (מתייחס לנאשם 3):
"תפ""ח 4000-04-09","באשר לפיצוי הכספי, אנו קובעים כדלקמן:",האישום השלישי (מתייחס לנאשם 3):
"תפ""ח 4000-04-09","אנו מחייבים את הנאשם 3 לשלם לעזבונו של המנוח סלים וותד פיצוי בסך של 100,000 ₪ ולעזבונו של המנוח עלי עכאווי פיצויים של 100,000 ₪.",האישום השלישי (מתייחס לנאשם 3):
"תפ""ח 4000-04-09","כמו כן אנו מחייבים את הנאשם 3 לשלם לכל אחד מהפצועים עמאר אבו חסין, מוכתר וותד, אחמד וותד ורפי עיאט פיצויים בסך של 10,000 ₪.",האישום השלישי (מתייחס לנאשם 3):
"תפ""ח 4000-04-09","אנו מחייבים את הנאשם 1 לשלם לעזבונו של סלים וותד פיצוי בסך של 5,000 ₪, כמו כן אנו מחייבים את הנאשם 1 לשלם פיצוי לכל אחד מהפצועים עמאר אבו חסין, מוכתר וותד, אחמד וותד פיצויים בסך של 5,000 ₪.",האישום השלישי (מתייחס לנאשם 3):
"תפ""ח 4000-04-09","אנו מחייבים את הנאשם 2 לשלם לעזבונו של עלי עכאווי סך של 50,000 ₪  ולפצוע רפי עאיט פיצוי בסך של 5,000 ₪",האישום השלישי (מתייחס לנאשם 3):
"תפ""ח 4000-04-09","ניתן היום,  י""א תמוז תש""ע, 23 יוני 2010, במעמד באי כח הצדדים והנאשמים.",זכות ערעור לבית המשפט העליון בתוך 45 יום מהיום.
"תפ""ח 4000-04-09",י' אלרון  54678313-/,"רניאל, שופט"
"תפ""ח 4000-04-09",נוסח מסמך זה כפוף לשינויי ניסוח ועריכה,אתי עטיאס
"תפ""ח 4000-04-09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",אתי עטיאס
