verdict,text,part
"תפ""ח 17452-05-09","תפ""ח 17452-05-09 מדינת ישראל נ' סנדין(עציר) ואח'",בית המשפט המחוזי בחיפה
"תפ""ח 17452-05-09","חוק העונשין, תשל""ז-1977: סע'  29, 144, 144(ב), 329(א)(1), 329(א)(2), 499(א)(1)",חקיקה שאוזכרה: 
"תפ""ח 17452-05-09","כהערה מקדמית נציין, כי בעניינו של נאשם 1 הגיעו הצדדים להסדר טיעון, אשר במסגרתו תוקן כתב האישום ואילו בעניינו של נאשם 2 ממשיך להתנהל משפט הוכחות. אין באמור בגזר דיננו זה משום חריצת דין כלפי נאשם 2, שכן כאמור, משפטו טרם הסתיים.",תמצית הכרעת הדין
"תפ""ח 17452-05-09","בהמשך להודיית נאשם 1 בעובדות כתב האישום המתוקן, הרשענו אותו במיוחס לו, דהיינו בעבירות הבאות:",תמצית הכרעת הדין
"תפ""ח 17452-05-09","קשירת קשר לביצוע פשע (חבלה בכוונה מחמירה), לפי סעיף 499(א)(1) לחוק העונשין, התשל""ז–1977 (להלן: ""חוק העונשין"").",תמצית הכרעת הדין
"תפ""ח 17452-05-09","עבירות בנשק (נשיאה והובלה), לפי סעיף 144(ב) רישא + סיפא + סעיף 29 לחוק העונשין.",תמצית הכרעת הדין
"תפ""ח 17452-05-09","חבלה בכוונה מחמירה, לפי סעיף 329(א)(1) + 329(א)(2) + סעיף 29 לחוק העונשין.",תמצית הכרעת הדין
"תפ""ח 17452-05-09",מכתב האישום המתוקן ומהודיית נאשם 1 עולה כדלקמן:,תמצית הכרעת הדין
"תפ""ח 17452-05-09","קודם ליום 9.5.09, קשרו הנאשמים קשר לגרום לעומר מפלח עמאש (להלן: ""המתלונן"") חבלה חמורה, מום או נכות, באמצעות ירי לעברו. בהמשך לכך, הצטיידו הנאשמים באקדח 9 מ""מ ובכדורים (להלן: ""הנשק"").",תמצית הכרעת הדין
"תפ""ח 17452-05-09","בתאריך 9.5.09, בשעה 21:45 או בסמוך לכך, אספו הנאשמים ברכב את בלאל חמדאן שהאב (להלן: ""בלאל"") בג'סר אלזרקא, כאשר הם מצוידים בנשק ונאשם 2 נוהג ברכב. נאשם 2 שוחח טלפונית עם אחר, על מנת לקבל מידע על מיקומו של המתלונן.",תמצית הכרעת הדין
"תפ""ח 17452-05-09","בשעה 22:00 או בסמוך לכך, קיבל נאשם 2 מידע על מקום הימצאו של המתלונן ובעקבות זאת נסעו השלושה חזרה אל ג'סר אלזרקא. כאשר הגיעו למרכז ג'סר אלזקרא, שם שהה המתלונן, ירה בו נאשם 1 שלושה קליעים מטווח קצר. המתלונן נפגע מן הקליע הראשון ונמלט מהמקום. סמוך לאחר מכן, נמלטו הנאשמים ובלאל מהמקום.",תמצית הכרעת הדין
"תפ""ח 17452-05-09","כתוצאה ממעשיהם של הנאשמים ובלאל, אשר בוצעו בצוותא, נגרם למתלונן פצע ירי כניסה בעכוז ופצע יציאה בקו האמצע מעל הפוביס. הוא הובהל לבית החולים, שם נותח, אושפז למשך 8 ימים ושוחרר עם סטומה.",תמצית הכרעת הדין
"תפ""ח 17452-05-09","ב""כ המאשימה הגישה את פלט המרשם הפלילי של הנאשם ממנו עולה, כי אין זו הסתבכותו הראשונה של הנאשם עם החוק. בעבר נדון הנאשם ע""י ביהמ""ש לנוער, בגין עבירות אלימות ובשנת 2004 אף הורשע ע""י ביהמ""ש המחוזי בחיפה בעבירות רכוש והצתה ונדון, בין השאר, ל-20 חודשי מאסר.",ראיות לעניין העונש
"תפ""ח 17452-05-09","כמו כן, הפנתה התביעה לתעודות רפואיות שהוגשו ת/26, ת/27 ו-ת/30, אודות מצבו של המתלונן.",ראיות לעניין העונש
"תפ""ח 17452-05-09","ב""כ המאשימה עמדה על נסיבות המקרה ועל גל האלימות הפושה במדינתנו. לדעתה, עונשי מאסר לתקופות ממושכות יתרמו למלחמת חורמה נגד עבריינים אלימים.","טיעוני ב""כ הצדדים"
"תפ""ח 17452-05-09","אליבא דהתביעה, המעשה הנדון בוצע לאחר תכנון מוקדם ובקור רוח ובכך יש כדי להוסיף משקל ממשי לחומרא. עוד ציינה התביעה, כי העבירות הנדונות בוצעו במרכז הישוב, מן הסתם, זכה הנושא להד נרחב בכל רחבי הישוב. לפיכך, נדרש מסר חד משמעי של ענישה מרתיעה, שיהדהד בג'סר אלזרקא וירתיע אחרים.","טיעוני ב""כ הצדדים"
"תפ""ח 17452-05-09","ב""כ המאשימה ביקשה להטיל על הנאשם מאסר ממושך, מאסר על תנאי, קנס ופיצויים לטובת המתלונן.","טיעוני ב""כ הצדדים"
"תפ""ח 17452-05-09","ב""כ הנאשם ציין לקולא את העובדה שהנאשם הודה במיוחס לו בכתב האישום המתוקן וכי הנאשם עומד לשמש עד תביעה נגד הנאשמים האחרים בפרשה זו. עוד ציין הסנגור, כי מרשו נטל אחריות למעשיו וכי בתום ריצוי עונשו, ייענש חברתית על נכונותו להעיד נגד שותפיו.","טיעוני ב""כ הצדדים"
"תפ""ח 17452-05-09","כמו כן ציין ב""כ הנאשם, כי הנאשם הנו אב לילדה קטינה והוא איש עבודה המפרנס את משפחתו. בהקשר זה ציין הסנגור, כי משפחת הנאשם הנה במצב כלכלי קשה ומאז נישואיו הנאשם זנח את דרך הפשע.","טיעוני ב""כ הצדדים"
"תפ""ח 17452-05-09","כל אחד מב""כ הצדדים הגיש לעיוננו פסיקה התומכת בעמדתו לעניין העונש.","טיעוני ב""כ הצדדים"
"תפ""ח 17452-05-09","הנאשם ב""דברו האחרון"" ציין כי הוא מצטער על שעשה, ביקש רחמים והבטיח שלא יחזור לסורו.","טיעוני ב""כ הצדדים"
"תפ""ח 17452-05-09","בפנינו מקרה נוסף, אחד מיני רבים, המשקף את גל האלימות היום יומית הגואה בחברה הישראלית. הפגיעה במתלונן נעשתה לאחר תכנון מוקדם, בטבורו של ישוב ותוך שימוש בנשק חם. עבירות מסוג אלו שנעשו ע""י הנאשם, מסכנות חיים לא רק של הקרבן המיועד, אלא גם של אנשים תמימים הנמצאים בקירבת מקום.",דיון
"תפ""ח 17452-05-09",על בתי המשפט לתרום את תרומתם לביעור נגע האלימות המזעזע והמסוכן שבו אנו נתקלים חדשים לבקרים.,דיון
"תפ""ח 17452-05-09","על עבירות כגון אלו אמר ביהמ""ש העליון ב-ע""פ 5753/04 מדינת ישראל נ' רייכמן, מפי השופט כתוארו דאז מ. חשין:",דיון
"תפ""ח 17452-05-09","לנגד עינינו תעמוד גם פציעתו המשמעותית של המתלונן שהצריכה אשפוז, בבית חולים, למשך 8 ימים.",דיון
"תפ""ח 17452-05-09","בבואנו לגזור את עונשו של הנאשם, לא נוכל להתעלם גם מעברו הפלילי הכולל גם עבירות אלימות.",דיון
"תפ""ח 17452-05-09","מנגד, נתחשב לקולא בהודיית הנאשם, בנסיבותיו האישיות ובנכונותו, עליה שמענו מפי סנגורו, לשמש עד תביעה נגד מי שנטען שהם שותפיו לביצוע העבירות הנדונות.",דיון
"תפ""ח 17452-05-09","עוד נתחשב לקולא בצער שהובע ע""י הנאשם ובהבטחה שלא לחזור לסורו.",דיון
"תפ""ח 17452-05-09","בהתחשב בכל הנסיבות לקולא וכשלנגד עינינו רמת הענישה שנקבעה בע""פ 479/09 ו-6163/09 מדינת ישראל נ' כיאל קשאש ופלוני, אנו גוזרים על הנאשם 6 שנות מאסר, מתוכן 5 שנים (חמש שנים) לריצוי בפועל והיתרה מותנית, למשך 3 שנים, לבל יעבור עבירת אלימות שהיא פשע או עבירות בנשק לפי סעיף 144 לחוק העונשין. ",דיון
"תפ""ח 17452-05-09",מניין ימי המאסר יחל ביום מעצרו של הנאשם – 10/5/09. ,דיון
"תפ""ח 17452-05-09","הנאשם ישלם למתלונן פיצויים בסך של 15,000 ₪. ",54678313
"תפ""ח 17452-05-09","הודעה זכות ערעור לביהמ""ש העליון תוך 45 יום מהיום. ",54678313
"תפ""ח 17452-05-09","ניתנה היום,  ב' בשבט תש""ע, 17 ינואר 2010, במעמד הצדדים.",54678313
"תפ""ח 17452-05-09",שיף 54678313-/,54678313
"תפ""ח 17452-05-09",נוסח מסמך זה כפוף לשינויי ניסוח ועריכה,54678313
"תפ""ח 17452-05-09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
