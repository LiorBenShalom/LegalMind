verdict,text,part
"תפ (ב""ש) 8381∕05","חוק העונשין, תשל""ז-1977: סע'  25, 144 (ב), 192, 275, 333, 335 (א) (1), 340 א, 404",חקיקה שאוזכרה: 
"תפ (ב""ש) 8381∕05","הנאשם הורשע על פי הודאתו בעובדות כתב האישום, לאחר שזה תוקן, בעבירה של נשיאת נשק לפי סעיף 144 (ב) לחוק העונשין התשל""ז – 1977 (להלן: ""חוק העונשין""), בעבירה של ירי באזור מגורים לפי סעיף 340 א לחוק העונשין, בשתי עבירות של הפרעה לשוטר במילוי תפקידו לפי סעיף 275 לחוק העונשין, בעבירה של ניסיון לחבלה חמורה לפי סעיף 333 + 335 (א) (1) + סעיף 25 לחוק העונשין, בעבירת איומים לפי סעיף 192 לחוק העונשין ובעבירה של דרישת נכס באיומים לפי סעיף 404 סיפא לחוק העונשין.",גזר דין
"תפ (ב""ש) 8381∕05",כתב האישום המתוקן מכיל שני אישומים.,גזר דין
"תפ (ב""ש) 8381∕05","האישום הראשון מייחס לנאשם כי ביום 8.12.05 בסמוך לשעה 11:40 נסע הוא בכלי רכב מסוג הונדה, ביחד עם עאטף אבו רקייק, ביישוב תל שבע כשהוא מחזיק על גופו אקדח שהיה טעון בכדורים, מבלי שיש בידיו היתר כדין. שוטרים שנסעו במספר כלי רכב משטרתיים בתל שבע בסמוך לרכב הנאשם, הבחינו ברכב בו היה הנאשם, שעורר את חשדם, וסימנו לנהג לעצור. נהג הרכב עצר את הרכב בצד הדרך והנאשם ירד מהרכב. השוטרים הבחינו באקדח שהיה תחוב במכנס של הנאשם מאחור וצעקו כי הנאשם נושא אקדח. חלק מהשוטרים צעקו לנאשם לעצור אולם, זה נסוג לאחור כשפניו אל מול השוטרים ואז שלף את האקדח ביד ימין ונופף בו לעבר השוטרים, כשהוא ממשיך ללכת לאחור. השוטרים חזרו וצעקו לנאשם להשליך את האקדח והתקרבו לעברו כשהם שולפים את אקדחיהם המשטרתיים ומכוונים אותם לעברו. הנאשם לא שעה להוראות השוטרים ואף ירה באקדח ירייה אחת באוויר. השוטרים ירו יריות אזהרה באוויר ושבו ודרשו מהנאשם כי ישליך את האקדח. הנאשם ברח לאחור כשהוא ממשיך ונושא את האקדח ומכוון אותו לעבר השוטרים. בשלב כלשהו ירה הנאשם לעבר השוטרים מספר יריות בכוונה לפגוע בהם וכדי למנוע את מעצרו. השוטרים הגיבו באש לעבר הנאשם ופצעו אותו ברגלו. הנאשם המשיך בבריחה מהשוטרים עד שהבחין בסמי אבו עסא, שנהג בכלי רכב מסוג טויוטה ורץ לעברו במהירות. סמי אבו עסא עצר את רכבו והנאשם עלה על כלי רכב הטויוטה, כשהוא מכוון את האקדח לעבר סמי אבו עסא ומורה לו לנסוע מהמקום. סמי אבו עסא, בשל חששו מהנאשם ולנוכח האקדח סרב לציית לנאשם. הנאשם איים על סמי אבו עסא באקדח שיצא מהרכב וסמי אבו עסא ברח מהרכב והנאשם התיישב בכסא הנהג. אחד השוטרים הצליח להתקרב לדלת הנהג של כלי רכב הטויוטה, שהיתה פתוחה, וכיוון את נשקו לעבר הנאשם. הנאשם בתגובה כיוון את האקדח לעבר חזהו של השוטר באופן בו אילץ את השוטר לסגת לאחור. הנאשם סגר את דלת הנהג והחל לנסוע מהמקום. שוטר אחר שלף את אקדחו המשטרתי והתקרב לעבר הנאשם אולם, הנאשם החל בנסיעה מהירה מהמקום. השוטרים ירו לעבר צמיגי הרכב על מנת לעצור את הרכב בו נהג הנאשם ופגעו בצמיגים אולם, הנאשם הצליח להתחמק מהשוטרים והוא המשיך ונסע בדרך עפר סמוך לבית קברות בשטח, ירד מהרכב והסתלק. בסמוך לאחר מכן, הגיע הנאשם ל""שיג"" שנמצא בסמוך, שם נסע כלי רכב מסוג סובארו, שבו נהג אדם שזהותו אינה ידועה למאשימה. הנאשם עלה על רכב הסובארו והמשיך ונמלט מהשוטרים עד אשר אבד קשר עין עימו.",גזר דין
"תפ (ב""ש) 8381∕05","האישום השני מייחס לנאשם כי ביום 22.12.05 בסמוך לשעה 15:30 היה הוא בשכונה 9 בתל-שבע, שם הבחין בשוטרים אשר התקרבו אליו בניידות משטרה. הנאשם החל במנוסה רגלית על מנת להימלט מהשוטרים כשהוא נכנס לבית ויוצא ממנו והשוטרים חוזרים וקוראים לו לעצור. הנאשם התעלם מקריאות השוטרים והמשיך בריצה עד אשר אחד השוטרים השיג את הנאשם ואחז בו. הנאשם נאבק בשוטר וניסה להשתחרר עד שהגיעו שוטרים נוספים והשתלטו על הנאשם.",גזר דין
"תפ (ב""ש) 8381∕05","התובעת, בטיעוניה לעונש, הדגישה את חומרת המעשים בהם הודה הנאשם בפרט את עובדות האירוע הראשון, בו התנהל מרדף אחר הנאשם כשהוא מחזיק על גופו אקדח טעון בכדורים ועושה בו שימוש לאור יום, בטבורה של עיר הומה בגברים, נשים וטף, כשהוא מסכן את חייהם ואת חיי השוטרים. הדגישה התובעת כי מעשים אלו מלמדים על מסוכנותו הרבה של הנאשם ועל הצורך החברתי להרחיקו לתקופה ארוכה מאחורי סורג ובריח. הוסיפה והדגישה התובעת את עזות המצח שאפיינה את התנהגותו של הנאשם אשר לא בחל מלנפנף באקדח, ובו כדורים חיים, אל מול השוטרים אנשי החוק אשר ביקשו לעכבו ולא בחל מלעשות שימוש בנשק כדי להרחיק את השוטרים מעליו. הוסיפה וציינה התובעת כי לנאשם הרשעות קודמות וכי רק לאחרונה, בחודש דצמבר 2005, נגזר דינו בבית משפט המחוזי לעונש של 6 חודשי מאסר על תנאי שלא יעבור כל עבירת פשע ועוד בטרם יבשה הדיו על אותו גזר דין, ארבעה ימים לאחר מכן, נמצא הוא מבצע את העבירות החמורות נשוא תיק זה. התובעת ציינה כי נסיבות אלו מלמדות כי אין לנאשם כל מורא וגם לא מורא החוק והאינטרס החברתי  בנסיבות העניין מחייב כי יושת על הנאשם עונש אשר ישקף את הגמול הראוי למעשיו כמו גם יהווה גורם מרתיע הצופה פני עתיד.",גזר דין
"תפ (ב""ש) 8381∕05","מנגד טען הסנגור בזכות הנאשם כשהוא מדגיש את התיקון המהותי אשר נעשה בכתב האישום המקורי ממנו נמחקו עבירות חמורות למדי של שוד מזוין בכלי רכב וחבלה בכוונה מחמירה. כן ציין הסנגור את העובדה כי הגם חומרת המעשים בהם הודה הנאשם, הסתיים אירוע המרדף ללא נזקי גוף או רכוש לא לשוטרים ולא לאזרחים. כן ביקש הסנגור כי בית המשפט יתחשב בגילו הצעיר של הנאשם, בעובדה כי תקופת מעצרו הממושכת נתנה את אותותיה בו וכי כיום מגלה הוא חרטה מלאה ורצון כן ואמיתי לפתוח דף חדש בחייו. בהתאם ביקש כי בית המשפט יתחשב בהודאת הנאשם, אשר באה לאחר תיקון כתב האישום. הסנגור הוסיף וביקש כי בית המשפט יפעיל את המאסר המותנה התלוי ועומד כנגד הנאשם בחופף לעונש המאסר אשר יושת עליו וכן ביקש כי בית המשפט יוסיף ויקזז מתקופת המאסר את ימי המעצר בהם הוא מוחזק מאחורי סורג ובריח, בגין אישום אחר.",גזר דין
"תפ (ב""ש) 8381∕05","המעשים בהם הודה הנאשם הינם מעשים חמורים ביותר המלמדים על עזות מצח רבה  שגילה הנאשם בבריחה מן השוטרים, כשאין הוא בוחל מלאיים בשימוש בנשק חם כלפי השוטרים, כדי להרתיע אותם מלהמשיך במרדף אחריו. גם כאשר השיגו אותו השוטרים חזר ואיים בשימוש בנשק חם  כשהוא נכנס לכלי רכב אחר באמצעותו עשה ניסיון לחבול חבלה חמורה בשוטרים.",גזר דין
"תפ (ב""ש) 8381∕05","שירות המבחן לא בא בכל המלצה טיפולית בעניינו של הנאשם. להיפך, אף הדגיש את דפוסי ההתנהגות העבריניים המאופיינים בהיגררותו אחר חברה שולית ומעורבות בפלילים עם קושי להציב לעצמו גבולות פנימיים להתנהגות.",גזר דין
"תפ (ב""ש) 8381∕05","לאור כל האמור לעיל, סבורתני כי כל נסיבה אישית של הנאשם דינה להדחות אל מול האינטרס הציבורי להרחיק אדם זה מאחורי סורג ובריח לתקופה ממושכת כגמול למעשיו וכגורם מרתיע להבא.",גזר דין
"תפ (ב""ש) 8381∕05","אשר על כן, אני משיתה על הנאשם את העונשים הבאים:",54678313
"תפ (ב""ש) 8381∕05",אני מפעילה את המאסר המותנה  בן 6 חודשים אשר הושת על הנאשם בת.פ. 8180/05 של בית משפט מחוזי באר-שבע.,54678313
"תפ (ב""ש) 8381∕05","54678313אני משיתה על הנאשם עונש מאסר ל-24 חודשים. המאסרים הנ""ל ירוצו בחופף ובמצטבר באופן שהנאשם ירצה עונש מאסר של 28 חודשים בהפחתת ימי מעצרו מיום 22.12.05 ועד 6.3.06. עונש זה ירוצה במצטבר לעונש המאסר אשר הושת על הנאשם היום בת.פ. 8081/06. ",5129371
"תפ (ב""ש) 8381∕05",מאסר על תנאי ל-12 חודשים והתנאי שהנאשם לא יעבור כל עבירת פשע תוך 3 שנים מיום שחרורו.,5129371
"תפ (ב""ש) 8381∕05","ניתן היום י""ב בתשרי, תשס""ז (4 באוקטובר 2006) במעמד הצדדים רחל ברקאי, שופטת",זכות ערעור תוך 45 יום מהיום
"תפ (ב""ש) 8381∕05",נוסח מסמך זה כפוף לשינויי ניסוח ועריכה,זכות ערעור תוך 45 יום מהיום
