verdict,text,part
"ת""פ 47022-05-14","ת""פ 47022-05-14 מדינת ישראל נ' יונגר",בית משפט השלום בפתח תקווה
"ת""פ 47022-05-14",                          מדינת ישראל,המאשימה 
"ת""פ 47022-05-14","                         על ידי  ב""כ עו""ד גבי פאר",המאשימה 
"ת""פ 47022-05-14",                      נגד,המאשימה 
"ת""פ 47022-05-14",                      נגד,המאשימה 
"ת""פ 47022-05-14",                           אייל יונגר,הנאשם
"ת""פ 47022-05-14","                             על ידי  ב""כ עו""ד ניל סימון ",הנאשם
"ת""פ 47022-05-14","חוק העונשין, תשל""ז-1977: סע'  40ב, 40ג', 144(א), 40 יא', 40 יג'",חקיקה שאוזכרה: 
"ת""פ 47022-05-14","פקודת הסמים המסוכנים [נוסח חדש], תשל""ג-1973: סע'  7(א), 7(ג), 7א, 7ג",חקיקה שאוזכרה: 
"ת""פ 47022-05-14","חוק העונשין, תשל""ז-1977: סע'  40ב, 40ג', 144(א), 40 יא', 40 יג'",חקיקה שאוזכרה: 
"ת""פ 47022-05-14","פקודת הסמים המסוכנים [נוסח חדש], תשל""ג-1973: סע'  7(א), 7(ג), 7א, 7ג",חקיקה שאוזכרה: 
"ת""פ 47022-05-14","חוק העונשין, תשל""ז-1977: סע'  40ב, 40ג', 144(א), 40 יא', 40 יג'",חקיקה שאוזכרה: 
"ת""פ 47022-05-14","פקודת הסמים המסוכנים [נוסח חדש], תשל""ג-1973: סע'  7(א), 7(ג), 7א, 7ג",חקיקה שאוזכרה: 
"ת""פ 47022-05-14","הנאשם הורשע לאחר ניהול הוכחות בעבירות של החזקת נשק, עבירה לפי סעיף 144(א) רישא לחוק העונשין, התשל""ז- 1977 (להלן: ""החוק"") והחזקת סם מסוכן מסוג חשיש לצריכה עצמית בבית ספר בו עבד ועל גופו, עבירה לפי סעיף 7(א) ו-7(ג) סיפא לפקודת הסמים המסוכנים (נוסח חדש), תשל""ג- 1973 (להלן: ""הפקודה"").",רקע
"ת""פ 47022-05-14","בהכרעת הדין נקבע כי עובר ליום 12.5.14, החזיק הנאשם מטען חבלה אלחוטי מאולתר שבכוחו להמית אדם, במחסן הסמוך למשרדו, הנמצא מתחת ליציע של אולם ספורט, אשר שימש בין היתר את ילדי חטיבת בית ספר ""ברנר"" ובית ספר ""שובו בנות"" הסמוכים לו, וכן ילדים רבים המשתתפים בחוגי ספורט מטעם עריית פתח תקווה. המטען כלל מערכת הפעלה מרחוק על ידי מקלט ומשדר אלחוטי.",רקע
"ת""פ 47022-05-14","באותו מועד ובסמוך למטען, החזיק הנאשם שקית ובה סם מסוג קנבוס במשקל של 7.59 גרם נטו וכן החזיק במכנסיו, בעת מעצרו ביום 13.5.14, סם מסוג קנבוס במשקל של 0.39 נטו.",רקע
"ת""פ 47022-05-14","ב""כ המאשימה טען כי העבירה בה הורשע הנאשם פוגעת בערך החברתי של בטחון שלום הציבור. לדברי ב""כ המאשימה, מטעני חבלה משמשים למעשי תקיפה אלימים כלפי החפים מפשע וללא כל אבחנה. בשנים האחרונות חלה הסלמה, השימוש במטעני חבלה הפך לנפוץ, גרם לפגיעות ולהרג ויש צורך בענישה המהווה הרתעה. בבחינת נסיבות המקרה, טען התובע כי מדובר בעבירת נשק ברף העליון, זאת בהתחשב במיקום מציאת המטען, בכמות חומר הנפץ שנמצא בו ובעובדה כי היה בכוחו להתפוצץ ולהמית אדם. ב""כ המאשימה ציין כי המדובר בנאשם אשר כפר במיוחס לו תוך מסירת גרסת בדים של ממש ותוך סיכון חיי אדם מחד, ובמי שעברו הפלילי אינו מכביד, מאידך.",טיעוני הצדדים
"ת""פ 47022-05-14","ב""כ המאשימה הפנה להנחיית פרקליט המדינה, לת""פ 56232-12-14 מדינת ישראל נ' מכלוף ולת""פ 420-09  מ.י. פרקליטות מחוז ירושלים נ' עזאם, וטען כי מתחם העונש הראוי בנסיבות העניין נע, בין 3.5, לבין 5.5 שנות מאסר בפועל.  ",טיעוני הצדדים
"ת""פ 47022-05-14","ב""כ המאשימה טען כי יש לגזור על הנאשם מאסר בפועל בחלקו האמצעי של המתחם, לצד מאסר על תנאי וקנס.",טיעוני הצדדים
"ת""פ 47022-05-14","ב""כ הנאשם הפנה בטיעוני לעונש לע""פ 5713/10 יהושע אקרמן נ' מדינת ישראל ולת""פ 2884-04-13 מדינת ישראל נ' דג'אני ואח', בהם הורשעו נאשמים בעבירות של החזקת נשק והושתו עליהם 6 חודשי מאסר בדרך של עבודות שירות, וטען כי מבטאים הם את מדיניות הענישה הראויה.",טיעוני הצדדים
"ת""פ 47022-05-14","ב""כ הנאשם עתר להורות על ניכוי תקופת השחרור בערובה בתנאי איזוק מתקופת המאסר שתיגזר על הנאשם. את הבקשה משית הסניגור על חוק פיקוח אלקטרוני על עצור ועל אסיר משוחרר על תנאי (תיקוני חקיקה), תשע""ה-2014 (להלן: ""חוק הפיקוח האלקטרוני""), המורה כי מי שנמצא תחת פיקוח אלקטרוני הוא בגדר עצור ולא עוד משוחרר בערובה.",טיעוני הצדדים
"ת""פ 47022-05-14","אשר לנסיבותיו האישיות של הנאשם, נטען כי מדובר בנאשם כבן 33, שעתיד להינשא בקרוב, בעל עבר פלילי ישן וזניח בעבירות שאינן חמורות ואינן מן העניין. עוד טען ב""כ הנאשם כי מדובר בדמות חיובית ובאדם ערכי אשר מרבה לעסוק בפעילות התנדבותית. ב""כ הנאשם הגיש אסופת מכתבי המלצה ומכתבים המעידים על אופיו החיובי של הנאשם ועל פעילותו הציבורית וההתנדבותית, במיוחד בקרב בני נוער (ר' נה/2) וכן מסמכים המעידים על מצבו הכלכלי הקשה של הנאשם ועל החובות בהם הוא מצוי (ר' נה/3).",טיעוני הצדדים
"ת""פ 47022-05-14","מטעמו של הנאשם העידו שישה עדי אופי, אשר העידו על חמלתו של הנאשם, נכונותו לסייע לזולת ועל תרומתו וסיועו לבני נוער בסיכון.",טיעוני הצדדים
"ת""פ 47022-05-14","הנאשם, בדבריו האחרונים, לא לקח אחריות על מעשיו ולא הביע חרטה. סנגורו מסר כי בכוונתו לערער על הכרעת הדין.",טיעוני הצדדים
"ת""פ 47022-05-14","לאחר ששמעתי את טיעוני הצדדים, אני סבור כי יש לגזור על הנאשם מאסר בפועל לתקופה ממושכת, מאסר על תנאי וקנס כספי.",דיון
"ת""פ 47022-05-14",במקרה דנן כתב האישום מתאר אירוע אחד ולכן יש לקבוע בגינו מתחם עונש הולם אחד .,דיון
"ת""פ 47022-05-14","עקרון ההלימה הוא העיקרון המנחה בהתאם לסעיף 40ב לחוק. בקביעת מתחם העונש ההולם, יש להתחשב בערך החברתי שנפגע, כתוצאה מביצוע העבירה בה הורשע הנאשם, במידת הפגיעה באותם ערכים, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
"ת""פ 47022-05-14","במקרה שלפניי, הערך החברתי אשר נפגע בעקבות מעשיו של הנאשם, הינו זכות הציבור להגנה על ביטחונו, שלמות גופו ושלוות נפשו.",קביעת מתחם העונש ההולם
"ת""פ 47022-05-14","בחינת מידת הפגיעה בערך המוגן מובילה למסקנה כי מדובר בפגיעה ממשית רחבה ועמוקה. הנאשם העמיד בסכנת חיים של ממש ילדים, עוברי אורח ואף שוטרים. החזקת מטען חבלה הכולל חומר נפיץ בכמות שאינה מועטה, ובסמוך לו שלט רחוק תואם שיש בכוחו להפעיל את אותו מטען, מצביעה על רמת מסוכנות גבוהה. הטמנתו במקום בו נמצא, בסמוך למקום שהייתם ומשחקם של ילדים תמימים, אשר הם והוריהם נותנים אמונם בנאשם, מלמדת בנוסף על הפרת אמון בוטה מצדו של הנאשם כלפי אותם ילדים תמימים וכלפי הציבור.",קביעת מתחם העונש ההולם
"ת""פ 47022-05-14",בחינת מדיניות הענישה הנוהגת מעלה כי במקרים דומים הוטלו על נאשמים עונשים כמפורט להלן:,קביעת מתחם העונש ההולם
"ת""פ 47022-05-14","בת""פ (ב""ש) 56232-12-14 מדינת ישראל נ' אדי יהודה מכלוף הורשע הנאשם 1 בהתאם להודאתו בעבירות שעניינן החזקת והובלת נשק מסוג מטען חבלה. לנאשם 1 עבר פלילי רלוונטי. בית המשפט כיבד את הסדר הטיעון, והטיל על הנאשם 3 שנות מאסר בפועל. (יוער כי בית המשפט סבר כי ההסדר מקל והדגיש כי מדובר בענישה על בסיס הסדר טיעון שנחתם בין השאר על רקע קשיים ראייתיים. בהתאם לכך, החמיר בית המשפט המחוזי ברכיב המאסר המותנה). ",קביעת מתחם העונש ההולם
"ת""פ 47022-05-14","בת""פ 10735-08-09 (מחוזי י-ם) מדינת ישראל נ' דבאח הורשע הנאשם בעבירה של החזקת נשק מסוג מטען חבלה בסמוך לביתו. לנאשם עבר פלילי מכביד, והוא נידון ל-30 חודשי מאסר בפועל.",קביעת מתחם העונש ההולם
"ת""פ 47022-05-14","בת""פ 402/09 מדינת ישראל נ' עזאם (להלן: ""פרשת עזאם"") הורשע הנאשם בעבירה של החזקת נשק (מטען צינור שלצדו שלט רחוק). לנאשם עבר פלילי שאינו מכביד. הנאשם הודה ובית המשפט הטיל עליו 5.5 שנות מאסר. ",קביעת מתחם העונש ההולם
"ת""פ 47022-05-14","בתי המשפט הביעו לא אחת דעתם בהקשר למדיניות הענישה המחמירה הראויה לעבירות החזקת נשק שלא כדין, זאת לאור המסוכנות הרבה שמגולמת בעבירות אלו.",קביעת מתחם העונש ההולם
"ת""פ 47022-05-14",המחוקק קבע רמת ענישה מחמירה בעבירות החזקת נשק שלא כדין. סעיף 144 (א) קובע לאמור:,קביעת מתחם העונש ההולם
"ת""פ 47022-05-14","על הצורך בענישה מחמירה עמדה כב' השופטת ביניש (כתוארה אז) בע""פ 1332/04  מדינת ישראל נ' יצחק רפאל פס ואח', תק-על 2004(2),  228 (להלן: ""פרשת פס""):",קביעת מתחם העונש ההולם
"ת""פ 47022-05-14","סבורני כי זמינותם של מטעני החבלה (כפי שתואר בהכרעת הדין), הסיכון הרב הנשקף מהם והמציאות הביטחונית השוררת במחוזותינו, מחייבים הטלת ענישה מחמירה.",קביעת מתחם העונש ההולם
"ת""פ 47022-05-14","בפרשת פס הנ""ל, בית המשפט קבע כי בקביעת מידת העונש יש לבחון את המטרה אשר לשמה הוחזק הנשק, יחד עם שיקולים נוספים :",קביעת מתחם העונש ההולם
"ת""פ 47022-05-14","""כבר נאמר לא אחת בפסיקתנו כי מידת העונש המוטל בגין עבירות המבוצעות בנשק מושפעת מפוטנציאל הסיכון הרב הטמון בנשק המוחזק שלא כדין, ומהעברתו מיד ליד ללא פיקוח. בבוא בית המשפט לגזור את הדין בעבירה של החזקה ונשיאה של נשק, עליו להתחשב בנסיבות בהן באה לידי ביטוי החומרה המיוחדת שבעבירה. בין היתר, יתן בית המשפט דעתו לסוג הנשק המוחזק שלא כדין, לכמותו, לתכלית שלשמה הוא מוחזק ולסכנה המוחשית שיעשה בו שימוש (השוו: ב""ש 625/82 חלמי אבו מוך נ' מדינת ישראל (לא פורסם)). כאשר מדובר בנשק שעל-פי טיבו אינו מיועד להגנה עצמית וכל כולו נשק התקפי רב עוצמה אשר השימוש בו יכול להביא להרג ללא הבחנה, יש בעבירת ההחזקה והנשיאה של אותו נשק חומרה מיוחדת"". ",קביעת מתחם העונש ההולם
"ת""פ 47022-05-14",בנסיבות המקרה מצאתי כי יש לייחס חומרה רבה למקום הטמנת המטען ולעובדה שמדובר במטען חבלה שניתן להפעילו מרחוק. רמת הסיכון במקרה שלפנינו גבוהה מזו המוצגת בפסיקה שהוגשה מטעם ההגנה.,קביעת מתחם העונש ההולם
"ת""פ 47022-05-14","אף נסיבותיו של המקרה בת""פ 2884-04-13 שהוגש על ידי ההגנה רחוקות שנות אור מהמקרה שלפנינו ורמת הענישה שם אינה ישימה למקרה שלפני. ",קביעת מתחם העונש ההולם
"ת""פ 47022-05-14","דומה כי ההסברים שנרשמו בפרשת עזאם (ר' סעיף 6 עמ' 15) אשר לחומרת המעשה, הנזק הפוטנציאלי העצום לציבור, כמו גם העובדה ""שפיגועים פליליים"" הפכו לתופעה שכיחה במקומותינו, יפים גם למקרה שלפנינו.",קביעת מתחם העונש ההולם
"ת""פ 47022-05-14","באשר לנסיבות ביצוע העבירה (בהתאם לסעיף 40ג' לחוק), יש לייחס חומרה יתרה לכך שמטען החבלה נתפס במחסן פתוח ונגיש לכל, הנמצא מתחת ליציע אולם הספורט המשמש ילדים רבים, כפי שתואר בהרחבה בהכרעת הדין. בעניין זה אציין כי התמונה שנפרשה לעיני בית המשפט במהלך ניהול ההוכחות והתעניינותו של הנאשם בסוגיות הקשורות במטעני חבלה כפי שעולה מחומר הראיות שהוגש לעיוני, מטרידה ביותר ומביאה למסקנה שאף גרסתו החלופית ""התמימה"" של הנאשם, שלפיה מצא את המטען זמן קצר עובר לפשיטת המשטרה ודיווח על כך ""בתום לב"" לעיתונאי, אינה נכונה ואין בה כדי להקל עמו. נהפוך הוא.",קביעת מתחם העונש ההולם
"ת""פ 47022-05-14","לאחר שנדרשתי למכלול השיקולים הרלוונטיים ובהתאם לתיקון 113 לחוק העונשין (סעיף 40 יג'), אני קובע מתחם עונש הולם שהינו החל משנתיים ועד ל-5 שנות מאסר בפועל, לצד מאסר על תנאי וקנס.",קביעת מתחם העונש ההולם
"ת""פ 47022-05-14","בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",גזירת העונש המתאים לנאשם
"ת""פ 47022-05-14","הנאשם לא לקח אחריות על מעשיו ולא הודה במיוחס לו. תחת זאת ניהל הנאשם משפט אשר בסופו קבעתי אשמתו וציינתי בהכרעת הדין את התרשמותי השלילית ממהימנותו. אכן, אין בעובדה שבחר הנאשם להעמיד את התביעה על ראיותיה כדי להחמיר עמו בדין, אך באותה מידה אין מקום להקל בעונשו.",גזירת העונש המתאים לנאשם
"ת""פ 47022-05-14","במסגרת השיקולים לקולא לקחתי בחשבון את אישיותו החיובית של הנאשם, כפי שזו נצטיירה מדבריהם של עדי האופי שדיברו בשבחו ומהמסמכים שהוגשו (נה/2), וכן את עברו הפלילי, הכולל הרשעה בעבירות של הפרעה, שימוש בכוח להימנע ממעצר, איומים והעלבת עובד ציבור (הרשעה משנת 2010 בגין עבירות משנת 2008), וכן רישום המעיד על אי הרשעה בעבירות של הפרעה לעובד ציבור והעלבתו. העובדה שעברו הפלילי אינו מכביד אין בה כדי להקל עם הנאשם אשר לא נטל אחריות על מעשיו.",גזירת העונש המתאים לנאשם
"ת""פ 47022-05-14","על בית המשפט בעת גזירת דינו של הנאשם, להתחשב במכלול הנסיבות של המעשה מול נסיבות העושה. אני סבור כי בעבירות נשק יש לתת משקל נכבד ומשמעותי לאינטרס הציבורי ולצורך להרתיע עבריינים בכוח מלבצע עבירות דומות, וזאת על פני נסיבותיו האישיות של העבריין. בענין זה ראה, ע""פ 5066/98 מדינת ישראל נ' ניעמן דחלה ואח', תק-על 99(3), 1574 וכן רע""פ 2718/04 אבו דאחל נ' מדינת ישראל, לא פורסם (2004). במקרה שלפנינו יש להטיל ענישה שיש בה משום הרתעת היחיד והרתעת הרבים. ",גזירת העונש המתאים לנאשם
"ת""פ 47022-05-14","אשר לבקשה לניכוי ימי מעצר הבית בפיקוח אלקטרוני מימי המאסר: הנאשם היה עצור במתקן כליאה בין התאריכים 13.5.14 עד 17.7.14 (להלן: ""תקופת המעצר""). כמו כן, שהה הנאשם במעצר בית באיזוק אלקטרוני בין התאריכים 17.7.14 עד 19.1.15 (להלן: ""תקופת מעצר הבית באיזוק"").",גזירת העונש המתאים לנאשם
"ת""פ 47022-05-14",חוק הפיקוח האלקטרוני התקבל בכנסת ביום 8.12.14 ונכנס לתוקף ביום 16.06.15.,גזירת העונש המתאים לנאשם
"ת""פ 47022-05-14","בסוגיה זו קיימות גישות שונות בבית המשפט המחוזי, כך למשל: דחתה כב' השופטת תמר נאות פרי (מחוזי חיפה) בת""פ 54685-01-12, בקשה דומה ואולם כב' השופט כמאל סעד בבימה""ש המחוזי בחיפה, ת""פ 3617-01-15 גזר דין מיום 28.10.15, הורה על ניכוי ימי מעצר הבית תחת פיקוח אלקטרוני. ",גזירת העונש המתאים לנאשם
"ת""פ 47022-05-14",בחוק הפיקוח על איזוק אלקטרוני אין כל הוראה מפורשת המורה על ניכוי אוטומטי של ימי המעצר.,גזירת העונש המתאים לנאשם
"ת""פ 47022-05-14","אם ניתן לראות, בימי המעצר באיזוק האלקטרוני לאחר כניסת החוק לתוקפו כימי מעצר לכל דבר (בשינויים המחויבים) הרי שאין כך הם פני הדברים עובר החוק לכניסתו של החוק לתוקף והסטטוס של שוהה באיזוק אלקטרוני בתקופה זו הוא כשל משוחרר בערובה ולא עצור.",גזירת העונש המתאים לנאשם
"ת""פ 47022-05-14","בנסיבות אלו ומהנימוקים המפורטים בהחלטת כב' השופטת תמר נאור פרי, בת""פ 54685-01-12 הנ""ל, אני דוחה הבקשה. כך או אחרת, אתייחס במסגרת הענישה שאטיל על הנאשם גם בתקופה זו. ",גזירת העונש המתאים לנאשם
"ת""פ 47022-05-14",אשר על כן הנני גוזר על הנאשם את העונשים הבאים:,גזירת העונש המתאים לנאשם
"ת""פ 47022-05-14",מאסר בפועל למשך 4 שנים בניכוי תקופת המעצר מיום 13.05.14 ועד ליום 17.07.14.,גזירת העונש המתאים לנאשם
"ת""פ 47022-05-14","12 חודשי מאסר על תנאי, לבל יעבור הנאשם במשך 3 שנים על כל עבירת נשק.",גזירת העונש המתאים לנאשם
"ת""פ 47022-05-14",4 חודשי מאסר על תנאי לבל יעבור הנאשם במשך שנתיים עבירה לפי סעיף 7א' ו-7ג' סיפא לפקודת הסמים המסוכנים.,גזירת העונש המתאים לנאשם
"ת""פ 47022-05-14","קנס כספי בסך 3,000 ₪  או 20 ימי מאסר תמורתם. הקנס ישולם ב-3 תשלומים שווים ורצופים החל מיום 01.12.15.",גזירת העונש המתאים לנאשם
"ת""פ 47022-05-14",לא ישולם תשלום מהתשלומים שנקבעו יעמוד מלוא הסכום לפרעון מיידי.,גזירת העונש המתאים לנאשם
"ת""פ 47022-05-14","המוצגים, האמל""ח והסמים – יושמדו, יתר המוצגים בהתאם להחלטת קצין ממונה.",זכות ערעור כחוק. 
"ת""פ 47022-05-14","54678313ניתן היום,  י""ט חשוון תשע""ו, 01 נובמבר 2015, בהעדר הצדדים.",5129371
"ת""פ 47022-05-14",נוסח מסמך זה כפוף לשינויי ניסוח ועריכה,ארז נוריאלי 54678313
"ת""פ 47022-05-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",ארז נוריאלי 54678313
