verdict,text,part
"ת""פ 33125-01-14","ת""פ 33125-01-14 פרקליטות מחוז מרכז נ' אלטורי(עציר) ואח'",בית משפט השלום ברמלה
"ת""פ 33125-01-14","המאשימה מדינת ישראל
באמצעות פרקליטות מחוז מרכז
ע""י עוה""ד יולנדה טולדנו",בעניין:
"ת""פ 33125-01-14","נאשם 5     חסיב עבד אלהאדי 
ע""י עוה""ד שוקרי אבו טביק",נגד
"ת""פ 33125-01-14","פקודת הסמים המסוכנים [נוסח חדש], תשל""ג-1973: סע'  7(א), 7(ג)",חקיקה שאוזכרה: 
"ת""פ 33125-01-14",גזר - דין לגבי נאשם 5,חקיקה שאוזכרה: 
"ת""פ 33125-01-14","הנאשם הורשע בעבירה של החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים (נוסח חדש) התשל""ג – 1973, וזאת בעקבות הודאתו בעובדות המפורטות באישום 11 לבכתב האישום המתוקן.",כתב האישום 
"ת""פ 33125-01-14","על פי עובדות אישום 11 לכתב האישום, ביום 28.9.13, התקשר הנאשם לאחר (להלן: האחר) וביקש לרכוש ממנו שתי סוליות של סם מסוכן מסוג חשיש במשקל של 100 גרם כל אחת. האחר הבטיח לנאשם שיחזור אליו אחרי שיערוך בדיקה. לאחר מספר דקות, התקשר האחר לנאשם והודיע לו שהסמים המבוקשים מצויים בביתו ושהנאשם יכול להגיע לביתו על מנת לרכושם. בשלב זה, התקשר האחר לאדם נוסף והורה לו להביא אליו כמות של סם מסוג חשיש. בהנחיית האחר, נפגש הנאשם עם האדם הנוסף שמכר לנאשם את הסמים.",כתב האישום 
"ת""פ 33125-01-14","לחובתו של הנאשם שתי הרשעות קודמות. הרשעה אחת של בית משפט לנוער בתל אביב יפו מיום 6.11.14 בגין עבירות של איומים, תקיפת שוטר והחזקת נכס החשוד כגנוב. הרשעתו השניה היא של בית משפט השלום ברמלה מיום 3.4.14 בגין עבירות של גניבה, פריצה לבניין והפרת הוראה חוקית.",עבר פלילי 
"ת""פ 33125-01-14","מתסקיר שירות המבחן עולה כי הנאשם בן 23 שנים ורווק. לנאשם בעיות רפואיות בשל מום בלב ומוכר כבעל נכות בהיקף של 30 אחוז מהמוסד לביטוח לאומי. התסקיר מפרט את נסיבות חייו של הנאשם לרבות פציעתו בהיותו בן 18 שנים ברגלו כתוצאה מאירוע ירי. מהתסקיר עולה שעד למעצרו נהג לצרוך כמויות גדולות של חשיש. בסופו של יום, שירות המבחן לא בא בהמלצה טיפולית בעניינו.",תסקיר שירות המבחן 
"ת""פ 33125-01-14","מן הראוי לציין שאין הבחנה בפסיקה לעניין מדיניות הענישה הנוהגת בין עבירה של החזקת סם שלא לצריכה עצמית לבין עבירה של סחר בסמים. יוזכר שקיימת הנחת יסוד לפיה התכלית להחזקתו של סם שמוחזק שלא לצריכה עצמית, היא לשם הפצתו בהמשך ועשיית רווחים. על מנת ללמוד על מתחם העונש ההולם לאירוע נשוא כתב האישום, יש לבחון את מדיניות הענישה הנוהגת בעת שמדובר בעבירה של החזקה של סם שלא לצריכה עצמית (או סחר בסמים) תוך שימת דגש על שני פרמטרים מרכזיים: סוג הסם (במקרה זה, חשיש) ו-כמות הסם (במקרה זה, 2 סוליות שכל אחת מהן היא של 100 גרם, היינו סה""כ 200 גרם).",מתחם העונש ההולם
"ת""פ 33125-01-14","להלן הפסיקה הרלוונטית לפי שני הפרמטרים של ""סוג הסם"" ו-""כמות הסם"":",מתחם העונש ההולם
"ת""פ 33125-01-14","רע""פ 1271/13 סויסה נ' מדינת ישראל [פורסם בנבו] (7.3.13). המבקש מכר לשוטר סמוי ""פלטת"" חשיש במשקל של כ-100 גרם ובהזדמנות אחרת ""שתי אצבעות חשיש"" במשקל של כ-20 גרם. מדובר בהסתבכותו השניה של המבקש בעבירות סמים, שירות המבחן נמנע מלהמליץ על מסגרת טיפולית בעניינו וקבע כי דרושה ענישה מוחשית כדי לחדד את אחריות המבקש למעשיו. בית משפט השלום השית עליו 6 חודשי מאסר שירוצו בעבודות שירות, תוך הפעלת מאסר על תנאי של שישה חודשים בחופף, מאסר על תנאי וקנס בסך 2,000 ₪ וכן חילוט של פריטים שונים שהופיעו בכתב האישום. המדינה הגישה ערעור לבית המשפט המחוזי אשר קיבל את הערעור והשית על המבקש 8 חודשי מאסר לריצוי בפועל והפעיל את המאסר על תנאי כך שחודשיים בחופף ו-4 במצטבר, סך הכל 10 חודשי מאסר. בקשת רשות ערעור שהוגשה לבית המשפט העליון נדחתה. ",מתחם העונש ההולם
"ת""פ 33125-01-14","עפ""ג (מח'–י-ם) 47347-08-11 בירגאוז נ' מדינת ישראל [פורסם בנבו] (30.4.12). המערער החזיק סם מסוג חשיש במשקל של 97 גרם. בית משפט השלום השית עליו 14 חודשי מאסר בפועל. טענתו שהסמים הוחזקו לצריכתו העצמית נדחתה. בית המשפט",מתחם העונש ההולם
"ת""פ 33125-01-14",המחוזי קיבל את הערעור באופן חלקי כך שעונשו הועמד על 8 חודשי מאסר לריצוי,מתחם העונש ההולם
"ת""פ 33125-01-14",בפועל וזאת לאור חלוף הזמן (כמעט 4 שנים) ממועד ביצוע העבירה ויכולתו של הנאשם לשמור על רצף תעסוקתי.,מתחם העונש ההולם
"ת""פ 33125-01-14","עפ""ג 13427-04-13 (מח' – ב""ש) קדוש נ' מדינת ישראל [פורסם בנבו] (2.9.13). המערער הורשע בעבירה של אספקת סם מסוג חשיש במשקל של 60.3 גרם, אספקה נוספת במשקל של 1.34 גרם, החזקה של 0.98 גרם חשיש וכן החזקה של 19.25 גרם חשיש. סה""כ 81.87 גרם. בית משפט השלום באילת השית עליו 12 חודשי מאסר בפועל, הפעיל שני מאסרים על תנאי של 8 חודשים ו-4 חודשים במצטבר. סה""כ הושתו על המערער 24 חודשי מאסר בפועל. במקרה זה המערער סבל מהתמכרות לסמים תקופה ארוכה והרקע לכל העבירות הינו יחסי חברות עם אנשים שונים המשתמשים בסמים. ערעורו לבית המשפט המחוזי התקבל כך שהמאסרים המותנים הופעלו חלקם במצטבר וחלקם בחופף כך שסך הכל העונש הסופי היה 16 חודשי מאסר בפועל. ",מתחם העונש ההולם
"ת""פ 33125-01-14","עפ""ג 28822-04-12 (מח' – ב""ש) אינידקט נ' מדינת ישראל [פורסם בנבו] (13.6.12). המערער הורשע בכך שמכר 1.6 גרם חשיש, סיפק 48.5 גרם חשיש, החזיק 8.8 גרם חשיש, 0.5 גרם קנבוס, והחזיק 3.65 גרם קנבוס. סה""כ 63.05 גרם. בית משפט השלום השית עליו 14 חודשי מאסר בפועל, קנס בסך 1,500 ₪ ופסילת רישיון לתקופה של 8 חודשים. ערעורו לבית המשפט המחוזי נדחה. ",מתחם העונש ההולם
"ת""פ 33125-01-14","עפ""ג 41067-03-12 (מח' – ים) מדינת ישראל נ' חושייה [פורסם בנבו] (15.7.12). המשיב הורשע בבית משפט השלום ב-3 עבירות של סחר בסם מסוכן ובעבירה של תיווך בסם מסוכן. בהזדמנויות שונות נשוא העבירות האמורות, מכר לסוכן משטרתי סמוי סם מסוג חשיש בכמות כוללת של 102.12 גרם. בימ""ש השלום גזר עליו 25 ימי מאסר, מאסר על תנאי וקנס. המשיב היה צעיר וללא עבר פלילי קודם. בית המשפט המחוזי קיבל את הערעור והשית עליו 100 ימי מאסר. ",מתחם העונש ההולם
"ת""פ 33125-01-14","רע""פ 322/15 ג'אנח נ' מדינת ישראל [פורסם בנבו] (22.1.15).  המבקש הורשע בעבירה של החזקת סכין שלא כדין וכן החזקת סם שלא לצריכה עצמית בכך שהחזיק בביתו סם מסוג חשיש במשקל 214.62 גרם וכן במשקל 192.67 גרם, סך הכל 417 גרם. בית המשפט השלום הטיל עליו 12 חודשי מאסר בפועל, תוך הפעלת מאסר מותנה של שישה חודשים, כך שסך הכל הושתו עליו 18 חודשי מאסר בפועל. ערעורו לבית המשפט המחוזי נדחה וכן נדחתה בקשת רשות ערעור שהוגשה לבית המשפט העליון. ",מתחם העונש ההולם
"ת""פ 33125-01-14","יצוין כי באת כח המאשימה טענה שמתחם העונש ההולם לאירוע נשוא כתב האישום נע בין 6 ל-12 חודשי מאסר בפועל וזאת בצירוף עונשים נלווים של מאסר על תנאי, פסילה בפועל של רישיון הנהיגה, פסילה על תנאי וקנס. לגבי גבולותיו של מתחם העונש ההולם הרלוונטי לענייננו, יש לעיין גם ב-רע""פ 189/15 כהן נ' מדינת ישראל [פורסם בנבו] (21.1.15). תיק זה החל את דרכו בבית משפט השלום בתל אביב (ת""פ 48198-02-13) וכלל מספר אישומים בעבירות סמים, כאשר האישום הרלוונטי לענייננו כלל החזקה של סם מסוג חשיש במשקל 92.88 גרם נטו. בית משפט השלום קבע שמתחם העונש ההולם בגין אירוע זה נע בין 6 ל-12 חודשי מאסר בפועל. לאחר שנגזר דינו בגין מכלול האישומים, הנאשם הגיש ערעור על גזר הדין לבית המשפט המחוזי בתל אביב (עפ""ג 53148-07-14) ובסעיף 5 לפסק הדין של בית המשפט המחוזי נקבע שהמתחם שקבע בית משפט השלום הינו ""מתחם מתון ביותר"". בסופו של דבר, הערעור של הנאשם לבית המשפט המחוזי נדחה וכן נדחתה בקשת רשות ערעור שהוגשה לבית המשפט העליון.",מתחם העונש ההולם
"ת""פ 33125-01-14","בעניינם של שני נאשמים נוספים בתיק שבפני, איברהים אבו לאבן וקובי יעקב כהן (נאשמים 4 ו-6 בכתב האישום), קבעתי שמתחם העונש ההולם בגין עבירה של סחר בסם מסוכן מסוג חשיש בכמות של 100 גרם (סוליה אחת), קבעתי שמתחם העונש ההולם נע בין 4 חודשי מאסר בפועל ועד 14 חודשי מאסר בפועל (ראו גזר הדין מיום 15.1.15, פורסם בנבו). על כל אחד מהנאשמים, שהיו בעלי הרשעות קודמות בעבירות סמים, הוטל עונש מאסר בפועל של 8 חודשים (ללא הפעלה של מאסר על תנאי).",מתחם העונש ההולם
"ת""פ 33125-01-14","לאור כל האמור לעיל, הנני קובע שמתחם העונש ההולם לאירוע נשוא כתב האישום שעניינו החזקה של 200 גרם חשיש שלא לצריכה עצמית, נע בין 6 ל-18 חודשי מאסר בפועל.",מתחם העונש ההולם
"ת""פ 33125-01-14","בעת קביעת העונש המתאים בתוך מתחם העונש ההולם, לקחתי בחשבון את כל הנתונים שלהלן: הודאה וחיסכון בזמן שיפוטי; גילו הצעיר של הנאשם; מצבו הרפואי שנובע מאחוזי הנכות שנקבעו עבורו על ידי המוסד לביטוח לאומי וכן פציעתו ברגלו עקב אירוע ירי מלפני כחמש שנים.",העונש המתאים בתוך מתחם העונש ההולם
"ת""פ 33125-01-14",לפיכך הנני משית על הנאשם את העונשים הבאים:,העונש המתאים בתוך מתחם העונש ההולם
"ת""פ 33125-01-14","א.	9 חודשי מאסר בפועל, בניכוי ימי מעצרו מיום 6.1.14 עד ליום 29.1.14.",העונש המתאים בתוך מתחם העונש ההולם
"ת""פ 33125-01-14","3 חודשי מאסר על תנאי והתנאי הוא שבמשך 3 שנים ממועד שחרורו, לא יבצע עבירה מסוג עוון לפי פקודת הסמים המסוכנים.",העונש המתאים בתוך מתחם העונש ההולם
"ת""פ 33125-01-14","7 חודשי מאסר על תנאי והתנאי הוא שבמשך 3 שנים ממועד שחרורו, לא יבצע עבירה מסוג פשע לפי פקודת הסמים המסוכנים.",העונש המתאים בתוך מתחם העונש ההולם
"ת""פ 33125-01-14","4 חודשי פסילה מלקבל או להחזיק רישיון נהיגה. מניין ימי הפסילה יחל לאחר הפקדת רישיון הנהיגה במזכירות בית המשפט, ככל שישנו כזה ובכל מקרה, מניין ימי הפסילה לא יחל לפני מועד שחרורו ממאסרו.",העונש המתאים בתוך מתחם העונש ההולם
"ת""פ 33125-01-14","4 חודשי פסילה על תנאי והתנאי הוא שבמשך 3 שנים ממועד שחרורו, לא יבצע עבירה מסוג פשע לפי פקודת הסמים המסוכנים.",העונש המתאים בתוך מתחם העונש ההולם
"ת""פ 33125-01-14","ו. הנאשם ישלם קנס בסך  2,000 ₪ , או  7  ימי מאסר תמורתו.",העונש המתאים בתוך מתחם העונש ההולם
"ת""פ 33125-01-14","הקנס ישולם ב- 5 תשלומים חודשים שווים ורצופים כאשר הראשון שבהם עד ליום  1.6.15 והיתרה ב- 1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 33125-01-14","למען הסר ספק, תקופת ימי המאסר חלף הקנס שנקבעה, תהיה במצטבר לעונש המאסר שהוטל לעיל, במידה והקנס לא ישולם.",העונש המתאים בתוך מתחם העונש ההולם
"ת""פ 33125-01-14",זכות ערעור תוך 45 יום. ,העונש המתאים בתוך מתחם העונש ההולם
"ת""פ 33125-01-14","54678313ניתן היום,  ח' אייר תשע""ה, 27 אפריל 2015, במעמד הצדדים.",5129371
"ת""פ 33125-01-14",הישאם אבו שחאדה 54678313,54678313
"ת""פ 33125-01-14",נוסח מסמך זה כפוף לשינויי ניסוח ועריכה,54678313
"ת""פ 33125-01-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
