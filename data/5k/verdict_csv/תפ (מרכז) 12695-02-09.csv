verdict,text,part
תפ (מרכז) 12695-02-09,"נאשם 2, יליד 1990, הורשע על פי הודאתו בכתב האישום המתוקן בעבירות של קשר לפשע, שוד בחבורה והחזקת נשק. מתברר כי ביום 20.12.08, בשעת חצות לערך, הבחינו הוא וחברו במתלונן השוהה ברכבו באחד הרחובות בראשון לציון, כשהוא שתוי והרכב מפריע לתנועה. הנאשם ניגש לרכב והזיזו ולאחר מכן סיפר על מצבו של המתלונן לחברו, אשר הזעיק חבר נוסף. אלה הנאשמים 1 ו- 3. בשלב הזה ביקשו השלושה לנצל את מצבו של המתלונן וזממו לשדוד אותו. לצורך כך הוציאהו מן הרכב בכוח והכהו בכל חלקי גופו, בידיהם וברגליהם עד אשר איבד את הכרתו. כתוצאה מן האלימות שנקטו השלושה, נגרם למתלונן זעזוע מוח.",(בעניינו של הנאשם 2)
תפ (מרכז) 12695-02-09,"לאחר מכן שדדו ממנו אקדח עם מחסנית ותחמושת, מכשיר סלולרי, תיק וצמיד. אחרי שנמלטו מן המקום, נטל אחד החברים את האקדח ולאחר מכן מכרו. הנאשם 2 והאחר נטלו את המכשיר הסלולרי. השלושה חלקו בשלל השוד,לאחר שגם המכשיר נמכר.",(בעניינו של הנאשם 2)
תפ (מרכז) 12695-02-09,"הוגש תסקיר בעבור הנאשם ממנו מתברר כי הוא ביצע את המעשים במהלך חופשה משירותו הצבאי, בעת שהיה בטירונות תוך כדי זה שביצע עריקות. משפחתו היא משפחה שעלתה ארצה מאוקראינה בשנת 1999. התסקיר מספר על הבעייתיות והקשיים שהיו מנת חלקו של הנאשם, שלחובתו אין הרשעות קודמות.",(בעניינו של הנאשם 2)
תפ (מרכז) 12695-02-09,"לפני קצינת המבחן נטל הנאשם אחריות חלקית על מעשיו וסיפר כיצד פעל בהעדר שיקול דעת. הוא הביע צער וחרטה על הפגיעה במתלונן וסיפר כי שתה אלכוהול בגינה, לפני ביצוע המעשה, יחד עם חברו. בכלא גילה קשיי הסתגלות למעצרו וחש שלא בנוח לשתף אחרים בתכנים הקשורים למצבו הנפשי.",(בעניינו של הנאשם 2)
תפ (מרכז) 12695-02-09,"קצינת המבחן העריכה כי הנאשם מתקשה בחשיפה ובמתן אמון באחרים ועל כן, בהעדר בשלות להתערבות טיפולית, לא באה בהמלצה אודותיו.",(בעניינו של הנאשם 2)
תפ (מרכז) 12695-02-09,"באי כוח הצדדים הגיעו להסדר טיעון הנוגע גם לענישה המוצעת. באת כוח התביעה הציעה לענוש את הנאשם בשנת מאסר בפועל, במאסר על תנאי ובפיצוי בסכום של 1500 ₪, שכבר הופקד במזכירות. בטיעוניה עמדה על נסיבות המקרה ועל הפעלת האלימות הקשה כנגד המתלונן, תוך ניצול מצבו באותה עת. לדעתה עונש המאסר שעתרה לו הוא העונש הראוי, בנסיבות הכוללות מתוך זה שהמאשימה התחשבה כבר בנאשם, בהודייתו, בחסכון בזמן השיפוטי כולל בצורך להביא עדים וכן בנסיבותיו האישיות.",(בעניינו של הנאשם 2)
תפ (מרכז) 12695-02-09,"ב""כ הנאשם עמד על הנסיבות האישיות של הנאשם ועל האירוע עצמו, שתוך שסבר כי חלקו של הנאשם לא היה מרכזי בהפעלת האלימות והוא אף לא נטל את האקדח כדי למוכרו. הוא הפנה לפסיקה המתאימה לדעתו  לנסיבות אלה, שבה גזרו בתי המשפט עונשי מאסר בפועל לריצוי בעבודות שירות. על כן ביקש שלא להחמיר עם הנאשם וכדי לאפשר לו המשך שירותו בצבא, הציע להסתפק במאסר מותנה. לכל היותר סבר כי ראוי להטיל עליו מאסר בפועל שיאפשר לו לרצותו בעבודות שירות.",(בעניינו של הנאשם 2)
תפ (מרכז) 12695-02-09,"קשה שלא להתרשם מן החומרה היחסית שבמקרה זה. הנאשם ושני חבריו שודדים אדם שתוי ונוקטים כנגדו אלימות קשה, יחסית. הם הולמים בו בכל חלקי גופו בידיהם וברגליהם וגם כאשר הוא נופל ארצה, הם אינם חסים עליו וממשיכים להכותו בראשו  באמצעות רגליהם עד אשר איבד את הכרתו. כתוצאה מן האלימות הזו נגרם למתלונן זעזוע מוח. השלושה נוטלים את רכושו, דואגים למוכרו, כולל האקדח, וחולקים בשלל.",(בעניינו של הנאשם 2)
תפ (מרכז) 12695-02-09,"אין ספק גם אם הודה הנאשם וגם אם נסיבותיו האישיות הן כאלה כפי שתיאר התסקיר, אי אפשר להסתפק בסוג הענישה שהוצעה על ידי ההגנה, לא כל שכן במאסר מותנה בלבד. האלימות פשתה בחברתנו כנגע רע בשנים האחרונות. יד איש ברעהו, על רקע של מה בכך. סכסוכים פעוטים מגיעים לכלל הפעלת כוח ברוטאלית ועד כדי תוצאות קשות. כאן מדובר בהפעלת אלימות תוך כדי מעשה שוד, שתוכנן בשעת מעשה או קרוב אליו, אף כי לא היה תכנון מוקדם לשוד, שהרי הנאשם הבחין במתלונן במקום, באקראי.",(בעניינו של הנאשם 2)
תפ (מרכז) 12695-02-09,"עם חפצים אנו למגר את תופעות האלימות למיניהם, כולל את מעשי השוד, שגם הם הפכו, למרבית הצער, לתופעה נפוצה, חייבים אנו להחמיר בענישתם של עבריינים אלה. וההחמרה צריכה להתבטא בהטלת עונשי מאסר בפועל ממשים. בדרך הזו נוכל להרתיע את העבריינים עצמם ואחרים, כדי שלא יהינו לבצע בעתיד, מעשים כאלה.",(בעניינו של הנאשם 2)
תפ (מרכז) 12695-02-09,"העונש המוצע על ידי התביעה איננו מופרז. הוא גם איננו מחמיר יתר על המידה עם הנאשם. אף על פי כן החלטתי להקל במעט בעונש זה, כדי לתת דגש רב יותר להודייתו של הנאשם ולנסיבותיו האישיות. קשה לי להעריך כיצד ינהג בו הצבא בעתיד, שהרי הוא ביצע עבירה של העדר מן השירות שלא ברשות, שבמהלכה ביצע את מעשי העבירה האלה. עם זאת, מקווה אני כי הצבא ינהג בו באורך רוח ובמתינות.",(בעניינו של הנאשם 2)
תפ (מרכז) 12695-02-09,מכיוון שכך אני גוזר על הנאשם את העונשים הבאים:,(בעניינו של הנאשם 2)
תפ (מרכז) 12695-02-09,9 חודשי מאסר בפועל מיום מעצרו  8.2.09.,(בעניינו של הנאשם 2)
תפ (מרכז) 12695-02-09,"12 חודשי מאסר לשלוש שנים שלא יעבור במהלך תקופה זו עבירה עליה הורשע, עבירה מסוג פשע שיש בה יסוד של אלימות או עבירת רכוש מסוג פשע.",(בעניינו של הנאשם 2)
תפ (מרכז) 12695-02-09,"אני מחייב את הנאשם בפיצוי המתלונן בסכום של 1500 ₪. סכום זה כבר הופקד בגזברות ולכן הוא יועבר למתלונן, על פי הפרטים המלאים שימסרו למזכירות על ידי התביעה.",(בעניינו של הנאשם 2)
תפ (מרכז) 12695-02-09,זכות ערעור בתוך 45 ימים מהיום.,(בעניינו של הנאשם 2)
תפ (מרכז) 12695-02-09,<זכריה כספי 54678313-/,(בעניינו של הנאשם 2)
תפ (מרכז) 12695-02-09,"ניתן והודע היום ג' סיון תשס""ט, 26/05/2009 במעמד הנוכחים.  <>",(בעניינו של הנאשם 2)
תפ (מרכז) 12695-02-09,הוקלד על ידי: <אורטל בוקובזה>,54678313
תפ (מרכז) 12695-02-09,נוסח מסמך זה כפוף לשינויי ניסוח ועריכה,54678313
