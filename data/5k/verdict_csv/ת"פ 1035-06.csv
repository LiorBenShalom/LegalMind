verdict,text,part
"ת""פ 1035-06","ת""פ 1035-06 מ.י. תביעות חדרה -משטרת ישראל נ' דבוש ואח'",בית משפט השלום בחדרה
"ת""פ 1035-06","הנאשם, אילן דבוש, הורשע לאחר ניהול משפט הוכחות ארוך, בשלושה פרטי אישום של עבירת  התפרצות למקום מגורים או תפילה, עבירה לפי סעיף 406(ב) לחוק העונשין, התשל""ז – 1977 (להלן:""חוק העונשין""), וגניבה, עבירה לפי סעיף 384 לחוק העונשין.",גזר דין
"ת""פ 1035-06",עובדות כתב האישום פורטו באריכות בהכרעת הדין שניתנה בתיק זה ביום 3.2.11 לפיכך אין טעם לשוב ולפרטן.,גזר דין
"ת""פ 1035-06","ב""כ המאשימה בטיעוניה לעונש, הפנתה לעברו הפלילי המכביד של הנאשם הכולל 12 הרשעות קודמות בעבירות של אלימות, סמים, ועבירות רכוש רבות שמרביתן התפרצויות. ב""כ המאשימה טענה כי מאסרים ממושכים מאחורי סורג ובריח לא הרתיעו את הנאשם מלשוב ולבצע עבירות רכוש. עוד טענה ב""כ המאשימה כי אומנם שותפו של הנאשם בביצוע עבירות, אברמוב גבריאל, נידון ל-7 חודשי מאסר בפועל, מאסר על תנאי והתחייבות כספית אך אין לגזור ממנו גזירה שווה לעניין עונשו של הנאשם, מאחר ואברמוב בחר להודות וחסך זמן שיפוטי יקר, בעוד שהנאשם בחר לנהל תיק הוכחות שהתפרס על פני 4 שנים תוך שהוא החליף מספר סנגורים. ב""כ המאשימה הפנתה לפסיקה ענפה אשר בהן החמירו ביהמ""ש בעונשם של מבצעי עבירות רכוש וטענה כי לנאשם ניתנו הרבה הזדמנויות אך הוא לא השכיל להימנע מביצוע עבירות נוספות, ועל כן עתרה ב""כ המאשימה להשית על הנאשם מאסר בפועל ממושך, מאסר על תנאי מרתיע, קנס ופיצוי למתלוננים. המוצג (דיסקים) – לגנוז.",גזר דין
"ת""פ 1035-06","ב""כ הנאשם טענה כי אין לזקוף לחובתו של הנאשם את זכות היסוד שהוא בחר לנצל ולנהל תיק ראיות. עוד טענה ב""כ הנאשם כי הנאשם נמצא בהליך שיקומי של גמילה מסמים, הכולל בין היתר מתן בדיקות שתן 3 פעמים בשבוע, ועל כן עתרה להתחשב בנסיבות האישיות של הנאשם, גילו (40) ולהשית עליו עונש מידתי שיקומי.",גזר דין
"ת""פ 1035-06","בבוא בית המשפט לגזור את דינו של הנאשם עליו להטיל עונש אשר יש בו כדי לשקף את מדיניות ההחמרה של בית המשפט העליון בכל הקשור לעבירות התפרצות, אשר הפכו למכת  מדינה.",דיון: 
"ת""פ 1035-06","מן הראוי להשית על הנאשם עונש אשר יהא בו כדי לתת ביטוי לחומרת מעשיו, וזאת, כאינטרס ציבורי ממעלה ראשונה. עונש אשר יהווה מסר הרתעתי הן לנאשם והן לעבריינים פוטנציאלים אחרים.",דיון: 
"ת""פ 1035-06","על בית המשפט לתת דעתו לנזק הכלכלי שנגרם לבעלי הרכוש ולציבור בכללותו, הנדרש לנקוט באמצעים מוגברים בכדי להגן על רכושו, לאובדן תחושת הביטחון האישי, תחושת הפחד וחוסר האונים של הציבור הרחב הנחשף פעם אחר פעם למקרים של פריצה לבתי מגורים.  נזקים אלו עולים לפרקים בחומרתם אף על עצם אובדן הרכוש בשווי כזה או אחר. דברים ברוח זו נאמרו בע""פ 46/84 מדינת ישראל נ' סבח, פ""ד לח(4) 752, בעמ' 754-753:",דיון: 
"ת""פ 1035-06","הדרישה להחמרה בעונשם של עבריינים הפורצים לבתיהם של אזרחים תמימים באה לידי ביטוי גם בפסיקת בית משפט עליון. כך למשל, הביע לאחרונה, השופט א' רובינשטיין, ברע""פ 1708/08 לוי נ' מדינת ישראל (לא פורסם, 21.2.08), את דעתו בנושא וקבע כדלקמן:",דיון: 
"ת""פ 1035-06","אומנם העבירות בהן הורשע הנאשם הינן עבירות חמורות אולם על בית המשפט בעת גזירת דינו של הנאשם, להתחשב במכלול הנסיבות של המעשה מול נסיבות  העושה.",דיון: 
"ת""פ 1035-06","במקרה שבפני, נתתי דעתי לנסיבותיו האישיות של הנאשם מדובר בגבר בן 40, אשר מאז צעירותו מכור לסמים. בתאריך 26.12.10 הנאשם השתלב בטיפול במסגרת מרכז יום לנפגעי סמים וכעולה מהמכתבים של העובדות הסוציאליות שהוגשו בפני, הנאשם מתמיד להגיע כל בוקר לטיפול במרכז, 5 ימים בשבוע, בין השעות 9:00 – 15:00. כעולה ממכתבה של העו""ס, בדיקות השתן של נאשם מגלות כי הוא נקי מסמים.",דיון: 
"ת""פ 1035-06","יחד עם זאת, נתתי דעתי כי אין זו מעידתו הראשונה של הנאשם. לחובתו עבר פלילי הכולל 12 הרשעות קודמות בעבירות רכוש, סמים ואלימות. הנאשם לא השכיל לנצל את ההזדמנויות שניתנו לו ע""י ביהמ""ש ושב לסורו.",דיון: 
"ת""פ 1035-06","לאחר ששקלתי מכלול הנסיבות ובשים לב לגיליון רישום פלילי של הנאשם ממנו עולה  כי לנאשם 12 הרשעות בגין עבירות רכוש, סמים ואלימות שביצע בין השנים 1991 - 2009, נסיבות ביצוע העבירות נשוא כתב האישום, העונש שנגזר לשותפו, העובדה כי הנאשם עובר הליך שיקומי, החלטתי לגזור עליו את העונשים הבאים:",דיון: 
"ת""פ 1035-06",8 חודשי מאסר בפועל.,דיון: 
"ת""פ 1035-06",12 חודשי מאסר על תנאי למשך שלוש שנים לבל  ישוב ויעבור העבירות בהן הורשע בתיק זה ויורשע בהם בתקופת התנאי ובין לאחריו.,דיון: 
"ת""פ 1035-06","פיצוי לכל אחד מהמתלוננים בסך 1,500 ₪ כל אחד, שישולם תוך 60 יום מיום שחרורו ממאסרו.",דיון: 
"ת""פ 1035-06",ניתן בזאת צו למוצגים :,דיון: 
"ת""פ 1035-06","הודעה והוסברה זכות ערעור תוך 45 יום מהיום, בבימ""ש המחוזי בחיפה.",המוצגים יושמדו.
"ת""פ 1035-06","ניתנה והודעה היום ח'  אדר ב תשע""א, 14/03/2011 במעמד הנוכחים.  ",<#4#>
"ת""פ 1035-06","ב""כ הנאשם: ","משה גינות, שופט"
"ת""פ 1035-06",מבקשת עיכוב ביצוע לצורך שקילת הגשת ערעור. ,"משה גינות, שופט"
"ת""פ 1035-06","ב""כ המאשימה: ","משה גינות, שופט"
"ת""פ 1035-06","הנאשם צריך היה להיערך לכך, נסיבות של הגשת ערעור אינה סיבה לעיכוב ביצוע. בנסיבות – אבקש כי המאסר יכנס לתוקף באופן מיידי.","משה גינות, שופט"
"ת""פ 1035-06","כלל הוא שכאשר בימ""ש גוזר לנאשם מאסר לריצוי בפועל, הנאשם יתחיל לרצות אותו מיד עם מתן גזר הדין.",החלטה
"ת""פ 1035-06","עם זאת, ראיתי להיעתר לבקשת הסנגורית לדחיית ריצוי עונש המאסר לריצוי בפועל, ולפיכך אני קובע כי הנאשם יתחיל לרצות את עונש המאסר לריצוי בפועל, ביום 24/3/11 והוא יתייצב בתחנת משטרת חדרה בשעה 08:00 לריצוי עונשו. ",החלטה
"ת""פ 1035-06","54678313ניתנה והודעה היום ח'  אדר ב תשע""א, 14/03/2011 במעמד הנוכחים.  ",משה גינות 54678313
"ת""פ 1035-06",הוקלד על ידי: צהלה חומרי,"משה גינות, שופט"
"ת""פ 1035-06",נוסח מסמך זה כפוף לשינויי ניסוח ועריכה,"משה גינות, שופט"
"ת""פ 1035-06","בעניין עריכה ושינויים במסמכי פסיקה, חקיקה ועוד באתר נבו – הקש כאן","משה גינות, שופט"
