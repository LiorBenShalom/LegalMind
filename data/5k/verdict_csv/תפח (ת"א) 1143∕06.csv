verdict,text,part
"תפח (ת""א) 1143∕06","חוק העונשין, תשל""ז-1977: סע'  144, 192, 287",חקיקה שאוזכרה: 
"תפח (ת""א) 1143∕06","הנאשם, יליד 1983, הורשע עפ""י הודאתו, שבאה במסגרת הסדר טיעון שנכרת בין הצדדים לאחר שמיעת חלק מראיות התביעה, והמתייחס גם לענין העונש, בעבירות של איומים וחבלה בכוונה מחמירה, נשוא האישום הראשון, הפרת הוראה חוקית, נשוא האישום השני, והחזקת ונשיאת נשק שלא כדין נשוא האישום השלישי בכתב אישום מתוקן שהוצג בפנינו.",גזר דין
"תפח (ת""א) 1143∕06","ב""כ הצדדים עותרים לביהמ""ש להטיל על הנאשם שבע שנות מאסר בפועל, מאסר על תנאי, וכן לחייב אותו לפצות את עומר לוטפי (להלן: ""לוטפי""), שנורה על ידו כמתואר באישום הראשון, בסכום של 10,000 ₪, שהופקד בקופת ביהמ""ש עובר לטיעונים לעונש.",גזר דין
"תפח (ת""א) 1143∕06","ב""כ הצדדים, ובמיוחד ב""כ התביעה, אינם מתעלמים מחומרת התנהגותו של הנאשם ומעברו הפלילי, אך מנמקים את העונש המוצע בהסדר הטיעון בהודאתו של הנאשם שלקח אחריות למעשיו, חסך בהודאתו עדויות של מאבטחים ואנשים שבילו במועדון בזמן ארוע הירי נשוא האישום הראשון, וסייע לתביעה להתגבר על קושי ראייתי שעמד בפניה, שכן לוטפי לא זיהה את מי שירה בו ופצע אותו.",גזר דין
"תפח (ת""א) 1143∕06","הנאשם ביקש שנכבד את הסדר הטיעון שכן הוא מקבל אחריות על מעשיו, ורוצה להשתחרר מוקדם ככל האפשר מבית הסוהר ולצאת לחיים חדשים.",גזר דין
"תפח (ת""א) 1143∕06","התנהגותו של הנאשם נשוא האישום הראשון היא התנהגות אלימה וחמורה, שכן הוא איים באקדח גנוב, שהחזיק שלא כדין, על בעליו של מועדון אשר סרב להכניסו למועדון, ודרש ממנו שלא לבוא למועדון פעם נוספת. בנוסף, הנאשם פצע קשה את לוטפי, אשר ניסה להפריד בין הנאשם לבין יחצ""ן המועדון, שסרב להכניסו למועדון. כתוצאה מהירי לעברו של לוטפי הוא נפגע בבטנו, במפשעתו ובברכו, נותח בבטנו והיה מאושפז תקופה לא קצרה.",גזר דין
"תפח (ת""א) 1143∕06","לנאשם עבר פלילי בגין עבירות אלימות החל מהיותו נער. חומרה מיוחדת יש בכך שהנאשם הגיע למועדון כשהוא מפר צו מעצר-בית, ובידו אקדח גנוב, בו החזיק שלא כדין.",גזר דין
"תפח (ת""א) 1143∕06","חומרת התנהגותו של הנאשם, עברו הפלילי  והצורך להרתיע אותו ואחרים שכמותו מלנהוג באלימות, במיוחד במהלך בילוי במועדונים ולידם, גרמו לנו להסס לא מעט אם לקבל את הסדר הטיעון, ולהטיל על הנאשם 7 שנות מאסר בפועל, שהוא עונש קל בהתחשב באמור לעיל.",גזר דין
"תפח (ת""א) 1143∕06","מה שגרם לנו, בסופו של יום, לקבל את הסדר הטיעון באשר לעונש המאסר בפועל, ולקבוע שאין מדובר בהסדר לא סביר, שלא איזן כראוי בין האינטרסים שיש להתחשב בהם - היא הודאתו של הנאשם במעשיו נשוא כתב האישום. הודאה זו באה בשלב מוקדם יחסית של ראיות התביעה, וחסכה עדויותיהם של מאבטחים ואזרחים שהיו במועדון, וסייעה לתביעה להתגבר על קשיים ראייתיים, שכן המתלונן, כאמור, לא זיהה את מי שירה בו. כמו-כן הנאשם נטל אחריות למעשה והסכים לפצות את לוטפי, והוא לא ריצה בעבר מאסר מאחורי סורג ובריח.",גזר דין
"תפח (ת""א) 1143∕06","יחד עם זאת, סכום הפיצוי המוסכם בין הצדדים נראה לנו נמוך מדי בהתחשב בחומרת פציעתו של לוטפי, אשר יזדקק קרוב לודאי לטיפולים רפואיים נוספים. לפיכך אנו מחליטים להגדיל את סכום הפיצוי ולהעמידו על סך של 25,000 ₪.",גזר דין
"תפח (ת""א) 1143∕06","לאור כל האמור לעיל, אנו מקבלים את הסדר הטיעון בחלקו, ומטילים על הנאשם את העונשים כדלקמן:",גזר דין
"תפח (ת""א) 1143∕06",א) 	7 שנות מאסר בפועל החל מיום מעצרו ביום 19.11.06.,גזר דין
"תפח (ת""א) 1143∕06","ב)	שלוש שנות מאסר על תנאי שלא ירצה אלא אם יעבור תוך שלוש שנים משחרורו עבירת אלימות כלפי גוף, או עבירות בנשק לפי סעיף 144 לחוק העונשין תשל""ז-1977.",גזר דין
"תפח (ת""א) 1143∕06","ג)	שנה מאסר על תנאי שלא ירצה אלא אם יעבור תוך שלוש שנים משחרורו עבירה של הפרת הוראה חוקית לפי סעיף 287 לחוק העונשין תשל""ז-1977 או עבירה של איומים לפי סעיף 192 לחוק הנ""ל.",גזר דין
"תפח (ת""א) 1143∕06","ד)	אנו מחייבים את הנאשם לפצות את עומר לוטפי בסכום של 25,000 ₪.",גזר דין
"תפח (ת""א) 1143∕06","סכום הפיצוי שהופקד ע""י הנאשם בסך 10,000 ₪ יועבר לעומר לוטפי עפ""י כתובת שתמסור ב""כ המאשימה.",גזר דין
"תפח (ת""א) 1143∕06","	הסכום הנוסף בסך 15,000 ₪ ישולם עד לתאריך 1.1.08. ",גזר דין
"תפח (ת""א) 1143∕06","לא ישולם הסכום הנוסף עד למועד הנ""ל - ישא הסכום ריבית והפרשי הצמדה כדין עד למועד התשלום בפועל, וגבייתו תועבר למרכז לגביית קנסות שליד הנהלת בתי המשפט.",גזר דין
"תפח (ת""א) 1143∕06",הודע לנאשם זכותו לערער לבית המשפט העליון תוך 45 יום מהיום.,גזר דין
"תפח (ת""א) 1143∕06","5467831354678313ניתן היום, כ""ט בתמוז, תשס""ז (15 ביולי 2007), במעמד ב""כ הצדדים והנאשם.",אברהם טל 54678313-1143/06
