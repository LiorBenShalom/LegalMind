verdict,text,part
"ת""פ 33774-05-23","ת""פ 33774-05-23 מדינת ישראל נ' סלאמה(עציר)",בית משפט השלום בירושלים
"ת""פ 33774-05-23",באמצעות פרקליטות מחוז ירושלים,מדינת ישראל 
"ת""פ 33774-05-23","ע""י ב""כ עוה""ד אמיר נבון",מוסא סלאמה (עציר) 
"ת""פ 33774-05-23","חוק העונשין, תשל""ז-1977: סע'  144, 144(א)",חקיקה שאוזכרה: 
"ת""פ 33774-05-23","הנאשם הורשע על פי הודאתו ובמסגרת הסדר טעון בכתב אישום מתוקן בעבירה של החזקת נשק לפי סעיף 144(א) רישא לחוק העונשין, תשל""ז 1977.",גזר דין
"ת""פ 33774-05-23","על פי הנטען בכתב האישום, הנאשם הינו בעלים של חברה אשר משרדיה ממוקמים ברחוב ואדי אל ג'וז 17 בירושלים.",גזר דין
"ת""פ 33774-05-23","עובר ליום 29.4.2023 או בסמוך, במועד שאינו ידוע במדויק, החל סכסוך בין משפחת אבו עסב למשפחת סלאמה, מסיבות שאינן ידועות למאשימה.",גזר דין
"ת""פ 33774-05-23","ביום 29.4.2023 סמוך לשעה 14:00, התקהלו הנאשם ואחרים במשרד, בין היתר במטרה להיערך לסכסוך עם משפחת אבו עסב, תוך שחלקם מחזיקים אלות וגז מדמיע.",גזר דין
"ת""פ 33774-05-23","סמוך למתואר, באופן שאינו ידוע למאשימה, הוחזק במשרדו של הנאשם אקדח חצי אוטומטי מסוג בארטה תוצרת איטליה קליבר 22LR 22 מס' סידורי A27804U אשר יורה ובכוחו להמית אדם, עם מחסנית בגוף האקדח ובתוכה תשעה כדורים.",גזר דין
"ת""פ 33774-05-23","בשלב מסוים, בשעה 16:22 נכנס באסם ג'אעפרה לחדר הנמצא במשרד כשהוא נושא את האקדח בידיו, עם מסכה על צווארו וכפפה מכסה את ידו הימנית. אדם אחר שזהותו אינה ידועה למאשימה, הכניס לחדר פיסת בד ורודה, אז יצא באסם מהחדר שהוא מחזיק בידו הימנית את האקדח ובידו השמאלית את פיסת הבד. באסם הסתובב במשרד מספר דקות כאשר הוא מחזיק את האקדח ומנקה אותו באמצעות פיסת הבד.",גזר דין
"ת""פ 33774-05-23","אז ניגש הנאשם לבאסם, לקח את האקדח וניקה אותו באמצעות פיסת הבד בין השעות 16:23:20 ועד 16:23:28 בשלב מסוים, יצא הנאשם מהמשרד ובאסם מספר שניות לאחר מכן, והשניים חזרו לאחר מספר דקות.",גזר דין
"ת""פ 33774-05-23","בזמן שאינו ידוע במדויק למאשימה, העבירו הנאשם ובאסם את האקדח לתוך ארגז הנמצא בפתח המשרד, על גבי מדפים המשמשים את המשרד. בשעה 16:37 נכנסו שוטרים לתוך המשרד, ובשעה 16:44 או בסמוך לכך, נתפס האקדח על ידי השוטרים.",גזר דין
"ת""פ 33774-05-23","סוכם בין הצדדים כי הטעון לעונש היה חופשי, ושהנאשם יוכל לטעון, כי אין למאשימה ראיות לכך שהנשק היה מלכתחילה במשרד, והמאשימה לא תביא ראיות לסתור זאת.",גזר דין
"ת""פ 33774-05-23","המאשימה ציינה, שהערכים בהם פגע הנאשם הינם שלום הציבור, ביטחונו ושלטון החוק, ובמיוחד בעת הזו, נוכח שימוש נרחב בכלי נשק שאינם חוקיים.",גזר דין
"ת""פ 33774-05-23",המאשימה ביקשה לקבוע את המתחם החל מ-18 חודשים ועד 36 חודשים לצד ענישה נלווית.,גזר דין
"ת""פ 33774-05-23","בנסיבות בהן המדובר בהחזקה אקטיבית מצד הנאשם, לצד פוטנציאל סיכון גבוה- נוכח הסכסוך הקיים כפי המתואר באישום, לרבות רישום בעבירת ביטחון משנת 2018, ביקשה המאשימה להטיל על הנאשם 24 חודשי מאסר לצד ענישה נלווית.",גזר דין
"ת""פ 33774-05-23","לדברי הסנגור המדובר בהחזקה רגעית של נשק למשך מספר שניות בודדות, ובנוסף החזקה קונסטרוקטיבית, ובסה""כ למשך 21 דקות, ועל כן יכול וייחשב הדבר כנסיבה לקולא (כך בהתאם לפסיקה אותה הגיש). צוין, כי המדובר בכלי נשק שאינו שייך לנאשם, אשר הוחזק במקום לצורך הגנה, כאשר לא נעשה בו כל שימוש. בנסיבות אלו ביקש הסנגור לקבוע את המתחם החל מ-8 עד 9 חודשים, ולהסתפק בתקופת המעצר בה נתון הנאשם. בהתייחס לנסיבותיו האישיות של הנאשם, צוין כי בבעלות הנאשם חברה המספקת מוצרי חלב לכל אזור עוטף ירושלים ובשטחי האזור.",גזר דין
"ת""פ 33774-05-23","הנאשם ביקש לשוב למשפחתו, ולהסתפק בתקופת המעצר אותה ריצה עד כה.",גזר דין
"ת""פ 33774-05-23","הערך החברתי המוגן העומד בבסיס עבירות הנשק הינו ההגנה על שלום הציבור וביטחונו. בעבירות מסוג זה, גלום סיכון רב לשימוש בנשק שאינו חוקי על ידי המחזיק בו לצורך ביצוען של עבירות פליליות, והוא עלול להגיע לגורמים עברייניים העוסקים בפעילות פלילית, או אף חמור מכך, לביצוע עבירות ביטחון.",דיון:
"ת""פ 33774-05-23","בענייננו, סוכם בין הצדדים כי הנאשם יוכל לטעון שכלי הנשק לא הוחזק מלכתחילה במשרדו, והמאשימה לא תביא ראיות לסתור זאת. לכך משקל בקביעת המתחם שכן אין בנסיבות האירוע כדי ללמד על החזקה בכלי הנשק במשרדו של הנאשם, טרם המתואר בכתב האישום, אף לא שכלי הנשק הובא על ידי הנאשם בשלב כלשהו למשרד, אלא שבשלב מסוים ולמשך מספר שניות גם הנאשם החזיק בו באופן ממשי, ומשך זמן רב יותר של כ-20 דקות ההחזקה הינה קונסטרוקטיבית מכוח הימצאותו של האקדח במשרד. בנוסף, ובסיומו של האירוע, הנשק והתחמושת נתפסו על ידי כוח שיטור שהגיע למקום. מן העבר השני יש להביא בחשבון את העובדה שהצטיידות בכלי נשק חם , אקדח טעון במחסנית עם 9 כדורים תואמים, מבסס רף חומרה גבוה, ודאי בנסיבות בהן הרקע למעשה נעוץ היה בסכסוך בין משפחת הנאשם למשפחה אחרת. על פי כתב האישום, באותו מעמד נכחו במשרד אנשים נוספים, זולת הנאשם, לצורך היערכות לסכסוך, כשברשותם אלות וגז מדמיע. אף התיאור העובדתי באשר לאופן התנהלותו של באסם, ונוכחותו במשרד, כאשר הוא נושא את האקדח בידיו עם מסכה על צווארו וכפפה מכסה את ידו הימנית, מלמדת על התארגנות לקראת אירוע אלים. הנאשם כאמור לא ישב בחיבוק ידיים, אלא לקח בשלב מסוים את הנשק מבאסם, החזיקו למשך מספר שניות תוך שהוא מנקה אותו באמצעות פיסת בד, ובהמשך הניחו אותו שניהם בארגז המצוי בכניסה למשרד.",דיון:
"ת""פ 33774-05-23","במסגרת רע""פ 5613/20 אלהוזייל נגד מדינת ישראל (25.8.2020) ציין בית המשפט את הדברים הבאים:",דיון:
"ת""פ 33774-05-23","""לגופם של דברים, עבירות בנשק הפכו בשנים האחרונות, למרבה הצער, לתופעה נפוצה בקרב אוכלוסיות שונות בחברה הישראלית, המביאה לעתים מזומנות לפגיעה בחפים מפשע ולאובדן חיי אדם. כתוצאה מכך, בית משפט זה שב וקבע כי מתחייבת החמרה ממשית בענישה על עבירות אלו, על מנת לשדר מסר מרתיע מפני ביצוען (ראו למשל בע""פ 4406/19 מדינת ישראל נ' סובח, [פורסם בנבו] פסקאות 16–17 לחוות דעתי (5.11.2019); רע""פ 7344/18 מג'יד נ' מדינת ישראל, [פורסם בנבו] פסקה 10 (21.10.2018))"".",דיון:
"ת""פ 33774-05-23","וראו גם:  ע""פ 8416/09 מדינת ישראל נ' חרבוש ואח' (9.6.2010):",דיון:
"ת""פ 33774-05-23","""חומרתה של עבירת החזקת הנשק, מקורה בכך שעבירה זאת אינה נעשית לרוב אלא כדי לאפשר ביצוען של עבירות אחרות, שמעצם טבעו של הנשק, כרוכות באלימות או בהפחדה. ... כפי שציינה חברתי הנשיאה ד' ביניש, המציאות השוררת בארץ המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מחייבת מתן ביטוי עונשי הולם והחמרה ברמת הענישה (ראו ע""פ 1332/04 מדינת ישראל נ' פס, סעיף 4 (19.4.04). יש לעשות כן עוד בטרם ייעשה באקדח שימוש קטלני, באמצעות הרחקת המחזיק בו מן החברה לפרק זמן, והעברת מסר מרתיע באמצעות עונש מאסר ממשי לריצוי בפועל..."".",דיון:
"ת""פ 33774-05-23",סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה.,דיון:
"ת""פ 33774-05-23","ע""פ 545/20 פלוני נ' מדינת ישראל (3.5.21) ערעור על חומרת עונש של נאשם עליו הוטלו 12 חודשים, לאחר שהמערער, נעדר רישום פלילי, הורשע באחזקה/ נשיאת אקדח ומחסנית תואמת ו-50 כדורים.",דיון:
"ת""פ 33774-05-23","ע""פ 5604/11 נאסר נ' מדינת ישראל (5.10.11), ערעור על חומרת עונשו של נאשם עליו הוטלו 12 חודשים, לאחר שהמערער הורשע בביצוע עבירה של החזקת נשק ותחמושת.  אקדח ומחסנית לאקדח ובה 8 כדורים. ",דיון:
"ת""פ 33774-05-23","בע""פ 6294/10 אלקיעאן נ' מדינת ישראל (13.2.11), ערעור על חומרת עונשם של נאשמים עליהם הוטלו 10 חודשי מאסר בגין ביצוע עבירה של החזקת נשק ותחמושת שלא כדין. הנאשמים נתפסו, כאשר כל אחד מהם החזיק באקדח טעון ומחסנית, וכן הנאשם 2 החזיק בכיס מעילו מחסנית נוספת.",דיון:
"ת""פ 33774-05-23","רע""פ 1246/17 מטר (פורסם בנבו, 12.3.2017) - נדחתה בקשת רשות ערעור של נאשם שהורשע בהחזקת אקדח ותחמושת בביתו, לאחר שבית משפט מחוזי החמיר בעונשו של הנאשם ל-9 חודשי מאסר חלף שישה חודשי מאסר בדרך של עבודות שירות.",דיון:
"ת""פ 33774-05-23","עפ""ג (מחוזי ב""ש) 56010-03-18 אלאסד (27.6.18) - דחה בית המשפט המחוזי ערעורו של נאשם כבן 50, אשר החזיק בביתו אקדח ללא תחמושת ונדון לתשעה חודשי מאסר בפועל ועונשים נלווים.",דיון:
"ת""פ 33774-05-23","עפ""ג (ב""ש) 56305-02-20‏ אלקריעאן (18.8.20) – נדון נאשם ללא עבר פלילי שברכבו נמצא אקדח ומחסנית ל-15 חודשים. נקבע מתחם שבין 15 חודשים ועד 30 חודשים. ערכאת הערעור הפחיתה את עונשו ל-12 חודשי מאסר.",דיון:
"ת""פ 33774-05-23","ע""פ 761/07 מדינת ישראל נ' מיכאל אדרי (22/02/07) המערער נהג ברכב ונתפס מחזיק באקדח, מחסנית ותחמושת. כשנעצר, הזדהה כאחר. הוא הורשע בהחזקת נשק שלא כדין ובהפרעה לשוטר במילוי תפקידו, נגזרו עליו בבית המשפט המחוזי 12 חודשי מאסר בפועל, ובמסגרת ערעור המדינה על קולת העונש, ונוכח רישום פלילי משמעותי, הוחמר עונשו ל- 24 חודשי מאסר בפועל.",דיון:
"ת""פ 33774-05-23","עפ""ג 18780-06-14 (14.9.2014), ביחס לנאשם שהחזיק בביתו שני אקדחים טעונים במחסניות עם כדורים (ובנוסף בשתי מחסניות ריקות), נקבע מתחם החל מ- 12 חודשים ל-26 חודשי מאסר.",דיון:
"ת""פ 33774-05-23","בשים לב לנסיבות האירוע, ההסכמה הדיונית שבין הצדדים, הערכים החברתיים שנפגעו ומידת הפגיעה בהם לרבות מדיניות הענישה הנהוגה, ראיתי לקבוע את מתחם העונש ההולם החל מ-12 חודשים ועד 26 חודשי מאסר בפועל.",דיון:
"ת""פ 33774-05-23","בבחינת העונש המתאים לנאשם בתוך המתחם הבאתי במסגרת שיקוליי לעונש את הודאת הנאשם,  החיסכון בזמן שיפוטי, משך תקופת המעצר בה הוא שוהה, וכן נסיבותיו האישיות כפי שפורטו על ידי ההגנה. הנאשם הינו נשוי ואב לילדים, בעל חברה  המספקת מוצרי חלב באזור עוטף ירושלים ובתחומי האזור.",דיון:
"ת""פ 33774-05-23","לחובת הנאשם שתי הרשעות קודמות האחת משנת 2017 בעבירות של חברות בהתאגדות אסורה, קשר לפשע ואיסור פעולה /העברה של רכוש טרור בגינה נדון בחודש פברואר 2018 ל-128 ימי מאסר. לחובת הנאשם עבירה נוספת משנת 2012 מתחום התכנון והבנייה.",דיון:
"ת""פ 33774-05-23","באיזון בין כלל השיקולים שפורטו לעיל, ראיתי לקבוע את עונשו של הנאשם בחלקו התחתון של מתחם העונש ההולם ולהטיל עליו את העונשים הבאים:",דיון:
"ת""פ 33774-05-23",מאסר למשך 14 חודשים בניכוי ימי המעצר.,דיון:
"ת""פ 33774-05-23",מאסר למשך 5 חודשים וזאת על תנאי למשך 3 שנים מיום שחרורו של הנאשם מהמאסר שלא יעבור עבירה בניגוד לסעיף 144 לחוק העונשין.,דיון:
"ת""פ 33774-05-23",קנס בסך 3000 ₪ אשר ישולם עד ליום 4.8.2024.,דיון:
"ת""פ 33774-05-23","החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",דיון:
"ת""פ 33774-05-23","ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",דיון:
"ת""פ 33774-05-23","בכרטיס אשראי – באתר המקוון של רשות האכיפה והגבייה, www.eca.gov.il",דיון:
"ת""פ 33774-05-23",מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,דיון:
"ת""פ 33774-05-23",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,דיון:
"ת""פ 33774-05-23",5129371המוצגים יחולטו או יושמדו לפי החלטת רשם המוצגים.,דיון:
"ת""פ 33774-05-23","ניתן היום,  כ""ב שבט תשפ""ד, 01 פברואר 2024, במעמד הנוכחים (הנאשם וביעוד חזותי).",54678313זכות ערעור לבית המשפט המחוזי בתוך 45 יום.
"ת""פ 33774-05-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313זכות ערעור לבית המשפט המחוזי בתוך 45 יום.
"ת""פ 33774-05-23",ארנון איתן 54678313-/,54678313זכות ערעור לבית המשפט המחוזי בתוך 45 יום.
