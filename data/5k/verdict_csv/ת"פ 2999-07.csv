verdict,text,part
"ת""פ 2999-07",                      מ.י. פרקליטות מחוז הצפון-פלילי,המאשימה
"ת""פ 2999-07",                      סטניסלב גרנין (עציר),הנאשמים
"ת""פ 2999-07","מטעם הנאשם: בעצמו ועל ידי עו""ד דוד קליינמן מהסניגוריה הציבורית","נוכחים:  מטעם המאשימה: עו""ד עידית רייכרט"
"ת""פ 2999-07","הנאשם הורשע על פי הודאתו בביצוע עבירה של החזקת נשק שלא כדין. כך לאחר שהודה  כי בתאריך 11.12.07 החזיק ברשותו רימון הלם, כדור גז למטול, מנגנון למוקש, כדור 20 מ""מ, 203 כדורי 5.56 מ""מ, 42 כדורים בקוטר 7.62 מ""מ, 6 כדורים בקוטר חצי אינצ', 15 כדורים בקוטר 7.62 מ""מ של רובה קרבין, 60 כדורים בקוטר 9 מ""מ וכדור ציד אחד. כך גם לאחר שנמצא כי מתוך סך הכדורים הנזכר כ- 30 היו מחוררים וללא אבק שריפה.",גזר דין
"ת""פ 2999-07",הצדדים הסכימו ביניהם כי קודם לגזירת דינו של הנאשם יתקבל בעניינו תסקיר שירות המבחן.,גזר דין
"ת""פ 2999-07","תסקיר שירות מבחן שהתקבל בעניינו של הנאשם העלה כי הינו בן 26, יליד רוסיה שעלה ארצה בשנת 1990 ומתגורר במגדל העמק. עוד העלה התסקיר כי הנאשם בוגר 14 שנות לימוד וסיים בית ספר להנדסאים במגמת חשמל (הגם שלא סיים את פרויקט הגמר). כן סיים שירות צבאי באופן מלא וזאת לאחר שאופיין כחייל שקט, ממושמע, מקובל על חבריו המבצע את המוטל עליו על הצד הטוב ביותר וככלל בעל התנהגות טובה מאוד. בתוך כך הובהר כי הנאשם עובד בצורה מסודרת לפרנסתו. כן הובהר כי מגבלה ממנה סובל הנאשם (גמגום משנות ילדותו המוקדמת) השפיעה על בחירת דפוסי התמודדותו בחיים. הנאשם בחר להמעיט בקשרים חברתיים ומצא את מימושו בעיסוק בדברים טכניים, בניית מודלים, לימודי אלקטרוניקה וכיום בתחום המחשבים.",גזר דין
"ת""פ 2999-07",עוד העלה התסקיר כי אימו של הנאשם נפטרה במפתיע בשנת 2001 כתוצאת מחלה קשה וכי מותה נחווה כאירוע פתאומי וטרגי עבור בני המשפחה. שירות המבחן התרשם כי הנושא עדיין כאוב ולא מעובד.,גזר דין
"ת""פ 2999-07",לגופו של עניין לקח הנאשם אחריות מלאה על מעשיו והבהיר כי אסף כלי נשק מגיל צעיר בשל צורך בחיזוק הדימוי הגברי וכי כשהתבגר היה לו חבל להיפרד מהאוסף. השירות התרשם כי הנאשם לא היה מודע לחומרת מעשיו וכי רק ההליך המשפטי חיבר אותו לבעייתיות הטמונה בעבירה זו. עם זאת שלל הנאשם צורך בהתערבות טיפולית והתנגד לכך.,גזר דין
"ת""פ 2999-07","סופו של יום התרשם שירות המבחן כי לא מדובר בבעל דפוסי התנהגות עברייניים וכי נתוניו מלמדים על קיום כוחות ויכולת לניהול אורח חיים תקין. כך על אף שבצד האמור ישנה גם פרוגנוזה סקפטית להישנות התנהגות בעייתית בעתיד וזאת בשל הקושי להתמודד עם עולמו הרגשי. כך או אחרת המליץ שירות המבחן על ענישה חינוכית מסוג של""צ בהיקף 180 שעות אשר תהיה אפקטיבית בנסיבות.",גזר דין
"ת""פ 2999-07","חרף האמור ביקשה ב""כ המאשימה להשית על הנאשם מאסר בפועל ומאסר על תנאי ארוך ומרתיע. לתימוכין עמדה על חומרת העבירות והסכנה הטמונה בצידן לביטחון הציבור לאחר שאין לדעת באילו נסיבות עלול מצבור הנשק המשמעותי אותו החזיק הנאשם ליפול לידיים שליליות. לתימוכין הוגשה פסיקה.",גזר דין
"ת""פ 2999-07","הסנגור מצידו הזכיר כי הנאשם הודה בעבירה מיד בהזדמנות הראשונה וכי לימים אף לקח אחריות מלאה על ביצוע העבירות שעה שעמד על חומרתן. עוד הבהיר כי לנאשם לא הייתה כל כוונה לעשות שימוש כלשהו בנשק וכי מדובר היה באוסף פרטי. בעניין זה אף הבהיר כי חלקם של הפריטים היו נטולי אבק שריפה. עוד הדגיש הסנגור כי מדובר בצעיר נורמטיבי, ללא עבר פלילי שהתנהלותו עד כה חיובית וההמלצות בעניינו טובות מאוד אף הן. כמו כן ציין כי הנאשם היה עצור למשך שבוע, שהה חודשיים נוספים במעצר בית מלא ושבעה חודשים לאחר מכן במעצר בית חלקי. בתוך כך איבחן בין הפסיקה שהוגשה על ידי ב""כ המאשימה לבין מעשי הנאשם. משכך ביקש לקבל המלצת שירות המבחן ולא למצות עם הנאשם את הדין.",גזר דין
"ת""פ 2999-07",הנאשם מצידו הבהיר כי אינו יכול לתרץ את מעשיו אך ביקש התחשבות.,גזר דין
"ת""פ 2999-07",אין ספק כי למעשיו של הנאשם נודעת חומרה יתרה. הנאשם החזיק בביתו מצבור נשק לא מבוטל ואין לדעת תוצאות מעשיו לו נפל מצבור נשק זה לידיים עברייניות או חלילה עוינות. על הציבור לדעת כי חל איסור מוחלט על החזקת נשק שלא כדין וכי בעניין זה אין ולא תהיינה פשרות בשים לב לסיכון הביטחוני הרב לשלום הציבור.,גזר דין
"ת""פ 2999-07",עם זאת אין להתעלם מן העובדה כי הנאשם למד את לקחו ואף הבין החומרה הטמונה במעשיו. התנהלותו עד כה אף היא מלמדת כי מדובר בצעיר נורמטיבי.,גזר דין
"ת""פ 2999-07",סופו של יום דומני איפוא כי ניתן להסתפק בדרך המלך העוברת בתווך שבין עמדות הצדדים.,גזר דין
"ת""פ 2999-07",אשר על כן אני דנה את הנאשם לעונשים הבאים: ,גזר דין
"ת""פ 2999-07","8 חודשים מאסר על תנאי לתקופה של 3 שנים והתנאי הוא כי הנאשם לא יעבור בתוך תקופה זו כל עבירה לפי סעיף 144 לחוק העונשין, התשל""ז – 1977 ויורשע בגינה בין בתקופת התנאי ובין לאחריה.",גזר דין
"ת""פ 2999-07","צו של""צ בהיקף 180 שעות אותן ישלים הנאשם בתוך שנה מיום אישור תוכנית השל""צ על ידי.",גזר דין
"ת""פ 2999-07","שירות המבחן יגיש תוכנית של""צ לאישורי בתוך לא יאוחר מ- 30 יום מהיום.",גזר דין
"ת""פ 2999-07","קנס בסך 5,000 ₪ או חודשיים מאסר תמורתו. הקנס ישולם ב- 5 תשלומים חודשיים שווים ורצופים החל ביום 01.11.08.",גזר דין
"ת""פ 2999-07",אי תשלום אחד במועדו יעמיד את יתרת הקנס לפירעון מיידי.,גזר דין
"ת""פ 2999-07",זכות ערעור לבית המשפט המחוזי בנצרת בתוך 45 יום מהיום.,גזר דין
"ת""פ 2999-07","ב""כ המאשימה: אבקש המוצגים – כל הנשק שנתפס – להחזיר לצה""ל; המאווררים – להחזיר לנאשם; והסם – להשמדה.","כרמלה רוטפלד-האפט, שופטת"
"ת""פ 2999-07",כרמלה רוטפלד-האפט 54678313-/,<#6#>
"ת""פ 2999-07","ניתנה והודעה היום י""ח אלול תשס""ח, 18/09/2008 במעמד הנוכחים. ",5467831354678313
"ת""פ 2999-07",הוקלד על ידי: שרה וקנין,"כרמלה רוטפלד-האפט, שופטת"
"ת""פ 2999-07",נוסח מסמך זה כפוף לשינויי ניסוח ועריכה,"כרמלה רוטפלד-האפט, שופטת"
