verdict,text,part
"ת""פ 6432-06-10","ת""פ 6432-06-10 מדינת ישראל נ' עזב(עציר)",בית המשפט המחוזי בחיפה
"ת""פ 6432-06-10",באמצעות פרקליטות מחוז חיפה,מדינת ישראל
"ת""פ 6432-06-10","זכריא עזב  ת""ז xxxxxxxxx",נגד
"ת""פ 6432-06-10","חוק העונשין, תשל""ז-1977: סע'  144(א), 448",חקיקה שאוזכרה: 
"ת""פ 6432-06-10","חוק המרשם הפלילי ותקנת השבים, תשמ""א-1981",חקיקה שאוזכרה: 
"ת""פ 6432-06-10","הנאשם הורשע על פי הודאתו בעובדות כתב האישום המתוקן, בעבירות של הצתה – 	עבירה לפי סעיף 448 לחוק העונשין, תשל""ז-1977 [החוק] ועבירות בנשק (החזקת נשק, אבזר ותחמושת) – עבירה לפי סעיף 144(א) לחוק.",מבוא
"ת""פ 6432-06-10",כתב האישום המתוקן מייחס לנאשם שני אישומים.,כתב האישום 
"ת""פ 6432-06-10","לפי האישום הראשון, ב- 7.5.10 בסביבות השעה 03:00, שפך הנאשם נוזל דליק על רכב מתוצרת פורד, שבבעלות המתלונן [הרכב], שחנה סמוך לבית המתלונן בכפר ערערה. במעשה זה גרם הנאשם להצתת הרכב, תוך שהוא מסב לרכב נזקים כבדים: השמשה הקדמית נשרפה והתנפצה, חלק ממכסה המנוע נשרף וכך גם הכנף הקדמית הימנית והדלת הקדמית הימנית.",כתב האישום 
"ת""פ 6432-06-10","לפי האישום השני, ב- 26.5.10 בסביבות השעה 14:30 החזיק הנאשם בחדר השינה בביתו 	רובה סער מסוג M-16 [הנשק], שתי מחסניות ועשרות כדורי תחמושת.",כתב האישום 
"ת""פ 6432-06-10","ב""כ המאשימה, עו""ד גב' רווה, הגישה גיליון הרשעות קודמות של הנאשם, הכולל עבירה של גניבה בידי עובד משנת 1991 ועבירת התפרצות משנת 1998.",טיעוני הצדדים לעונש 
"ת""פ 6432-06-10","היא הצביעה על הסכנה הרבה לשלום הציבור ובטחונו, הטמונה בכל אחת מהעבירות 	הנפרדות שביצע הנאשם. היא ביקשה להטיל עליו עונש מאסר בפועל בגין כל אחד 	האישומים בנפרד ובאופן מצטבר. כמו כן, מאסר על תנאי ופיצוי למתלונן, בגין הצתת 	רכבו. היא הגישה תמונות של הרכב שהוצת.",טיעוני הצדדים לעונש 
"ת""פ 6432-06-10","כמו כן, הגישה אסופת פסיקה בגין 2 העבירות במסגרתן הוטלו עונשי מאסר ממושכים.",טיעוני הצדדים לעונש 
"ת""פ 6432-06-10","הסנגור, עו""ד מסארווה הצביע על כך שהנאשם הודה בכתב האישום המתוקן במסגרת הליך גישור וטען כי יש לראות בהודאתו המיידית, הבעת חרטה כנה ואמיתית. עוד טען כי אין קשר בין שני האישומים מבחינת הרקע והזמנים. במועד ביצוע ההצתה, בנו של הנאשם היה מאושפז ומשפחת אשתו מנעה ממנו לראותו ולכן בכעסו, הצית את רכבו של גיסו. לא הייתה סכנה שייגרם נזק גוף.",טיעוני הצדדים לעונש 
"ת""פ 6432-06-10",	הוא מבקש לשקם את היחסים המשפחתיים ומתחרט על מעשיו. ,טיעוני הצדדים לעונש 
"ת""פ 6432-06-10","הנאשם הודה בביצוע ההצתה, עת נעצר בגין החזקת הנשק, על אף שלא היו בידי המשטרה ראיות הקושרות אותו לכך. הוא הביע נכונות כבר בחקירתו במשטרה לפצות את בעל הרכב.",טיעוני הצדדים לעונש 
"ת""פ 6432-06-10","את הנשק החזיק כטובה ו""טמטום"" כלשונו, לפרק זמן קצר, לבקשת חברו וזאת עד למועד חתונה, שעמדה להתקיים ולצורך יריות שמחה בחתונה. הוא מסר למשטרה את זהות מי שמסר לו את הנשק. הוא לא עשה ולא התכוון לעשות בנשק שימוש.",טיעוני הצדדים לעונש 
"ת""פ 6432-06-10","הסנגור הצביע על כך שההרשעות הקודמות, למעשה התיישנו, בהתאם להוראות חוק 	המרשם הפלילי ותקנת השבים, תשמ""א – 1981.",טיעוני הצדדים לעונש 
"ת""פ 6432-06-10","עוד טען ב""כ הנאשם כי זו פעם ראשונה שהנאשם שוהה בין כותלי בית סוהר והוא 	מתקשה למצוא מקומו שם.",טיעוני הצדדים לעונש 
"ת""פ 6432-06-10","הסנגור הגיש פסיקה מקלה, במסגרתה הוטלו על נאשמים עונשי מאסר של חודשים בודדים ואף עבודות של""צ ומאסר לריצוי בעבודות שירות.",טיעוני הצדדים לעונש 
"ת""פ 6432-06-10","הוא ביקש להשית על הנאשם עונש שעיקרו צופה פני העתיד, להסתפק בתקופת מעצרו, 	לשקול המרת מאסר בעבודות שירות ולחלופין, עונש מאסר קצר, בן חודשים.",טיעוני הצדדים לעונש 
"ת""פ 6432-06-10",עוד ביקש כי את הפיצוי יוכל הנאשם לשלם לאחר שחרורו מבית הסוהר.,טיעוני הצדדים לעונש 
"ת""פ 6432-06-10","מטעם הנאשם העיד בן דודו שהינו גם גיסו, נשוי לאחותו. הוא העיד שהנאשם איננו אדם אלים ו""אין לו קשר לדברים כאלה... הוא ביקש להקל על הנאשם.",טיעוני הצדדים לעונש 
"ת""פ 6432-06-10","הנאשם ב""דברו האחרון"" התנצל על מה שקרה. הוא טען ""לא התכוונתי כוונה קשה ורעה 	בקשר להצתה. עוד טען כי 	בקשר לנשק עשה טעות חמורה, עשה טובה לחבר שלו והוא אף פעם קודם לכן, לא החזיק 	נשק ולא ראה נשק בסביבתו.",טיעוני הצדדים לעונש 
"ת""פ 6432-06-10","אמנם בעבירת ההצתה גרם הנאשם לנזק לרכוש בלבד, אולם בהצתת רכב בסמוך לבית מגורים (כפי שעולה מהתמונה מע/2) יש משום סיכון ממשי, שכן שפיכת חומר דליק על רכב עלולה לגרום גם להתפוצצות והתלקחות שעלולה להתפשט וכפועל יוצא מכך, לסכן חיי אדם.",דיון 
"ת""פ 6432-06-10","	בע""פ 7925/06 אבו עראר נ' מדינת ישראל (25.4.07), נאמר מפי הש' רובינשטיין: ""כל מקרה לנסיבותיו, ואין חולק כי עבירת ההצתה היא מן החמורות שבעבירות בשל הסיכון לנפש ולרכוש, והחשש כי ראשיתה מצער - גפרור - ואחריתה מי ישורנו (ראו ע""פ 1689/95 גאוי נ' מדינת ישראל (טרם פורסם) בש""פ 6526/02 אלענמי ופאבלוב נ' מדינת ישראל (לא פורסם) (השופט - כתארו אז - ריבלין)). בית המשפט קמא תיאר אל נכון את שיקולי הענישה - הסיכון שבהצתה באיזור מגורים, והצורך להגן על קניין ולהרתיע משימוש באש ככלי בנקמה בתוך סכסוך פנים-משפחתי"".",דיון 
"ת""פ 6432-06-10","	בע""פ 1599/08 מרדכי אריאל לוינשטיין ואח' נ' מ""י (ניתן ביום 19.2.09) אמר בית המשפט העליון:",דיון 
"ת""פ 6432-06-10","	""לדידנו הצתה במקום שבו חיי אדם הוטלו או יכלו להיות מוטלים בכף מצדיקה ככלל מאסר של שנים ממושכות, על-פי הכוונתו של המחוקק, וארכה המדויק של התקופה ייקבע בכל מקרה לגופו"". - ע""פ 3210/06 עמארה נ' מ""י (לא פורסם, 18.3.07).",	כמו כן: 
"ת""פ 6432-06-10","לעניין החזקת נשק, נאמר לא פעם שנשק, שהינו כלי קטלני, טומן בחובו סכנה ממשית לשלום הציבור. יש מקום להילחם בנגע, לפיו גורמים בלתי מורשים מחזיקים בנשק. נשק עלול לשמש לביצוע מעשים חמורים בידי המחזיק או בידי אחרים אליהם הוא עלול להתגלגל.",	כמו כן: 
"ת""פ 6432-06-10","	ברע""פ 2718/04 אבו דאחל נ' מדינת ישראל (לא פורסם) ציין כב' השופט גו'בראן:",	כמו כן: 
"ת""פ 6432-06-10","בע""פ 5220/09 הייתם עוואודה נ' מדינת ישראל נאמר: ""דרך המלך בכגון דא, בסופו של יום, צריכה להיות ככלל מאסר מאחורי סורג ובריח, וזאת בראש וראשונה להרתעת 	היחיד והרבים: אורך התקופה כרוך כמובן בנסיבות הספציפיות של העושה והמעשה"" וכן: ""נשק הוא נשק הוא נשק, ובנסיבות הישראליות נשק בידיים לא מורשות עלול להתגלגל למקום לא טוב, וכדברי האומר 'מחזה שבמערכתו הראשונה נראה אקדח, 	עשוי האקדח לירות במערכה האחרונה'; לא כל שכן כשמקורו של הנשק שבנידון דידן 	לא נודע"".",	כמו כן: 
"ת""פ 6432-06-10","במקרה הנדון מדובר באדם בוגר בן 41, נשוי ואב לשלושה ילדים. כבר כאן אציין כי רובם של פסקי הדין המקלים שהגיש הסנגור, עסקו בצעירים לגביהם אף היו המלצות שירות המבחן לעניין שיקומם.",	כמו כן: 
"ת""פ 6432-06-10","הצתת הרכב נעשתה על רקע סכסוך משפחתי שהיה לנאשם עם גיסו. אין ברקע לאירוע 	כפי שטען הנאשם, כדי להקהות את חומרת המעשה ואת הסכנה שהיתה טמונה בו.",	כמו כן: 
"ת""פ 6432-06-10","כמו כן, החזקת נשק חם וקטלני בידי מי שאיננו מורשה, מדובר ברובה סער מסוג M16 	ובעשרות כדורי תחמושת,  יש בה כאמור סיכון ממשי לחיי 	אדם, אף אם הנאשם אכן 	סבר כי הנשק נועד ליריות במהלך חתונה.",	כמו כן: 
"ת""פ 6432-06-10","עם זאת, לזכותו של הנאשם יש מקום להתחשב בהודאתו בשלב מוקדם בעובדות כתב האישום ובשיתוף הפעולה מצידו, כבר בשלב חקירת המשטרה. כמו כן, בחרטתו הכנה, במצבו המשפחתי, ברקע לעבירות כפי שהביא הסנגור וכן בדברי עד האופי מטעמו ובעברו הנקי בשנים האחרונות.",	כמו כן: 
"ת""פ 6432-06-10",לאחר ששקלתי את כל הטענות לקולא ולחומרה הנני מטילה על הנאשם את העונשים הבאים:,	כמו כן: 
"ת""פ 6432-06-10",אציין כי החלטתי להטיל עונש כולל בגין שתי העבירות בהן הורשע הנאשם במסגרת הליך 	זה.,	כמו כן: 
"ת""פ 6432-06-10","48 חודשי מאסר, מתוכם 36 חודשים מאסר בפועל. תקופת המאסר בפועל תימנה ממועד מעצרו של הנאשם, 26.5.10 והיתרה על תנאי, לבל יעבור בתוך 3 שנים עבירה מהעבירות בהן הורשע.",	כמו כן: 
"ת""פ 6432-06-10","	כמו כן הנאשם ישלם למתלונן פיצוי בסך 6,000 ₪. ",	כמו כן: 
"ת""פ 6432-06-10",54678313	הפיצוי ישולם בתוך 30 יום מהיום. אין מקום לדחיית הפיצוי שהינו בעל פן נזיקי/אזרחי 	עד לאחר שהנאשם יסיים את מאסרו.,5129371
"ת""פ 6432-06-10","ניתן היום,  ב' אב תש""ע, 13 יולי 2010, במעמד ב""כ המאשימה הנאשם וסניגורו.",54678313
"ת""פ 6432-06-10",חני הורוביץ 54678313-/,54678313
"ת""פ 6432-06-10",נוסח מסמך זה כפוף לשינויי ניסוח ועריכה,54678313
"ת""פ 6432-06-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
