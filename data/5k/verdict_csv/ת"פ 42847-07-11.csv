verdict,text,part
"ת""פ 42847-07-11","ת""פ 42847-07-11 מדינת ישראל נ' היבי",בית המשפט המחוזי בחיפה
"ת""פ 42847-07-11","חוק העונשין, תשל""ז-1977: סע'  144(א), 144(ב), 244, 298, 340א",חקיקה שאוזכרה: 
"ת""פ 42847-07-11","ביום 27.11.11, לאחר שנשמעו 4 עדי תביעה, ביקש הנאשם רשות לחזור מן הכפירה, ולאחר שזו ניתנה הודה בעובדות כתב האישום שהוגש נגדו והורשע בביצוע העבירות הבאות:",מבוא
"ת""פ 42847-07-11","הריגה – עבירה לפי סעיף 298 לחוק העונשין, התשל""ז-1977 (להלן: ""חוק העונשין"");",מבוא
"ת""פ 42847-07-11","עבירות בנשק – עבירות לפי סעיפים 144(א) רישא וסיפא, 144(ב) רישא וסיפא, לחוק העונשין;",מבוא
"ת""פ 42847-07-11",יריות באזור מגורים – עבירה לפי סעיף 340א לחוק העונשין;,מבוא
"ת""פ 42847-07-11",שיבוש מהלכי משפט – עבירה לפי סעיף 244 לחוק העונשין.,מבוא
"ת""פ 42847-07-11",הנאשם נולד ביום 8.3.92 והיה ביום ביצוע העבירות בן 19 וארבעה חודשים. על כן הוריתי על עריכת תסקיר של שרות המבחן בעניינו.,מבוא
"ת""פ 42847-07-11","בתאריך 8.7.11, בשעות הערב, התקיימה חתונה בבית משפחת חמדאן, שבמג'ד אל כרום. הנאשם הגיע לחתונה, כשהוא נושא עימו אקדח מסוג FN (להלן: ""האקדח""), מחסנית ותחמושת לאקדח שכללה לא פחות מ- 10 כדורים, בלא רשות על פי דין לנשיאתם והחזקתם. האקדח, הינו נשק שסוגל לירות כדור שבכוחו להמית אדם.",כתב האישום
"ת""פ 42847-07-11","במהלך החתונה, ירה הנאשם לא פחות מ- 4 ""יריות שמחה"" מהאקדח, כשהוא עומד מאחורי הבמה שהוצבה במקום החתונה.",כתב האישום
"ת""פ 42847-07-11","בשלב כלשהו התגלה מעצור באקדח. הנאשם ואחר, שזהותו אינה ידועה למאשימה (להלן: ""האחר""), נכנסו לתוך רכב מסוג מזדה (להלן: ""המזדה""), על מנת לנסות לתקן את האקדח. הנאשם ניסה לתקן את המעצור באקדח, למרות שאינו בעל הכשרה וידע לכך, כשהוא מכוון את קנה האקדח לאנשים בסביבתו, למרות שהוזהר שלא לעשות כן. משלא הצליח לתקן את האקדח, ביקש הנאשם מאמיר מסרי (להלן: ""אמיר""), שעבר במקום, שיביא לו מברג על מנת לנסות להוציא באמצעותו את המחסנית מן האקדח ולתקן אותו.",כתב האישום
"ת""פ 42847-07-11","אמיר ניגש לביתו הנמצא בסמוך, נטל משם מברג (להלן: ""המברג""), ושב אל המזדה. באותה עת ישב הנאשם, במושב הנוסע הקדמי של המזדה. לידו, במושב הנהג, ישב אמיר חמדאן ז""ל (להלן: ""המנוח""), ובמושב האחורי ישב האחר. אמיר מסר את המברג לנאשם והחל ללכת לכיוון המקום בו נערכה החתונה.",כתב האישום
"ת""פ 42847-07-11","כשהוא נעזר במברג לשחרור ניצרת האקדח, ניסה הנאשם לתקן בו את המעצור תוך שקנה האקדח מופנה אל המנוח ומסכן את חייו. כתוצאה ממעשיו של הנאשם נורה קליע מן האקדח, שפגע בחזהו של המנוח וגרם למותו.",כתב האישום
"ת""פ 42847-07-11","מותו של המנוח נגרם כתוצאה מנזק חמור לכבד, ותין וכליה שמאלית עם איבוד דם נרחב. לאחר הירי, יצא הנאשם מהמזדה, הזעיק את אחיו למקום, ובעזרת עוברי אורח העבירו את המנוח למוקד הרפואי שבמג'ד אל כרום.",כתב האישום
"ת""פ 42847-07-11","לאחר מכן, עזב את המוקד הרפואי כשהוא נושא עמו את האקדח. הנאשם הטמין את האקדח ברפת שבישוב שעב, לאחר שעטף אותו בבד ובניילון והכניסו לקופסת פלסטיק ובנוסף שטף את ידיו בטינר, על מנת להעלים מהן את שרידי הירי, הכל במטרה למנוע או להכשיל הליך שיפוטי או להביא לידי עיוות דין. במעשיו המתוארים לעיל גרם הנאשם למות המנוח במעשה אסור; החזיק, נשא והוביל בלא רשות על פי דין נשק ותחמושת; ירה מנשק חם באזור מגורים ללא הסבר סביר ושיבש הליכי משפט.",כתב האישום
"ת""פ 42847-07-11","קצינת המבחן מתארת את הנאשם כצעיר נעדר עבר פלילי, שחי אורח חיים נורמטיבי במשפחה נורמטיבית, עבד למחייתו, בחור סגור ומופנם מבחינה רגשית. הנאשם הביע בפני קצינת המבחן חרטה כנה על מעשיו שגרמו למות חברו הטוב וכיום מתמודד הוא עם רגשות אשמה. כן תיאר כי פעל לאחר ביצוע העבירה להסתרת האקדח בהיותו נתון במצב של לחץ, חרדה וחוסר אונים, אולם אחר כך מסר את האקדח למשטרה.",תסקיר שרות המבחן
"ת""פ 42847-07-11",לבסוף סיכמה קצינת המבחן את הערכתה כדלקמן:,תסקיר שרות המבחן
"ת""פ 42847-07-11","ב""כ הנאשם הגישה את הסכם הסולחה (ס/1) שנערך בין המשפחות כבר בחודש אוקטובר 2011, שלושה חודשים לאחר ביצוע העבירות וכן מכתב מאולמי ""הנסיכה"", המשבח את תפקודו של הנאשם בעבודתו שם ורצונם שיחזור במהרה (ס/2).",ראיות לעונש
"ת""פ 42847-07-11","בטיעון כתוב (ט/1), ענייני וממצה ובטיעון בעל-פה הדגיש ב""כ המאשימה את חומרת העבירות ובראשן עבירת ההריגה שהביאה לאבדן חייו של אדם צעיר על לא עוול בכפו.","טיעוני ב""כ המאשימה"
"ת""פ 42847-07-11","כך גם הטעים את חומרתן היתרה של עבירות הנשק בהן הורשע הנאשם, שאף בעומדן בפני עצמן, מצדיקות ענישה מחמירה וציין כי בית המשפט העליון הורה בשורה ארוכה של פסקי דין כי בעבירות בנשק יש להטיל עונשים מחמירים, קרי, עונשי מאסר ממושכים בפועל.","טיעוני ב""כ המאשימה"
"ת""פ 42847-07-11","ב""כ המאשימה עתר לענישה מחמירה כדי למגר – במיוחד במגזר הערבי – את מה שמכונה ""יריות שמחה"", שכבר נטלו חיי אדם והדגיש כי הסתרת הנשק ועטיפתו בקפידה על-ידי הנאשם מצביעה, לדעתו, על כך שהתכוון לעשות בו שימוש נוסף.","טיעוני ב""כ המאשימה"
"ת""פ 42847-07-11","צירופן של כל העבירות ובמיוחד עשיית שימוש בנשק ע""י אדם לא מיומן, הנסיון לתקנו אחרי שהוזהר, ושיבוש הליכי המשפט בעקבותיהן, הביאו את ב""כ המאשימה לבקש את העדפת האינטרס הציבורי על פני נסיבותיו האישיות של הנאשם ולמען הרתעת הרבים ביקש להענישו בעונש מאסר ממושך מאחורי סורג ובריח.","טיעוני ב""כ המאשימה"
"ת""פ 42847-07-11","ב""כ המאשימה הפנה לפסקי דין רבים שעניינם עבירות בנשק, בגינן הושתו שנות מאסר ממושכות, וכן פסיקה במקרי הריגה בנשק ועיקרה ""משחק"" בנשק של חיילים ומאבטחים, שם רמת הענישה נעה בין 30 חודשי מאסר ל- 4 וחצי שנות מאסר.","טיעוני ב""כ המאשימה"
"ת""פ 42847-07-11","לדעת ב""כ המאשימה, המקרה שבפנינו חמור יותר כיוון שהנאשם החזיק ונשא נשק ועשה שימוש בנשק ללא רשיון, בניגוד לחיילים, שוטרים או מאבטחים שהחזיקו בנשק בהיתר.","טיעוני ב""כ המאשימה"
"ת""פ 42847-07-11","ב""כ המאשימה הפנה לגזר דינו של עמיתי, כב' ס. הנשיא, השופט א. שיף, בת""פ 23107-01-10 - גזר דין אליו הפנתה גם ב""כ הנאשם - שם נגזרו על שומר שהרג את חברו תוך משחק ""שליפה"" בנשק, 3 שנות מאסר בפועל, אם כי מדובר היה בהסדר טיעון ""סגור"". ","טיעוני ב""כ המאשימה"
"ת""פ 42847-07-11","המקרה הדומה ביותר לענייננו אליו הפנה הקטיגור, הינו גזר הדין בת""פ 411/02 של כב' השופטת ד""ר ע. קפלן, שם נגזרו 3 שנות מאסר בפועל וכן 40,000 ₪ פיצויים, על מי ש""מצא"" את אותו האקדח (פעמיים), ירה בו יריות שמחה בחתונה והרג את חברו. אולם, גם במקרה זה הגיעו הצדדים להסדר טיעון לפיו עתרה המאשימה לעונש מאסר של 3 שנים בלבד ובית המשפט קיבל הסדר זה (להלן: פרשת ארטמייב). ","טיעוני ב""כ המאשימה"
"ת""פ 42847-07-11","ב""כ הנאשם לא השאירה אבן על אבן בטיעונה המקיף לזכות מרשה.","טיעוני ב""כ הנאשם"
"ת""פ 42847-07-11","במיוחד הדגישה הסנגורית את ההודאה המיידית החל מהחקירה במשטרה וכלה בתחילת המשפט שחסכה זמן שיפוטי ניכר, העדר עבר פלילי, הגיל הצעיר, החרטה, היות הנאשם ומשפחתו נורמטיביים ואת הסגרת הנשק על ידו.","טיעוני ב""כ הנאשם"
"ת""פ 42847-07-11","לדעת הסנגורית הסתרת הנשק ועטיפתו לא נועדו לשם ביצוע עבירות נוספות בעתיד, כדעת ב""כ המאשימה, אלא נעשו בשל היות הנאשם צעיר שהיה נתון בהלם ולחץ, והא-ראיה ""שהסגיר"" את הנשק בעצמו, לא לפני שהושיט עזרה רפואית לחברו.","טיעוני ב""כ הנאשם"
"ת""פ 42847-07-11","כן ביקשה ב""כ הנאשם להתחשב בכך שהנאשם מתייסר בשל מות חברו הטוב, זהו מאסר ראשון שהנאשם ירצה, הסכם הסולחה (ס/1) שהושג בין המשפחות שקיימים ביניהן קשרי חברות, וכן הפנתה להמלצת שרות המבחן להתחשב בנסיבותיו האישיות.","טיעוני ב""כ הנאשם"
"ת""פ 42847-07-11","גם ב""כ הנאשם הפנתה ל- 3 גזרי דין, באחד מהם נגזר על חייל שהרג את אמו בנשקו האישי, מאסר בעבודות שרות ובשניים האחרים נגזרו 3 שנות מאסר בפועל (אחד המקרים, כאמור, פרשת ארטמייב).","טיעוני ב""כ הנאשם"
"ת""פ 42847-07-11",בדבריו האחרונים אמר הנאשם:,דברי הנאשם
"ת""פ 42847-07-11","אף אני התרשמתי, כקצינת המבחן לפני, מכך שמדובר באדם סגור ומופנם ובעל יכולת התבטאות דלה.",דברי הנאשם
"ת""פ 42847-07-11","בת""פ 334/03 (חי') מדינת ישראל נ' עותמאן מושיר, ביטא חברי כב' השופט י' אלרון, בטרם גזר דינו של חייל בשרות סדיר שהרג את אמו בנשקו האישי בצורה הטובה ביותר את תחושתי, באומרו:",דיון
"ת""פ 42847-07-11","אכן, הנאשם לא קטל את אמו אלא נטל את חיי חברו הטוב, בדמי ימיו.",דיון
"ת""פ 42847-07-11","מצד אחד צודק ב""כ המאשימה כי יש חומרה מיוחדת במקרה זה, בו הנאשם לא היה איש כוחות הבטחון שרשאי להחזיק בנשק בהיתר, אלא החזיק נשק ללא רשיון ובכגון דא חזר בית המשפט כי יש להטיל עונש מאסר ממשי.",דיון
"ת""פ 42847-07-11","מצד שני, האם לא יהא זה יותר נכון לדרוש מידה רבה יותר של זהירות דווקא מאנשי כוחות הבטחון, החיילים, השוטרים והמאבטחים למיניהם, שאמונים בנשק, מכירים את הסכנה הטמונה בו והודרכו לבל ""ישחקו"" בו...?",דיון
"ת""פ 42847-07-11",קשה לומר מה חמור יותר והדבר תלוי בנסיבות המקרה. ,דיון
"ת""פ 42847-07-11","צודק ב""כ המאשימה בראותו את עקרון קדושת החיים כעקרון על, ומי שמפר אותו בפזיזותו כפי שעשה הנאשם, צריך ליתן את הדין לחומרא, למען יראו וייראו ובמיוחד כשסמוך בטרם ""תיקן"" את הנשק הוזהר שעלול הוא לפגוע בחברו.",דיון
"ת""פ 42847-07-11","צודק ב""כ המאשימה בטענתו כי יש צורך ""למגר"" באמצעות ענישה חמורה ומרתיעה את אלה הממשיכים לירות ""יריות שמחה"", שכבר גבו קורבנות תמימים וחפים מפשע.",דיון
"ת""פ 42847-07-11","ובעיקר, צודק ב""כ המאשימה בטיעונו כי הצטברות העבירות שביצע הנאשם מצדיקה ענישה חמורה והעדפת האינטרס הציבורי על פני נסיבותיו האישיות ואינטרס השיקום של הנאשם.",דיון
"ת""פ 42847-07-11","אולם, גם כאשר ביצע אדם עבירות חמורות דינו ייגזר על פי שיטת המשפט האינדיוידואלית המקובלת עלינו דהיינו, לפי נסיבותיו האישיות המיוחדות ונסיבות המקרה המיוחדות.",דיון
"ת""פ 42847-07-11","אמור מעתה, העדפת השיקול הנעוץ באנטרס הציבורי – כן, ביטול מוחלט של כל הנסיבות האישיות בפניו – לא.",דיון
"ת""פ 42847-07-11",למרבה הדאבה כל עונש שאגזור על הנאשם לא יחזיר להורים את בנם ולא ינחמם.,דיון
"ת""פ 42847-07-11","אולם, גם עונש חמור ראוי שייעשה לפי מידה, באופן מאוזן לבל יהפוך לעונש אכזרי ובלתי מידתי.",דיון
"ת""פ 42847-07-11",מדובר בענייננו בנאשם צעיר שהיה כבן 19 בעת ביצוע העבירות שמתייסר על כך שהרג את חברו הטוב.,דיון
"ת""פ 42847-07-11","באצילות נפש הסכימה משפחת הקורבן ל""סולחה"" ואף זה שיקול בין שיקולי הענישה. מהסכם הסולחה עולה כי משפחת המנוח הסכימה כבר סמוך לאחר מות בנם כי משפחת הנאשם תגיע להלוויה ותבוא לנחמם. וועדת הסולחה החליטה שעל משפחת הנאשם לשלם למשפחת המנוח סכום שנראה בעיניה ""נמוך"" של 250,000 ₪ (ס/1/א – לא הובאו ראיות לכך שסכום זה כבר שולם).",דיון
"ת""פ 42847-07-11","אמנם אין הסולחה תחליף לגזירת העונש לפי המשפט הפלילי, אך משמשת היא כנימוק לקולא בהיותה מפיגת מתחים ומקטינה את הסיכוי להתלקחות אלימה בעתיד בין המשפחות, שאף היא עלולה להפיל קורבנות(ראו למשל: ע""פ 635/05, אמג'ד דענא נ' מדינת ישראל, תק-על 2008(1), 1327; ע""פ 11940/05, חאג' יחייא נ' מדינת ישראל, תק-על 2006(1), 2914).",דיון
"ת""פ 42847-07-11","הנאשם הודה כבר בחקירתו במשטרה, הסגיר את האקדח ואני מקבל את דבריו שעטיפתו ואחזקתו של האקדח נעשו בהיותו בהלם ובהשפעת מות חברו ולא כדי לעשות בו שימוש עתידי.",דיון
"ת""פ 42847-07-11","הנאשם לא משתייך לעולם העברייני, והעבירות בהן הורשע חריגות ביותר בנוף חייו ואין לי ספק כי המעצר ועונש מאסר מאוזן ירתיעו אותו באופן אישי.",דיון
"ת""פ 42847-07-11","ב""כ הצדדים לא התייחסו בטיעוניהם לשאלה זו ובעקבות פנייתי אליהם טען כל אחד לפי דרכו המצופה מתפקידו.",דיון
"ת""פ 42847-07-11","סבורני כי ברגע שהנאשם הודה בכתב אישום בו צויין כי ""... גרם... למות המנוח במעשה אסור"" ולא צויין שהדבר נעשה באדישות ובשוויון נפש, אין זה ראוי כי לראשונה, בעת הטיעונים לעונש, יחליט בית המשפט מה היה מצבו הנפשי,  על פי העובדות שצויינו בכתב האישום.",דיון
"ת""פ 42847-07-11",קביעת מצבו הנפשי של אדם תלויית ראיות היא. ,דיון
"ת""פ 42847-07-11","מצד אחד הוזהר הנאשם כדברי הקטגור אך מצד שני, אין זה סביר בעיני כי העלה באופן סובייקטיבי בדעתו את קטילת חברו הטוב והיה ""שווה נפש"" כלפיה.",דיון
"ת""פ 42847-07-11","אכן הנאשם הורשע בעבירה של מודעות אולם, לדעתי היא נובעת יותר מ""רשלנות רבתי"", תוך לקיחת סיכון בלתי סביר לאפשרות גרימת המוות מתוך תקווה להצליח למנעו, מאשר משוויון נפש כלפי מוות זה.",דיון
"ת""פ 42847-07-11","ראוי לציין כי גם ב""כ המאשימה טען, למצב נפשי של ""אדישות"" בלשון די רפה ובהגינות ציין שגם אם מדובר ב""קלות דעת"", הפסיקה אליה הפנה מדברת – בצדק – על מצב נפשי זה.",דיון
"ת""פ 42847-07-11","כידוע שני סוגי ""הפזיזות"" נבדלים במהותם ובחומרתם. הפועל מתוך קלות-דעת לוקח במודע סיכון, אך הוא מקווה ואף רוצה בכך כי הקורבן לא ייפגע. המקרה הטיפוסי לפזיזות מתוך קלות- דעת הוא נהג, המקווה כי לא יהיה מעורב בתאונה. לעומת זאת, הפועל מתוך אדישות, הגם שאינו רוצה להמית את הקורבן, הרי שהוא שווה-נפש לאפשרות כי התנהגותו תגרום למותו. ברי, כי ככל שהיסוד הנפשי נמצא במדרג ""הגבוה"" יותר, היינו ""אדישות"", תהיה הענישה מחמירה יותר (לעניין ההבחנה בין ""קלות הדעת"" לבין ""אדישות"" ראו: ע""פ 3158/00, מגידיש נ' מדינת ישראל, פ""ד נד(5) 80, 87; ע""פ 7159/98, מדינת ישראל נ' פלוני, פ""ד נג(2) 632, 641-642).",דיון
"ת""פ 42847-07-11","אני עומד לגזור מאסר בפועל על נאשם כבן 20, לראשונה בחייו ואין לשכוח כי שהה במעצר כחודש וחצי, וכ- 5 חודשים נוספים במעצר בית.",דיון
"ת""פ 42847-07-11","בתי המשפט נוהגים לגזור על אדם, שהוא צעיר, אינו מעורה בעולם העברייני, תנאי המאסר זרים לו וזה מאסרו הראשון, תקופת מאסר מתונה באופן יחסי.",דיון
"ת""פ 42847-07-11","לזה יש לצרף את המלצת שרות המבחן שאמנם כשמה כן היא, המלצה בלבד, אולם, לא בנקל יתעלם בית המשפט ממנה, לאמור:",דיון
"ת""פ 42847-07-11","ולבסוף, גם הודאת הנאשם, כבר במשטרה ובתחילת המשפט, שחסכה זמן שיפוטי ותביעתי ניכר, והסגרת האקדח שלא מסכן עוד אחרים ""לאו מילתא זוטרתא היא"" והינם שיקולים כבדי משקל לקולא.",דיון
"ת""פ 42847-07-11","לאור האמור לעיל, אני גוזר על הנאשם את העונשים הבאים:",דיון
"ת""פ 42847-07-11",50 חודשי מאסר בפועל בניכוי ימי מעצר מיום 9.7.11 ועד יום 25.8.11.,דיון
"ת""פ 42847-07-11","18 חודשי מאסר על תנאי לבל יבצע במשך 3 שנים כל עבירת אלימות מסוג פשע, או עבירה בנשק.",דיון
"ת""פ 42847-07-11","8 חודשי מאסר על תנאי, לבל יבצע במשך שנתיים כל עבירת אלימות מסוג עוון או עבירות של ירי בשטח בנוי ושיבוש מהלכי משפט.",דיון
"ת""פ 42847-07-11","כמו כן אני מחייב את הנאשם לשלם להורי המנוח פיצויים בסך של 30,000 ₪ באמצעות הפקדתם בקופת בית המשפט עד ליום 22.7.2012, על פי פרטים שימציא ב""כ המאשימה למזכירות בית המשפט. מודגש שאין לשלם את סכום הפיצויים ישירות להורי המנוח, אלא רק בדרך עליה הוריתי לעיל.",דיון
"ת""פ 42847-07-11",הודעה לצדדים זכות הערעור לבית המשפט העליון תוך 45 ימים.,דיון
"ת""פ 42847-07-11",המזכירות תעביר העתק מגזר הדין לשרות המבחן,דיון
"ת""פ 42847-07-11","ניתן והודע היום, כ""ט שבט תשע""ב, 22.2.12, בנוכחות הנאשם וב""כ הצדדים.",דיון
"ת""פ 42847-07-11",מ' גלעד 54678313-/,54678313
"ת""פ 42847-07-11",קלדנית: ליאת פ. ,54678313
"ת""פ 42847-07-11",נוסח מסמך זה כפוף לשינויי ניסוח ועריכה,54678313
"ת""פ 42847-07-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
