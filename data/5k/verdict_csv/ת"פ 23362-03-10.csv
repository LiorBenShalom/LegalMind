verdict,text,part
"ת""פ 23362-03-10","ת""פ 23362-03-10 מדינת ישראל נ' ג'באלי(עציר)",בית משפט השלום בכפר סבא
"ת""פ 23362-03-10","פקודת הסמים המסוכנים [נוסח חדש], תשל""ג-1973: סע'  7(א), (ג)",חקיקה שאוזכרה: 
"ת""פ 23362-03-10","חוק העונשין, תשל""ז-1977: סע'  144(א), 192, 244, 249, 377, 379, 380, 382(ב), 382(ג)",חקיקה שאוזכרה: 
"ת""פ 23362-03-10","הנאשם הורשע על פי הודאתו ובמסגרת הסדר טיעון בכתב אישום מתוקן (במ/1) המייחס לו ביצוע עבירות של החזקת סם מסוכן שלא לצריכה עצמית לפי ס' 7(א) + (ג) לפקודת הסמים המסוכנים [נוסח חדש], התשל""ג – 1973 (להלן:""הפקודה""), החזקת חלק נשק לפי ס' 144(א) סיפא לחוק העונשין, תשל""ז – 1977 (להלן:""החוק""), תקיפת בת זוג הגורמת חבלה של ממש לפי ס' 380 + 382(ג) לחוק, כליאת שווא לפי ס' 377 לחוק (2 אישומים), איומים לפי ס' 192 לחוק (2 אישומים), שיבוש הליכי חקירה לפי ס' 244 לחוק, תקיפת בת זוג לפי ס' 379+382(ב) לחוק, והטרדת עד לפי ס' 249 לחוק – בנסיבות המפורטות בו.",גזר דין
"ת""פ 23362-03-10","במסגרת הסדר הטיעון - עתרו הצדדים להשית על הנאשם עונש מאסר בפועל בן 27 חודשים – לרבות הפעלת מע""ת בן 12 חודשים מת.פ. 1203/08 (שלום כפ""ס), ובניכוי ימי מעצרו מיום 7.3.10, מע""ת וקנס בסך 2,500 ₪ שישולם ב- 5 תשלומים שווים ורצופים החל מחודש נובמבר.",גזר דין
"ת""פ 23362-03-10","בנוסף - הסכימו כי המאשימה תוכל לעתור להשית על הנאשם עונש של פסילה בפועל בת 3 חודשים ופסילה על תנאי, ואילו הסנגור יוכל לעתור לפסילה על תנאי בלבד.",גזר דין
"ת""פ 23362-03-10","בעת הצגת הסדר הטיעון טענה ב""כ המאשימה כי הסיבות שהובילו את המאשימה להגיע להסדר הטיעון כפי שהוצג נובעות מכך שהעונש המוסכם הינו ראוי ביחס למיוחס לנאשם בכתב האישום המתוקן, הודייתו חוסכת מזמנו של ביהמ""ש ואת הצורך בעדותה של המתלוננת, כמו גם את הצורך בעדותם של שכנים ומכרים של המתלוננת והנאשם. כן צויינה הסכמת המתלוננת להסדר, וכן כי התגלו קשיים ראייתיים אצל התביעה.",גזר דין
"ת""פ 23362-03-10","בטיעוניה לעונש הוסיפה לעניין הפעלת המע""ת מת.פ. 1203/08 (שלום כפ""ס) - כי הנאשם הודה והורשע בכך שעפ""י האישום הראשון - החזיק ברשותו בביתה של המתלוננת, שהיתה בת זוגו באותה עת, סם מסוכן מסוג הרואין בכמות של כ- 67 גרם, וכן מחסנית לנשק, ובכך עבר על עבירות של החזקת סם מסוכן שלא לצריכה עצמית והחזקת חלק נשק – וזאת בעת שמע""ת בר הפעלה בן 12 חודשים תלוי ועומד נגדו בגין עבירות אלה.",גזר דין
"ת""פ 23362-03-10","בעקבות תלונת המתלוננת על עובדות האישום הראשון – המשיך הנאשם לנהוג בה באלימות, תוך שהוא מכוון מעשיו לדברים שמסרה במשטרה.",גזר דין
"ת""פ 23362-03-10","לעניין הקשיים הראייתיים - טענה כי אלה מתייחסים לחיפוש שנערך (באישום הראשון), לחוסר רצונה של המתלוננת להעיד בפני הנאשם, כמו גם חששם של עדים אחרים, וכן לקושי בהבאת תעודות רפואיות הנוגעות לאלימות שהפגין הנאשם כלפי המתלוננת.",גזר דין
"ת""פ 23362-03-10","לחובתו של הנאשם עבר פלילי משנת 2008 – ממנו עולה המע""ת אותו מבקשים להפעיל בתיק הנוכחי.",גזר דין
"ת""פ 23362-03-10","בעתירת הצדדים לעונש נלקחו בחשבון מחד - חומרת העבירות בהן הודה הנאשם, ומאידך - האיזון בדמות הודייתו של הנאשם במיוחס לו, לקיחת האחריות על ידו, והרצון למנוע מהמתלוננת ומהעדים הנוספים את הסבל שבמתן עדותם.",גזר דין
"ת""פ 23362-03-10",מעבר לכך - עותרת המאשימה להשית על הנאשם 3 חודשי פסילה בפועל ופסילה על תנאי בשל מעורבותו בעבירות הסמים ובגין בכמות הסמים.,גזר דין
"ת""פ 23362-03-10","מאידך, טען ב""כ הנאשם כי הבסיס לכריתת הסדר הטיעון כפי שהוצג הינו הקשיים הראייתיים המשמעותיים שהתגלו בתיק – כגון ראיות לא קבילות או חלשות, במידה כזו שאינן מגיעות לפוטנציאל הרשעתי בסופו של דבר.",גזר דין
"ת""פ 23362-03-10","בנוסף לכך - היה הרצון לחסוך את עדותה של המתלוננת, כמו גם של עדים רבים אחרים.",גזר דין
"ת""פ 23362-03-10","המתלוננת ניהלה מערכת יחסים עם הנאשם, הם לא היו נשואים, ובהסכמתו להסדר הטיעון נתן ביטוי הולם לסטיגמה שיכולה לדבוק במתלוננת, וגם בו – באם היתה באה המתלוננת להעיד על חיי האישות שלה עם הנאשם, שלא היה בעלה כדת וכדין, הדבר היה יוצר במגזר הערבי סטיגמה שלילית, היכולה לפגוע בה מאוד – ואילו כעת הדברים נותרו חסויים, ומלבד העדים האחרים בתיק – זהותה של המתלוננת איננה ידועה.",גזר דין
"ת""פ 23362-03-10","מעבר לכך - לקח הנאשם אחריות על מעשיו, הביע חרטה, וחסך בזמן שיפוטי יקר – ונמנע הצורך מלהעיד את כל העדים המנויים ברשימה הארוכה של  עדי התביעה.",גזר דין
"ת""פ 23362-03-10","הנאשם הינו צעיר בן 27, ולחובתו הרשעה אחת בה נדון גם למע""ת שאותו עותרים להפעיל בגזה""ד הנוכחי.",גזר דין
"ת""פ 23362-03-10","רכיבי הענישה בהסדר מאזנים כראוי בין כלל השיקולים, תוך בחינת מצבו הכלכלי הרעוע של הנאשם ביחס לקנס המוסכם.",גזר דין
"ת""פ 23362-03-10",לעניין רכיב הפסילה בפועל – אין חובה בדין לפסול אדם מלנהוג לאחר שהורשע בעבירת סמים – והדבר ניתן לאיזון בדמות פסילה על תנאי.,גזר דין
"ת""פ 23362-03-10","הסמים לא נתפסו בכליו של הנאשם או ברכבו, אלא בביתה של המתלוננת, בו היתה לה שליטה מלאה.",גזר דין
"ת""פ 23362-03-10",היו פגמים הקשורים לקבילות הסמים שנתפסו במהלך החיפוש בו נתפסו הסמים.,גזר דין
"ת""פ 23362-03-10","אין למתלוננת כל קשר עם הנאשם, ואין להם ילדים משותפים – ילדיה של המתלוננת הם ממערכת יחסים קודמת שלה.",גזר דין
"ת""פ 23362-03-10",סופו של דבר – עתר לכבד את הסדר הטיעון. ,גזר דין
"ת""פ 23362-03-10",הנאשם הצטער וביקש סליחה על מה שעשה. ,גזר דין
"ת""פ 23362-03-10","לאחר שנדרשתי לעובדות כתב האישום המתוקן וטיעוני הצדדים לעונש – אני סבורה כי הסדר הטיעון שבין הצדדים, הגם שהינו מקל עם הנאשם – הינו סביר, הוגן ומאוזן – ומביא לידי ביטוי את שיקולי הענישה הרלבנטיים.",הכרעה
"ת""פ 23362-03-10","עוד אני סבורה כי יש ממש בעתירת ב""כ המאשימה להשית פסילה בפועל על הנאשם, למשך 3 חודשים נוכח עבירת הסמים בה הורשע.",הכרעה
"ת""פ 23362-03-10",לפיכך – הנני גוזרת על הנאשם את העונשים הבאים:,הכרעה
"ת""פ 23362-03-10","	א.	יופעל מע""ת בן 12 חודשים מת.פ. 1203/08 שלום כ""ס.",הכרעה
"ת""פ 23362-03-10","ב. מאסר בפועל למשך 27 חודשים, בחופף למע""ת שהופעל כנ""ל.",הכרעה
"ת""פ 23362-03-10","סה""כ ירצה הנאשם 27 חודשי מאסר – בניכוי ימי מעצרו מיום 07.03.10.",הכרעה
"ת""פ 23362-03-10","מע""ת בן 12 חודשים למשך 3 שנים מיום שחרורו – שלא יעבור על העבירות בהן הורשע.",הכרעה
"ת""פ 23362-03-10","קנס בסך 2,500 ₪ שישולם ב- 5 תשלומים שוים רצופים וחודשיים החל מ- 01.01.11.",הכרעה
"ת""פ 23362-03-10",לא ישולם הקנס או חלקו – ייאסר הנאשם למשך 30 יום במצטבר למאסר שהוטל.,הכרעה
"ת""פ 23362-03-10",פסילה בפועל למשך 3 חודשים מיום שחרורו.,הכרעה
"ת""פ 23362-03-10",פסילה על תנאי בת 3 חודשים – למשך שנה מיום שחרורו שלא יעבור על העבירות בהן הורשע.,הכרעה
"ת""פ 23362-03-10","לעניין המוצג – חילוט או השמדה לפי שיקול דעת המאשימה, לאחר שפסק הדין יהא חלוט.",הכרעה
"ת""פ 23362-03-10",זכות ערעור תוך 45 יום מהיום.,54678313
"ת""פ 23362-03-10","ניתן היום,  21 אוקטובר 2010, בנוכחות הצדדים. ",54678313
"ת""פ 23362-03-10",נאוה בכור 54678313-/,54678313
"ת""פ 23362-03-10",נוסח מסמך זה כפוף לשינויי ניסוח ועריכה,54678313
"ת""פ 23362-03-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
