verdict,text,part
"תפ (ת""א) 5149∕05","חוק העונשין, תשל""ז-1977",חקיקה שאוזכרה: 
"תפ (ת""א) 5149∕05","הנאשם, עידו גויטע, יליד 1982, הורשע, על פי הודאתו, בעבירה על פי סעיף 144(א) לחוק העונשין, התשל""ז –1977. מתוך עובדות כתב האישום בהן הודה הנאשם עולה, כי בתאריך 24.10.04, החזיק הנאשם, ברח' רבי עקיבא, בבני ברק, אקדח מסוג ""ואלם"", בקוטר 380 מ""מ, ללא רשות כדין. כמו כן החזיק בביתו, ברחוב קהילות יעקב, בבני ברק, מחסנית לאקדח 9 מ""מ. האקדח היה בבעלות דודו של הנאשם, נועם עובדיה ז""ל, שהחזיק בנשק כדין, כשלאחר מותו, העבירה אלמנתו את הנשק להוריו של הנאשם והאקדח הוחזק בביתם.",גזר דין
"תפ (ת""א) 5149∕05","אין לחובת הנאשם עבר פלילי והוא הופנה לשרות המבחן, שהמציא תסקיר בעניינו.",גזר דין
"תפ (ת""א) 5149∕05","מתוך התסקיר עולה כי הנאשם מצא את הנשק בבית הוריו, החזיק בו ונשא אותו במקומות שונים, במספר הזדמנויות. לדברי הנאשם, המצר על התנהגותו, הוא החזיק בנשק מתוך סקרנות שאחזה בו ועל מנת למשוך שימת לב מהסובבים אותו, בני גילו.",גזר דין
"תפ (ת""א) 5149∕05","עוד עולה מהתסקיר כי הנאשם, לומד ב""ישיבת מאיר"", בבני ברק ומתגורר בבית הוריו. בעקבות תאונת דרכים שעבר בילדותו, חזרה משפחתו בתשובה והעתיקה את מגוריה למקום המגורים הנוכחי. שרות המבחן התרשם כי העבירה נשוא הדיון התרחשה על רקע מצוקה רגשית וחברתית בה היה נתון הנאשם בעת ביצוע העבירה והמליץ להעמיד את הנאשם במבחן השירות, למשך שנה.",גזר דין
"תפ (ת""א) 5149∕05","ב""כ המאשימה הדגיש בפני בית המשפט את חומרת העבירה והסכנה הטמונה בה וביקש להטיל על הנאשם מאסר בפועל, בצרוף מאסר מותנה וקנס. סנגורו של הנאשם עתר לאימוץ המלצת שרות המבחן, לנוכח נסיבותיו האישיות של הנאשם והעדר עבר פלילי.",גזר דין
"תפ (ת""א) 5149∕05","בצידה של עבירת החזקת נשק בלא היתר כדין נקבע עונש מרבי של 7 שנות מאסר ובשורה ארוכה של פסקי דין קבע בית המשפט העליון כי בעבירה כגון דא, האינטרס הציבורי מחייב להחמיר בענישה, אף במקרים בהם מדובר בעבירה ראשונה. כך נקבע ברע""פ 2718/04 פואד אבו דאחל נ' מ""י, דינים עליון, סז, 436:",גזר דין
"תפ (ת""א) 5149∕05","וכן, בע""פ 1332/04 מדינת ישראל נ' יצחק רפאל פס ואח', פ""ד נח(5), 541:   ",גזר דין
"תפ (ת""א) 5149∕05","בענייננו, הגם שיש לתת את הדעת לנסיבותיו האישיות של הנאשם, כפי שהוצגו על ידי סנגורו ולהמלצת שרות המבחן, אין להתעלם מחומרת העבירה, לנוכח הסכנה הגלומה בהחזקת נשק על ידי מי שאינו מורשה להחזיקו, כשרבה הסכנה כי בנשק יעשה גם שימוש נלוז, למטרות פליליות.",גזר דין
"תפ (ת""א) 5149∕05","יחד עם זאת, שקלתי לצד הקולא את עברו הנקי של הנאשם, הודאתו באשמה, ואת גילו הצעיר בעת ביצוע העבירה, לרבות האמור בתסקיר שרות המבחן. יש בכל אלו כדי לאפשר הטלת עונש מאסר, שירוצה בדרך של עבודות שרות, בצרוף מרכיבי ענישה נוספים.",גזר דין
"תפ (ת""א) 5149∕05","בסיכומם של דברים ומתוך שנתתי דעתי לנסיבותיו האישיות של הנאשם, אני גוזר על הנאשם כדלקמן:",גזר דין
"תפ (ת""א) 5149∕05","3 חודשי מאסר, לריצוי בפועל, שיבוצעו בדרך של עבודות שרות, בכפוף להמלצתו של הממונה על עבודות השרות, באשר ליכולתו של הנאשם לבצע עבודות אלו.",גזר דין
"תפ (ת""א) 5149∕05","7 חודשי מאסר, שיהיו על תנאי למשך שלוש שנים והתנאי הוא שלא יעבור עבירה על פי סעיף 144(א) לחוק העונשין, התשל""ז-1977, במשך תקופת התנאי.",גזר דין
"תפ (ת""א) 5149∕05","ניתן נגד הנאשם צו מבחן. הנאשם יעמוד תחת פיקוח שרות המבחן במשך שנה מהיום, ומובהר לו כי עליו למלא במלואן את הוראות שרות המבחן ולהשתתף בכל תכנית טיפולית, כפי שיורה שרות המבחן.",גזר דין
"תפ (ת""א) 5149∕05","בנוסף, אני גוזר על הנאשם קנס בסכום של 2000 ₪ או 40 ימי מאסר תמורתו. הקנס ישולם בתוך 45 יום מהיום.",גזר דין
"תפ (ת""א) 5149∕05","נדחה אפוא לתאריך 27.5.06, שעה 08.30, לצורך קבלת חוות דעת הממונה על עבודות השרות. הנאשם מוזהר בחובת התייצבותו.",גזר דין
"תפ (ת""א) 5149∕05","כתובת הנאשם: רח' קהילות יעקב 19, בני ברק. טל: 5748596-03",גזר דין
"תפ (ת""א) 5149∕05","אקדח ששימש כמוצג, לרבות נרתיק לאקדח, מחסנית ותחמושת, יחולטו וימסרו למשטרה.",גזר דין
"תפ (ת""א) 5149∕05",המזכירות תעביר עותק מגזר הדין לממונה על עבודות השרות ולשרות המבחן.,גזר דין
"תפ (ת""א) 5149∕05","ניתן היום י' באייר, תשס""ו (8 במאי 2006) במעמד הצדדים.",גזר דין
"תפ (ת""א) 5149∕05",נוסח מסמך זה כפוף לשינויי ניסוח ועריכה,54678313
