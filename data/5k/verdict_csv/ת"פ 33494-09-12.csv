verdict,text,part
"ת""פ 33494-09-12","ת""פ 33494-09-12 ועדה מחוזית לתכנון ובניה מחוז מרכז נ' עורקובי ואח'",בית משפט השלום ברמלה
"ת""פ 33494-09-12","המאשימה – מדינת ישראל 
באמצעות  ועדה מחוזית לתכנון ובניה מחוז מרכז
ע""י עוה""ד יעל מרמור דומב",בעניין:
"ת""פ 33494-09-12","חוק התכנון והבניה, תשכ""ה-1965: סע'  207, 210",חקיקה שאוזכרה: 
"ת""פ 33494-09-12","חוק העונשין, תשל""ז-1977: סע'  40ג(א), 40ח, 61(ג)",חקיקה שאוזכרה: 
"ת""פ 33494-09-12","כנגד שני הנאשמים הוגש כתב אישום המייחס להם ביצוע עבירה של אי קיום צו בית משפט לפי סעיף 210 לחוק התכנון והבניה התשכ""ה - 1965 (להלן: חוק התכנון והבניה). הנאשמים כפרו בכתב האישום והעלו בעיקר טענות משפטיות כפי שפורט בהרחבה בהכרעת הדין. בתום שמיעת הראיות החלטתי להרשיע את שני הנאשמים בעבירה שיוחסה להם. על פי עובדות כתב האישום במהלך ביקורות שבוצעו במועדים שונים, נמצא במקרקעין שידועים כגוש 6080 חלקה 22 המצויים ביישוב בית דגן (להלן: המקרקעין) שהנאשמים מפרים צו בית משפט כמפורט להלן:",כתב האישום
"ת""פ 33494-09-12","הנאשמים הורשעו בביצוע עבירה של בניה ושימוש ללא היתר ובסטיה מהיתר ב-ת""פ  1036/04 בבית משפט השלום ברמלה על ידי כבוד השופטת נחליאלי חייט וביום 25.4.04 נגזר דינם (להלן: גזר הדין המקורי). ",כתב האישום
"ת""פ 33494-09-12","במסגרת גזר הדין המקורי ציווה בית משפט על הנאשמים להתאים את המבנה שנמצא על המקרקעין (להלן: המבנה) להיתר שניתן לאותו מבנה, וזאת החל מיום 25.7.05, אלא אם כן יהיה בידי הנאשמים היתר כדין עד לאותו מועד.",כתב האישום
"ת""פ 33494-09-12","במהלך ביקורת שבוצעה במקרקעין הנ""ל נמצא כי הנאשמים לא התאימו את המבנה האמור בגזר הדין המקורי להיתר שניתן לו, וזאת בניגוד לצו בית המשפט.",כתב האישום
"ת""פ 33494-09-12","המקרקעין הנ""ל מצויים בתחום מרחב התכנון של הועדה המקומית לתכנון ובניה עמק לוד.",כתב האישום
"ת""פ 33494-09-12","באת כוח המאשימה עמדה על החומרה הרבה הנובעת מביצוע עבירה של הפרת צו שיפוטי לפי סעיף 210 לחוק התכנון והבניה. כמו כן, טענה שצריך לקחת בחשבון את פרק הזמן הממושך שבו הופר הצו של בית המשפט, וזאת כשיקול לחומרא. באת כח המאשימה עתרה להטלת עונש מאסר מותנה על הנאשמים, התחייבות כספית וקנס, כאשר לדעתה מתחם הקנס ההולם נע בין 40,000 ₪ ל-70,000 ₪ לכל נאשם. שני הנאשמים שבפני הינם נעדרי עבר פלילי קודם, למעט ההרשעה בעבירות תכנון ובניה במסגרת גזר הדין המקורי.",טענות הצדדים לעונש
"ת""פ 33494-09-12","בא כח הנאשמים עתר לאי הטלת עונש מאסר מותנה והסתפקות בהתחייבות כספית וקנס מידתי. כמו כן, הגיש מספר מוצגים (נ/8) ואשר מלמדים על בקשה שהוגשה מטעם הנאשמים לצורך שינוי הייעוד של המבנה לשימושים תיירותיים וכמרכז כנסים. מוצגים אלה כוללים, בין השאר, העדר התנגדות מטעם מנהל מקרקעי ישראל לשינוי הייעוד, המלצה של הוועדה המקומית לתכנון ובניה ""עמק לוד"" לשינוי הייעוד וכן מסמכים שונים המעידים על כך שהבקשה לשינוי הייעוד מצויה כיום בדיונים בוועדה המחוזית לתכנון ובניה.",טענות הצדדים לעונש
"ת""פ 33494-09-12","מתחם העונש ההולם יקבע בהתאם לעיקרון ההלימה כפי שהוגדר בסעיף 40ג(א) לחוק העונשין התשל""ז – 1977 (להלן: חוק העונשין). על מנת ליישמו בית משפט יתחשב בשלושה אלה: ראשית, בערך החברתי שנפגע  מביצוע העבירה ובמידת הפגיעה בו; שנית, בנסיבות הקשורות בביצוע העבירה ומידת אשמו של הנאשם; שלישית, במדיניות הענישה הנהוגה (ע""פ 8641/12 סעד נ' מדינת ישראל [פורסם בנבו] (5.8.13) פסקה 23 לפסק דינו של כבוד השופט סולברג). נעמוד להלן על הרכיבים הללו.",השלבים בקביעת מתחם העונש ההולם
"ת""פ 33494-09-12",1.	האינטרס החברתי המוגן בעבירות תכנון ובניה,השלבים בקביעת מתחם העונש ההולם
"ת""פ 33494-09-12","עבירות של תכנון ובניה חותרות תחת התכנון הנאות של הבניה ופוגעות בעיקרון שלטון החוק (בר""ע  1/84 דוויק נ' ראש העיר ירושלים פ""ד לח (1) 494, 500 (1984)). דיני התכנון והבניה תפקידם גם לשמור על הטבע, איכות הסביבה ואיכות החיים המסופקים לתושבים (עע""מ 10277/06 חברת פנינת אילת בע""מ נ' הוועדה המחוזית לתכנון ובניה מחוז דרום [פורסם בנבו] (15.9.10) פסקה 9 לפסק דינה של כבוד השופטת ארבל). בנוסף, נקבע שעבירות בתחום התכנון והבניה הפכו לתופעה עבריינית שהיא בגדר ""מכת מדינה"" ושיש למגרה (רע""פ 4357/01 סבן נ' הוועדה המקומית לתכנון ולבניה- אונו, פ""ד נו (3) 49, 59 (2002)).",השלבים בקביעת מתחם העונש ההולם
"ת""פ 33494-09-12",2.	הנסיבות הקשורות בביצוע העבירה ומידת האשם של הנאשמים,השלבים בקביעת מתחם העונש ההולם
"ת""פ 33494-09-12","לצורך קביעת ""מידת האשם"" של הנאשמים בעבירה שבפני, יש לבחון שני פרמטרים מרכזיים:",השלבים בקביעת מתחם העונש ההולם
"ת""פ 33494-09-12",אורך זמן שבו נמשכה העבירה של אי קיום צו שיפוטי;,השלבים בקביעת מתחם העונש ההולם
"ת""פ 33494-09-12",הרווח הכלכלי שהפיקו הנאשמים מעבירה זו. ,השלבים בקביעת מתחם העונש ההולם
"ת""פ 33494-09-12",2 (א)	הפרמטר של אורך הזמן,השלבים בקביעת מתחם העונש ההולם
"ת""פ 33494-09-12","בגזר הדין המקורי נקבע על ידי בית המשפט שעל הנאשמים להתאים את הבניה להיתר שהיה בידם לגבי המבנה ונקבע כי צו ההתאמה יכנס לתוקף בתום חמישה עשר חודשים מיום מתן גזר הדין. לאחר חלוף חמישה עשר חודשים ממועד מתן גזר הדין המקורי, הנאשמים הגישו לבית משפט השלום ברמלה ארבע בקשות להארכת המועד לביצוע צו ההתאמה (כאשר הם מכנים אותו פעם צו התאמה ופעם צו לעניין שימוש חורג). בשלוש הבקשות הראשונות בית המשפט נעתר לבקשה והאריך את המועד ובעוד שהבקשה הרביעית נדחתה (ב""ש 5890/06 בית משפט השלום ברמלה, החלטה מיום 27.12.06 של כבוד השופטת ליאורה פרנקל). על ההחלטה בנוגע לבקשה הרביעית הוגש ערר לבית המשפט המחוזי במחוז מרכז וערר זה נדחה (עפ""א 2357-11-07, פסק דין מיום 30.6.08, של כבוד השופטת נגה אהד).",השלבים בקביעת מתחם העונש ההולם
"ת""פ 33494-09-12","יוצא מכך, כי תקופת ההפרה של צו בית המשפט, מתחילה ביום 6.11.06, שהינו המועד האחרון של ההארכה שניתנה מכח הבקשה השלישית שהוגשה על ידי הנאשמים. הפרה זו נמשכה עד היום. כתב האישום הוגש בחודש ספטמבר 2012, אך בפסיקה נקבע שהגשה של כתב אישום איננה מפסיקה את מניין הימים בדבר הימשכותה של עבירה לפי סעיף 210 לחוק התכנון והבניה ולכן תקופת ההפרה ממשיכה גם לאחר הגשת כתב האישום (רע""פ 10571/08 מדינת ישראל נ' מלכיאל [פורסם בנבו] (23.6.11) פסקאות  9 – 13  לפסק דינה של כבוד הנשיאה בייניש (להלן: מלכיאל)).",השלבים בקביעת מתחם העונש ההולם
"ת""פ 33494-09-12","כאמור, תקופת ההפרה של צו בית המשפט הינה מיום 6.11.06 ועד היום, הינו סך הכל כשבע וחצי שנים. מימד הזמן בנוגע להימשכותה של עבירה לפי סעיף 210 לחוק התכנון והבניה הינו שיקול מרכזי לצורך קביעת ""מידת האשם"" בביצוע העבירה. ככל שהעבירה של הפרת צו שיפוטי נמשכה תקופה ארוכה יותר, כך עולה דרגת האשם של הנאשמים בביצוע העבירה. בפסקה 7 לפסק דין מלכיאל נקבעו הדברים הבאים בנוגע לסעיף 210 לחוק התכנון והבניה:",השלבים בקביעת מתחם העונש ההולם
"ת""פ 33494-09-12","עינינו הרואות כי על פי הפרמטר של ""תקופת ההפרה של הצו השיפוטי"" יש למקם את שני הנאשמים שבפני בדרגת אשם גבוהה, וזאת לאור התקופה המשמעותית שבה נמשכה העבירה.",השלבים בקביעת מתחם העונש ההולם
"ת""פ 33494-09-12",2 (ב)	הפרמטר של הרווח הכלכלי,השלבים בקביעת מתחם העונש ההולם
"ת""פ 33494-09-12","למול הפרמטר של אורך הזמן, שיש בו בכדי להציב את הנאשמים בדרגת האשם הגבוהה בביצוע העבירה נשוא כתב האישום, ניצב הפרמטר של הרווח הכלכלי שהפיקו הנאשמים מהעבירה שביצעו ואשר בנסיבות העניין יש בו אלמנט מקל מבחינתם. בפסיקה נקבע שישנה חשיבות בעבירות תכנון ובניה לרווח הכלכלי או טובת ההנאה שהפיק נאשם מהעבירות שביצע, וככל שטובת ההנאה היא גבוהה יותר, הדבר אמור להשפיע על גובה הקנס שיושת עליו (רע""פ 4679/10 שמשון נ' עיריית ת""א יפו [פורסם בנבו] (1.8.11) פסקאות 24 – 26 לפסק דינו של כבוד השופט דנציגר).",השלבים בקביעת מתחם העונש ההולם
"ת""פ 33494-09-12","במקרה שבפני, הנאשמים הפסיקו את השימוש החורג במבנה נשוא כתב האישום ולמעשה ההפרה של צו בית משפט התבטאה בכך שלא הרסו תוספות שונות שנעשו במבנה שנבנה כדין על פי היתר. תוספות אלה עניינן בניית קירות העשויים מלוחות בטון ואסכורית וכן הקמת רצפת בטון בתוך המבנה. המאשימה לא טענה שהנאשמים הפיקו רווח כלכלי מהעבירה של אי קיום צו בית משפט בשל אי הסרתם של תוספות אלה. במילים אחרות, מידת האשם הגבוהה של הנאשמים לאור התקופה הארוכה שבה הופר צו בית המשפט, מקבלת ""ריכוך"" מסוים בשל העדר קיומו של רווח כלכלי לנאשמים מעבירה זו.",השלבים בקביעת מתחם העונש ההולם
"ת""פ 33494-09-12",3	מדיניות הענישה הנוהגת,השלבים בקביעת מתחם העונש ההולם
"ת""פ 33494-09-12",את מדיניות הענישה הנוהגת יש לבחון לאור שני רכיבים מרכזיים:,השלבים בקביעת מתחם העונש ההולם
"ת""פ 33494-09-12",3 (א)	לגבי רכיב המאסר,רכיב הקנס 
"ת""פ 33494-09-12","בפסיקה נקבע שיש להחמיר עם נאשמים שמפרים צווים שיפוטיים בתחום התכנון והבניה, לרבות הטלת עונשי מאסר בפועל  (ע""פ 578/78 מדינת ישראל נ' עיסה פ""ד לו (1) 723, 724-725 (1978); בר""ע 23/83 פור נ' מדינת ישראל פ""ד לח (1) 533, 536-537 (1983); ע""פ 11920/04 נאיף נ' מדינת ישראל [פורסם בנבו] (26.3.07) פסקה 9 לפסק דינה של כבוד הנשיאה ביניש).",רכיב הקנס 
"ת""פ 33494-09-12","במקרה שבפני, המאשימה עתרה לעונש של מאסר על תנאי, שהינו עונש מקל בהתחשב באורך התקופה שבה הופר צו בית משפט (כשבע וחצי שנים). עתירתם של הנאשמים שלא להשית עליהם עונש מאסר על תנאי חורגת ממתחם העונש ההולם הראוי בנסיבות העניין. לא מצאתי נימוקים מיוחדים שיצדיקו חריגה ממתחם העונש ההולם שנע בין מאסר על תנאי לשישה חודשי מאסר בפועל (יוזכר כי העונש המקסימאלי בגין העבירה לפי סעיף 210 לחוק התכנון והבניה הוא של שנת מאסר אחת).",רכיב הקנס 
"ת""פ 33494-09-12",3 (ב)	לגבי רכיב הקנס,רכיב הקנס 
"ת""פ 33494-09-12",סעיף 210 לחוק התכנון והבניה קובע כדלקמן:,רכיב הקנס 
"ת""פ 33494-09-12",סעיף 61(ג) לחוק העונשין קובע כדלקמן:,רכיב הקנס 
"ת""פ 33494-09-12","יוצא מכך, שהעונש המקסימאלי שניתן להשית על כל אחד מהנאשמים הוא 1,400 ₪ כפול מספר הימים שיש בשבע וחצי השנים שחלפו, מיום 6.11.06 ועד היום. יתר על כן, מן הראוי לתת את הדעת גם ללשון סעיף 40ח לחוק העונשין ואשר מורה כדלקמן:",רכיב הקנס 
"ת""פ 33494-09-12","בעת קביעת מתחם הקנס ההולם בית המשפט אמור לקחת בחשבון שני אלמנטים מרכזיים: הראשון, חומרת העבירה שבוצעה שמתבטאת בעקרון ההלימה (ראו סעיף 40ג(א) לחוק העונשין); והשני, מצבו הכלכלי של הנאשם. ודוק, מצבו הכלכלי של נאשם, כאלמנט ייחודי וסובייקטיבי שמשתנה מנאשם לנאשם, יכריע על פי לשון סעיף 40ח את ""מתחם הקנס ההולם"" לאותו אירוע עברייני שבוצע על ידי נאשם ספציפי ולא את ""הקנס המתאים"" לאותו נאשם בתוך מתחם הקנס ההולם. במילים אחרות, יכול שיהיו מתחמי קנס הולם שונים לנאשמים שונים שביצעו את אותו מעשה עבירה, וזאת בהתאם למצב הכלכלי של כל אחד מהם.",רכיב הקנס 
"ת""פ 33494-09-12","במקרה שבפני, הנאשמים לא הבהירו מה הוא מצבם הכלכלי ואשר ממנו ניתן לגזור את מתחם הקנס ההולם לגבי כל אחד מהם בנפרד. מובהר בזאת, כי ""מצבו הכלכלי"" של נאשם צריך להוכיח במסמכים תוך פירוט מלא של מקורות הכנסותיו, מכלול נכסיו (לרבות ערכם ואפשרות מימושם), מכלול חובותיו והוצאותיו השוטפות. במקרה שבפני, הנאשמים לא הציגו שום ראיה בנוגע למצבם הכלכלי. בנסיבות אלה, על בית המשפט לקבוע את מתחם הקנס ההולם על פי שיקול דעתו.",רכיב הקנס 
"ת""פ 33494-09-12","מתחם הקנס ההולם שאותו הציעה המאשימה, בין 40,000 ₪ ל-70,000 ₪, מקובל עליי, וזאת בהתחשב בקנס המקסימאלי שניתן להשית על כל אחד מהנאשמים, כפי שהסברתי לעיל. כמו כן, מתחם זה לוקח בחשבון את חומרת העבירה ומידת האשם בביצועה.",רכיב הקנס 
"ת""פ 33494-09-12","בעת קביעת העונש המתאים בתוך מתחם העונש ההולם לקחתי בחשבון את כל השיקולים שלהלן: גילם של הנאשמים, אשר שניהם מתקרבים לגיל 70; הפעולות שהנאשמים עושים על מנת להכשיר את התוספות שנעשו למבנה נשוא כתב האישום ושינוי הייעוד שלו, וזאת באפיקים המשפטיים המקובלים.",העונש המתאים בתוך מתחם העונש ההולם
"ת""פ 33494-09-12","לאור כל האמור לעיל, הנני משית על כל אחד מהנאשמים את העונשים הבאים:",העונש המתאים בתוך מתחם העונש ההולם
"ת""פ 33494-09-12","4 חודשי מאסר על תנאי והתנאי הוא שבמשך 3 שנים מהיום לא יבצעו עבירה לפי סעיף 210 לחוק התכנון והבניה התשכ""ה – 1965.",העונש המתאים בתוך מתחם העונש ההולם
"ת""פ 33494-09-12","כל אחד מהנאשמים ישלם קנס בסך של 40,000 ₪ או 80  ימי מאסר תמורתו. כל אחד מהקנסות ישולם ב-  20 תשלומים חודשים שווים ורצופים כאשר הראשון שבהם לא יאוחר מיום 1.7.14 והיתרה ב-1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 33494-09-12","כל אחד מהנאשמים יחתום על התחייבות כספית בסך 40,000 ₪ להימנע במשך שלוש שנים מהיום מביצוע עבירה לפי סעיף 210 לחוק התכנון והבניה התשכ""ה -  1965. ההתחייבות תיחתם עוד היום במזכירות בית משפט, היה וההתחייבות לא תיחתם, אזי ייאסר הנאשם שלא חתם למשך 30 ימים.",העונש המתאים בתוך מתחם העונש ההולם
"ת""פ 33494-09-12","על פי סמכותי בסעיף 207 לחוק התכנון והבניה התשכ""ה – 1965, ניתנת אורכה לנאשמים לצורך קיום צו ההתאמה שניתן בגזר הדין בת""פ 1036/04 של בית משפט השלום ברמלה, וזאת עד ליום 1.12.14.",העונש המתאים בתוך מתחם העונש ההולם
"ת""פ 33494-09-12",זכות ערעור תוך 45 יום. ,העונש המתאים בתוך מתחם העונש ההולם
"ת""פ 33494-09-12","ניתן היום,  י' סיוון תשע""ד, 08 יוני54678313 2014, במעמד הצדדים.",העונש המתאים בתוך מתחם העונש ההולם
"ת""פ 33494-09-12",נוסח מסמך זה כפוף לשינויי ניסוח ועריכה,54678313
"ת""פ 33494-09-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 33494-09-12",הישאם אבו שחאדה 54678313-/,54678313
