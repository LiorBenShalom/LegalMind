verdict,text,part
"ת""פ 1257∕01",בבית המשפט המחוזי בירושלים,בתי המשפט 
"ת""פ 1257∕01",בבית המשפט המחוזי בירושלים,בתי המשפט 
"ת""פ 1257∕01","ת""פ  1257/01",בתי המשפט 
"ת""פ 1257∕01","ת""פ  1257/01",בתי המשפט 
"ת""פ 1257∕01",בבית המשפט המחוזי בירושלים,בתי המשפט 
"ת""פ 1257∕01",בבית המשפט המחוזי בירושלים,בתי המשפט 
"ת""פ 1257∕01","כבוד השופט יעקב צמח, סגן-נשיא",לפני:נ
"ת""פ 1257∕01",סאמר בן מחמד אבו נאב,  נ  ג  ד 
"ת""פ 1257∕01",סאמר בן מחמד אבו נאב,  נ  ג  ד 
"ת""פ 1257∕01","למאשימה:ו עו""ד חילו",הנאשם
"ת""פ 1257∕01","לנאשם:נ עו""ד וסים דראוושה, מטעם הסניגור הציבורי המחוזי",הנאשם
"ת""פ 1257∕01","הנאשם, סאמר בן מחמד אבו נאב, הורשע, כאמור בהכרעת הדין המנומקת, בחבלה בכוונה מחמירה - עבירה על סעיף 329(2) לחוק העונשין, התשל""ז-1977, בכך שבמהלך שנת 2001, קשר הנאשם קשר עם שני פעילי ארגון ""החזית העממית"" לירות על חיילים במחסום צה""ל שבואדי נאר. השלשה יצאו לכיוון המחסום בשעת חצות. השניים האחרים נשאו עמם אקדח ורובה MP5, התקרבו למחסום לכדי מרחק קצר ממנו, הסתתרו מאחורי גדר, וצפו לעבר החיילים שבמחסום. אחד מהם דרך את נשקו, בעומדו אל מול החיילים, במרחק קטן מהם, ותוך כדי כך נפלט כדור מנשקו. השלשה ברחו מהמקום. בכך ניסה הנאשם שלא כדין לפגוע בחיילים בקליע, בכוונה להטיל בהם נכות או מום או לגרום להם חבלה חמורה.",גזר דין
"ת""פ 1257∕01","הנאשם יליד 6.3.1982, תושב סילוואן בירושלים. מרצה עתה עשרים חודשי מאסר מיום 29.8.2001, בהתאם לאמור בפסק הדין בע""פ 6288/01 של בית משפט זה מיום 11.7.2002, זאת בגין שלש עבירות שעניינן - גניבת רכב, נסיון לגניבת רכב והתפרצות לרכב, שביצע בירושלים בחודשים יולי-אוגוסט 2002. לחובתו גם עבירה של התנהגות פרועה במקום ציבורי, שבגינה נידון בבית משפט לנוער, ללא הרשעה, לערבות.",גזר דין
"ת""פ 1257∕01","בענין הנאשם הוגש בחודש אפריל 2002 תסקיר שירות המבחן לבית משפט השלום בתיק שנידון בע""פ 6288/01 כאמור. בתסקיר מתואר מצב כלכלי משפחתי ואישי קשה. הורי הנאשם התגרשו בהיותו ילד, והנאשם סבל מהתעללות בו בידי סבו. הנאשם הסביר את מעשיו, שבגינם נידון בתיק האמור, על רקע תחושות ייאוש ותיסכול שחש בתקופה הסמוכה לביצוע המעשים עקב היותו מובטל. על כן המליץ שירות המבחן בתיק האמור לדונו למאסר קצר ולמבחן.",גזר דין
"ת""פ 1257∕01","באת-כח המדינה, עו""ד חילו, הצביעה על החומרה היתרה שבמעשי הנאשם ושותפיו. המדובר, אמרה, בקבוצת עבריינים שיצאה לדרכה לרצוח חיילים. רקע המעשה - טרוריסטי. מניעו - שנאה ליהודים באשר הם יהודים. זממם לא צלח בידיהם אך מחמת תקלה. את חומרת המעשה, אמרה, יש לשפוט לפי הכוונה ולפי התוצאות הפוטנציאליות הקשות שכוונו מעשיהם להביאן, ולא לפי התוצאה בפועל. בכגון אלה, טענה, אין לתת משקל יתר לנסיבות אישיות, ויש להחמיר כדי להגן על חיי חיילים העומדים היום בחזית המלחמה נגד הטרור. על כן ביקשה עו""ד חילו לדון את הנאשם למאסר לתקופה ממשית שתצטבר לעונש המאסר שהוא מרצה עתה.",גזר דין
"ת""פ 1257∕01","לעומתה ביקש עו""ד דראוושה, בא-כח הנאשם, שלא להחמיר בעונשו של הנאשם. הוא ביקש לתת את הדעת על חלקם הגדול יותר של שני שותפיו. הם הצטיידו בנשק והם ירו, והם גררו את הנאשם למעשה. הנאשם, לעומתם, לא החזיק בנשק. עוד ביקש עו""ד דראוושה לדון את הנאשם לפי התוצאות ולא לפי הכוונות, הן לא נגרם שום נזק לא לזולת ולא לרכוש. במיוחד ביקש עו""ד דראוושה להתחשב בנסיבותיו האישיות הקשות של הנאשם. על כן ביקש להטיל עליו עונש מתון שיחפוף את העונש שהוא מרצה עתה.",גזר דין
"ת""פ 1257∕01","המדובר בקבוצה שזממה לבצע מעשה טרוריסטי חמור. חברי הקבוצה יצאו בצוותא תחת חסות החשיכה כדי לירות בנשק חם בחיילים שעמדו במחסום. כאמור, השניים שעמם הלך הנאשם נשאו כלי נשק עם תחמושת. הנאשם שימש, לפי העדויות, תצפיתן כדי להתריע מפני גילוים. אף שהנאשם לא נשא נשק, הוא מילא תפקיד חיוני להצלחת המזימה המשותפת. המזימה היתה קרובה מאוד לביצוע. הדבר התבטא בהגעת השלשה לקרבת מקום, בהסתתרותם, בשעה המאוחרת בלילה, בצפייתם לעבר החיילים ובדריכת הנשק. זממם סוכל לא מחמת חרטה או חזרה בהם מכוונתם הנפשעת, אלא מחמת תקלה שאירעה להם כאמור, שמנעה מהם להשלים את כוונתם. על כן, אין לזקוף לזכות הנאשם ולזכות חבריו את עובדת אי-השלמת ביצוע העבירה. יש לתת את הדעת על הסכנה החמורה לנפש שהיתה צפויה ממעשי הנאשם וממעשי חבריו לחיילי צה""ל שמילאו את תפקידם במחסום אלמלא נפלט הכדור.",גזר דין
"ת""פ 1257∕01","מצב אישי ומשפחתי קשה, יהא אשר יהא, אינו ענין לכאן, ואינו היתר למזימה חבלנית מעין זו. אשר לחלקם של שותפיו, עונשם יישקל לכשיידונו מעשיהם לגופם, אך זה אינו עילה להקל בעונשו של הנאשם. יש להטיל ענישה מחמירה בגין פעולות טרוריסטיות כאלה, גם כדי להרתיע אחרים מעשות כן. עם זאת, בשקילת העונש, אינני מתעלם מכל הנסיבות, בכללן אלה שתוארו בידי הסניגוריה.",גזר דין
"ת""פ 1257∕01","אשר לצבירת העונש ולחפיפתו, נראה לי כי אין הצדקה לחפיפת עונש המאסר, כפי הצעת הסניגור. מדובר כאן בעבירה מסוג אחר - לא גניבת כלי רכב ולא עבירה נגד הרכוש, אלא עבירת אלימות חבלנית שיש בה סכנה חמורה לגוף.",גזר דין
"ת""פ 1257∕01","לפיכך, אני דן את הנאשם לשבע שנות מאסר, מתוכן חמש שנים בפועל בניכוי תקופת מעצרו בתיק זה, ושנתיים על תנאי שהנאשם לא יעבור בתוך שלש שנים מיום שחרורו ממאסרו עבירה על סעיף 144 לחוק העונשין, התשל""ז-1977 או עבירה מסוג פשע על אחד הסעיפים שבפרק י' (""פגיעות בגוף"") לחוק האמור. את העונש המוטל ירצה הנאשם במצטבר לכל עונש מאסר שהוא מרצה עתה.",גזר דין
"ת""פ 1257∕01",לנאשם הזכות לערער על פסק הדין לפני בית המשפט העליון תוך 45 יום מהיום.,גזר דין
"ת""פ 1257∕01","ניתן היום, ה' בתשרי התשס""ג (11.9.2002), במעמד המתייצבים.",גזר דין
"ת""פ 1257∕01","יעקב צמח, סגן-נשיא",5129371 
"ת""פ 1257∕01",נוסח זה כפוף לשינויי עריכה וניסוח,5129371 
