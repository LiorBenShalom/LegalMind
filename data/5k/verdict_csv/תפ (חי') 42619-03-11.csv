verdict,text,part
תפ (חי') 42619-03-11,"<<ת""פ> <42619-03-11> <מדינת ישראל נ' סואעד>",<בית המשפט המחוזי בחיפה>
תפ (חי') 42619-03-11,<15 נובמבר 2011>,>
תפ (חי') 42619-03-11,"ביום 9.8.11, בעקבות הליך גישור שנערך בפני, הגיעו הצדדים להסדר טיעון, במסגרתו הוגש כתב אישום מתוקן א' (להלן: ""כתב האישום"").",מבוא
תפ (חי') 42619-03-11,"הנאשם הודה בעובדות כתב האישום, הורשע בביצוע העבירות המיוחסות לו בו והוריתי על קבלת תסקיר קצין מבחן מפאת גילו. הסדר הטיעון לא כלל הסכמה בענין העונש.",מבוא
תפ (חי') 42619-03-11,"הנאשם הורשע על פי הודייתו בביצוע שלוש עבירות של שוד בנסיבות מחמירות, לפי סעיפים 402(ב) + סעיף 29 לחוק העונשין, התשל""ז-1977 (להלן: ""חוק העונשין"") ושלוש עבירות בנשק, לפי סעיפים 144(א)(ב) + סעיף 29 לחוק העונשין.",מבוא
תפ (חי') 42619-03-11,בכתב האישום יוחסו לנאשם שלושה אישומים ובכל אחד מהם הורשע הנאשם בעבירת שוד בנסיבות מחמירות תוך הסתייעות בנשק כלפי עובדי תחנות דלק ועבירות בנשק.,כתב האישום בעובדותיו הודה הנאשם
תפ (חי') 42619-03-11,"באישום הראשון צוין כי עובר ליום 4.2.11, חבר הנאשם לאחֵר, על מנת לבצע שוד בתחנת הדלק ""דור אלון"" הסמוכה לאעבלין (להלן: ""תחנת הדלק""). לצורך כך הצטיידו השניים ברובה מסוג קרל גוסטב, שהוא כלי שסוגל לירות כדור או קליע שבכוחם להמית אדם (להלן: ""הרובה"") בו החזיקו ללא היתר כדין.",כתב האישום בעובדותיו הודה הנאשם
תפ (חי') 42619-03-11,"סמוך לשעה 20:10, הגיעו הנאשם והאחר כשהם נושאים את הרובה, לתחנת הדלק בה שהה עובד התחנה מ.ר. (להלן: ""המתלונן""), על מנת לשדוד אותו.",כתב האישום בעובדותיו הודה הנאשם
תפ (חי') 42619-03-11,"הנאשם תיצפת לעבר התחנה כדי להבטיח את ביצוע השוד וההימלטות לאחריו והאחר נכנס לתחנה כשפניו מוסוות ואיים על המתלונן כי יירה בו אם לא ייתן לו את הכסף שברשותו. בפחדו מהאחר, מסר לו המתלונן 2,000 ₪. הנאשם והאחר נמלטו עם שללם מהמקום ובהמשך החזיק הנאשם בביתו את הרובה מספר ימים.",כתב האישום בעובדותיו הודה הנאשם
תפ (חי') 42619-03-11,"באישום השני צוין כי עובר ליום 20.2.11, חבר הנאשם לאחֵר לצורך ביצוע שוד בתחנת הדלק ולצורך כך הצטיידו בָּרובה, אותו נשאו והחזיקו ללא היתר. סמוך לשעה 03:25 הגיעו הנאשם והאחר, כשהם נושאים את הרובה, לתחנת הדלק, שם שהה עובד התחנה ע.ח (להלן: ""המתלונן""), על מנת לשדוד אותו.",כתב האישום בעובדותיו הודה הנאשם
תפ (חי') 42619-03-11,"כשפניו מוסוות לבל יזוהה, נכנס האחר לתחנת הדלק ואילו הנאשם תיצפת לעברה על מנת להבטיח את ביצוע השוד וההימלטות לאחריו. על מנת להפחיד את המתלונן ולמנוע את התנגדותו, איים עליו האחר כי יירה בו, והורה לו לתת את הכסף שברשותו וזה, בפחדו מהאחר, העביר לו כ- 2,200 ₪.",כתב האישום בעובדותיו הודה הנאשם
תפ (חי') 42619-03-11,"האחר לקח את הכסף ונמלט עם השלל מהמקום, יחד עם הנאשם.",כתב האישום בעובדותיו הודה הנאשם
תפ (חי') 42619-03-11,"באישום השלישי צוין כי ביום 21.2.11 הצטייד הנאשם בָּרובה, אותו החזיק ללא היתר כדין וסמוך לשעה 21:30, הגיע לתחנת הדלק פז, הסמוכה לאעבלין (להלן: ""תחנת הדלק פז""), שם שהו עובדי התחנה י.ח ו- ג.נ. (להלן: ""המתלוננים""), כדי לשדוד אותם. הנאשם נכנס לתחנת הדלק פז כשפניו מוסוות לבל יזוהה, ירה מספר כדורים מן הרובה בתחום התחנה, איים על המתלוננים כי יירה בהם כדי להפחידם ולמנוע את התנגדותם, והורה להם ליתן לו את הכסף והטלפונים הניידים שברשותם.",כתב האישום בעובדותיו הודה הנאשם
תפ (חי') 42619-03-11,"בשל פחדם מהנאשם, העבירו לו המתלוננים כ- 700 ₪ ושני טלפונים ניידים, והנאשם נמלט עם שללו מן המקום.",כתב האישום בעובדותיו הודה הנאשם
תפ (חי') 42619-03-11,"בתסקיר מפורט מיום 6.10.11, סקרה קצינת המבחן את משפחתו הנורמטיבית והחיובית של הנאשם, את מצבו הרפואי הקשה של אביו (ביום 5.11.11 נפטר האב ממחלתו, כפי שיפורט בהמשך) ואת גדילתו הנורמטיבית של הנאשם אשר סיים את השכלתו התיכונית במסגרת בית ספר מקצועי ואף עבד בתחום הרתכות. לדברי הנאשם בפני קצינת המבחן, הוא בילה עם קבוצת שוליים, הִרבה בשתיית אלכוהול וביצוע התנהגויות חסרות אחריות, והסתבך בקטטות ואלימות רחוב.",תסקיר שרות המבחן
תפ (חי') 42619-03-11,"קצינת המבחן ציינה כי הנאשם קיבל אחריות לביצוע העבירות והודה בהן, גילה הבנה לנזק שנגרם  משתיית אלכוהול על אורחות חייו, ביטא צורך ונזקקות טיפולית, והוסיפה כי קיימת חשיבות, במסגרת הליך טיפולי, לעזור לו להבין את הרקע הרגשי העומד מאחורי התלות באלכוהול. זאת, למרות קיומם של קשיים רגשיים, בצפונותיהם לא שיתף הנאשם את קצינת המבחן.",תסקיר שרות המבחן
תפ (חי') 42619-03-11,"על אף קבלת האחריות התקשה הנאשם להתבונן לעומק במשמעות התנהגויותיו  שכללו שימוש בנשק וביטאו קושי בהצבת גבולות פנימיים, וכן התקשה להפנים את הנזק שנגרם למתלוננים.",תסקיר שרות המבחן
תפ (חי') 42619-03-11,"על אף העדר הרשעות קודמות, התרשמה קצינת המבחן כי הנאשם הינו בעל מאפיינים אנטי-סוציאליים, קושי בויסות דחפים ודימוי עצמי נמוך, מתקשה להציב לעצמו גבולות ומגיב באופן אימפולסיבי כמי שמונע מתחושת בושה במקרים הנחווים על ידו כאיום על דימויו העצמי.",תסקיר שרות המבחן
תפ (חי') 42619-03-11,"לסיכום, קצינת המבחן התרשמה כי למרות שהנאשם תיאר תהליך גדילה חיובי ומותאם, קיימת אפשרות לקיומן של חוויות רגשיות קשות ושל חששות, בהן אינו מסוגל לגעת ולשתף אודותן ובעיית שימוש לרעה באלכוהול.",תסקיר שרות המבחן
תפ (חי') 42619-03-11,"על אף שהנאשם ביטא רצון להיכנס לתהליך טיפולי בנושא צריכת האלכוהול, סבורה קצינת המבחן כי רצון זה מונע מחשש לתוצאות ההליך המשפטי ולא נובע מתוך בחינה ביקורתית, מעמיקה וממשית, על אופן התנהלותו.",תסקיר שרות המבחן
תפ (חי') 42619-03-11,"לאור האמור, לא היתה בפי קצינת המבחן המלצה טיפולית בעניינו של הנאשם.",תסקיר שרות המבחן
תפ (חי') 42619-03-11,"ב""כ הנאשם הגיש שלושה מכתבים העוסקים באופיו של הנאשם (ס/3).",ראיות לעונש
תפ (חי') 42619-03-11,"מר מאמון אלשיח' אחמד, ראש המועצה המקומית אעבלין, ציין במכתבו מיום 20.9.11 כי הוא מכיר באופן אישי את הנאשם כאדם שאופיו אדיב, אהוד, מנומס ומקובל בחברה, והמליץ להחזירו למוטב מהמעידה ""החד פעמית"" שלו, לדבריו.",ראיות לעונש
תפ (חי') 42619-03-11,"עד זה ציין גם כי שלושה מאחיו של הנאשם שירתו בצה""ל ואחד מהם הינו נכה צה""ל.",ראיות לעונש
תפ (חי') 42619-03-11,"מר סלמאן עקרמר, שימש כמנהל חטיבת הביניים בה למד הנאשם במשך שלוש שנים מכיתה ז' עד ט' וכיום בגימלאות, ציין במכתבו כי הנאשם היה תלמיד ממושמע, מסודר, היווה דוגמא לתלמידים אחרים והוא העריך מאוד את אישיותו ואת התנהגותו בבית הספר ומחוצה לו, כך גם לגבי אֵחָיו ושאר בני משפחתו.",ראיות לעונש
תפ (חי') 42619-03-11,עד זה ציין את מצבו הרפואי הקשה של האב (ביום 5.11.11 נפטר האב) ואת דאגתה הרבה של האם כי ילדיה יתנהגו בצורה חיובית בבית הספר.,ראיות לעונש
תפ (חי') 42619-03-11,"ב""כ המאשימה הגיש טיעון כתוב (ט/1) והוסיף טיעון בעל פה, בצורה עניינית, מקצועית ותמציתית. בטיעונו הדגיש הקטיגור את חומרת העבירות בהן הורשע הנאשם, את הסכנה הרבה הגלומה בעבירות שוד שבהן נעשה שימוש בנשק גם אם לא נפגע אדם במהלכן, ואת העובדה כי באישום השלישי הנאשם בעצמו, ולבדו, ביצע את השוד בדרך חמורה יותר ממעשי האחרים בשני האישומים הראשונים, שכן הוא ירה ברובה בתחומי תחנת הדלק בטרם ביצוע השוד.","טיעוני ב""כ הצדדים"
תפ (חי') 42619-03-11,"ב""כ המאשימה טען כי ישנה חומרה מיוחדת בעבירות של שוד עובדי תחנות דלק בלילה, בהיותם אוכלוסייה שמצד אחד נותנת שירות חיוני לציבור בשעות הלילה ומצד שני נתונה בסכנה משודדים כמו הנאשם. לפיכך, הם ראויים להגנה מיוחדת שאחד ממרכיביה, כפי שהורה בית המשפט העליון, יושג באמצעות ענישה מחמירה.","טיעוני ב""כ הצדדים"
תפ (חי') 42619-03-11,"לדעת ב""כ המאשימה התנהגות הנאשם בשלושת מקרי השוד החמורים מצביעה על זילות ביחס לפגיעה אפשרית בגופו ובחייו של אדם ולא מדובר בשוד ""רגיל"" שבו מופעלת אלימות ללא שימוש בכלי נשק, וזאת בנוסף על הרצון לגזול רכוש.","טיעוני ב""כ הצדדים"
תפ (חי') 42619-03-11,"עוד הפנה ב""כ המאשימה לכך שאין המלצה טיפולית בתסקיר קצינת המבחן, אשר אף לא ראתה את רצונו בגמילה משתיית אלכוהול, כרצון כן ואמיתי, ולדעתו, הואיל ועל פי האמור בתסקיר שרות המבחן הנאשם מתקשה להתבונן במשמעות התנהגותו וקיים קושי בהצבת גבולות, טמונה בו סכנה עתידית רבה.","טיעוני ב""כ הצדדים"
תפ (חי') 42619-03-11,"לסיום, טען ב""כ המאשימה כי מדובר בנאשם אשר ביצע מעשה ""... שהוא רע ואסור, מעשה הפורע את סדרי החברה, אדם כזה חייב לדעת כי החברה תשיב לו כגמולו."" לפיכך, גם בשל עיקרון הגמול שבענישה והצורך להרתיע את הנאשם ועבריינים בכוח שכמותו, יש להענישו בעונש חמור, ""עונש דו ספרתי"", תשלום פיצוי למתלוננים, קנס ומאסר על תנאי מרתיע.","טיעוני ב""כ הצדדים"
תפ (חי') 42619-03-11,"ב""כ הנאשם אשר טען אף הוא בכתב (ס/4) ובעל פה כל שניתן לטעון למען מרשו, הדגיש את גילו הצעיר של הנאשם (כבן 20 וחודשיים בעת ביצוע העבירות), הסתבכותו הראשונה בחייו בעבירות ואת הודאתו המיידית במסגרת הליך של גישור.","טיעוני ב""כ הצדדים"
תפ (חי') 42619-03-11,"בהקשר זה ציין הסניגור כי הנאשם הודה כבר בחקירתו במשטרה בעבירות, הפליל את שותפיו ואף הסגיר את הנשק לידי המשטרה. לדבריו, בכתב האישום המקורי – מתוכו נמחקו שלושה אישומי שוד חמורים – היו רשומים 102 עדים מטעם התביעה ומכאן שהודאתו המהירה של הנאשם בבית המשפט, חסכה זמן שיפוטי ותביעתי יקר, ואף את הצורך של המתלוננים להעיד נגדו.","טיעוני ב""כ הצדדים"
תפ (חי') 42619-03-11,"הסניגור ציין כי הואיל ומרשו הפליל את שותפיו, נתון הוא בעת מאסרו ב""הפרדה"", ואף היו מספר נסיונות לפגוע בבית משפחתו על-ידי זריקת רימון הלם ומטען חבלה, ומאסרו של אדם הנתון בהפרדה קשֵה יותר ממאסר רגיל. אמנם, אף שהנאשם הפליל את שותפיו באימרותיו הם שוחררו מבלי שהוגש נגדם עד עתה כתב אישום, כפי הנראה בשל העדרן של ראיות נוספות. אין הסניגור מלין על החלטת המאשימה שלא להעמידם לדין אולם, הוא מבקש כי העובדה שהם ""מהלכים בשוק"" והנאשם לבדו נותן את הדין, תהווה שיקול לקולא.","טיעוני ב""כ הצדדים"
תפ (חי') 42619-03-11,הסניגור לא הקל ראש בחומרת העבירות שביצע הנאשם אך ביקש להדגיש כי בשני המקרים הראשונים חלקו בביצוען – אף שלא כפר בהיותו מבצע בצוותא – קטן מזה של האחרים וראוי להתחשב בכך בקביעת העונש.,"טיעוני ב""כ הצדדים"
תפ (חי') 42619-03-11,"עוד הפנה הסניגור בעת הטיעונים לעונש ביום 1.11.11, לנסיבותיו האישיות והמשפחתיות של הנאשם ולכך שמחלת אביו החמירה והוא במצב קריטי במחלקה לטיפול נמרץ בבית החולים.","טיעוני ב""כ הצדדים"
תפ (חי') 42619-03-11,"ביום 7.11.11, שישה ימים לאחר שנאמרו דברים אלה על-ידי הסניגור, שלח הוא הודעה לבית המשפט לפיה, אביו של הנאשם נפטר ביום 5.11.11, כתוצאה ממחלתו והנאשם לא הורשה להשתתף בהלוויתו וצירף ""רשיון קבורה"" (ס/6).","טיעוני ב""כ הצדדים"
תפ (חי') 42619-03-11,"הסניגור הפנה לחרטה שהביע הנאשם ולכך שמדובר במאסרו הראשון, וביקש כי אשית עליו עונש מתון, לרבות פיצוי וקנס ""שקול ומידתי"", בהתחשב בגילו הצעיר, בתקופת המאסר הכוללת ובכך שמשפחתו אינה משפחה עשירה, ותשלום זה ילקח בחשבון לגבי אורך תקופת המאסר שתיגזר על הנאשם.","טיעוני ב""כ הצדדים"
תפ (חי') 42619-03-11,"ב""כ הצדדים הפנו אותי, כל אחד לפי עמדתו, לפסיקה עניפה בתחום הענישה בעבירות בהן עסקינן.",פסיקה
תפ (חי') 42619-03-11,"ב""כ המאשימה הפנה לענישה מירבית הנעה בין חמש לשמונה שנות מאסר במקרה של שוד אחד, ואילו הסניגור הפנה לפסיקה הנעה בין חמישה-עשר חודשי מאסר לארבע וחצי שנות מאסר.",פסיקה
תפ (חי') 42619-03-11,"ב""כ המאשימה טען כי הפסיקה אליה הפנה עוסקת במקרים מועטים יותר וחמורים פחות מהמקרה שלפנינו, ואילו הסניגור טען שהפסיקה אליה הוא הפנה, עוסקת במקרים חמורים יותר מזה שבפנינו.",פסיקה
תפ (חי') 42619-03-11,"אומר כבר עתה, שעיינתי בפסקי הדין אליהם הופניתי על-ידי ב""כ הצדדים וכפי שניתן למצוא בכל סוגי העבירות, ישנם גזרי דין חמורים יותר וחמורים פחות. אין לך מקרה אחד דומה לרעהו ולעיתים כשנגזר עונש חמור, כפי שנגזר בפסקי הדין אליהם הפנה ב""כ המאשימה, ניתן למצוא נסיבות לחומרה הנובעות מעבר פלילי עשיר וביצוע שוד שלווה באלימות, ובאלה אליהם הפנה הסניגור, ניתן לראות שהעונש המקל באופן יחסי, נגזר כשנסיבות המקרה קלות הרבה יותר. יחד עם זאת לא אכחד כי במקרים קלים יותר נגזרו עונשי מאסר חמורים יותר מזה שעומד אני לגזור ובמקרים חמורים יותר נגזרו עונשי מאסר חמורים יותר.",פסיקה
תפ (חי') 42619-03-11,"סופו של דבר, כידוע, קביעת העונש תעשה באופן אינדוידואלי ולא באופן מתמטי.",פסיקה
תפ (חי') 42619-03-11,"ב""דברו האחרון"" הביע הנאשם צער על מעשיו, התחרט עליהם, הבטיח כי הוא לא יחזור לבית המשפט, ביקש סליחה וכן כי אעזור לו בשיקום בכלא.",דברי הנאשם
תפ (חי') 42619-03-11,"מצפייה בנאשם בעת שאמר דבריו, התרשמתי כי אכן צערו וחרטתו כנים.",דברי הנאשם
תפ (חי') 42619-03-11,"בעוד אדם מן הישוב הזקוק לכסף שם פעמיו אל סניף הבנק שלו, החליט הנאשם, ללא יראה מן החוק והעונש, להפוך את תחנות הדלק ועובדיהן (שאחת שדד פעמיים ואת השלישית שדד יום אחד בלבד לאחר ששדד את השנייה) למקור הכנסה קבוע, משל היו ""כספומטים"" או ""בנקים"" שבהם מופקד כספו ויכול הוא למשוך מזומנים בעת שזקוק לכך.",דיון
תפ (חי') 42619-03-11,"במשך תקופה של שבע-עשרה ימים בחודש פברואר 2011, הטילו הנאשם ושניים אחרים, בשלושה מקרים, את חיתיתם על עובדי תחנות דלק בשעות הלילה וגזלו את רכושם.",דיון
תפ (חי') 42619-03-11,"עזות המצח וחוסר היראה של הנאשם הלכו וגדלו ולאחר שבשני המקרים הראשונים שימש כתצפיתן ""בלבד"", אזר ""אומץ"", ובמקרה השלישי שדד בעצמו, כשבטרם השוד, על מנת להטיל אימה על המתלוננים, הקדים וירה באויר, דבר שהאחרים בשני המקרים הראשונים לא עשו. נראה כי משחש הנאשם ש""החליק"" ולא נתפס בשני המקרים הראשונים, גדלו ""עוז רוחו"" וחוצפתו ומכאן גדל גם הסיכון הפוטנציאלי לעובדי התחנה ושאר עוברי אורח תמימים, שבמקרה יכלו לשהות בתחנת הדלק לצורך תדלוק רכביהם, או לצורך רכישת מוצרים בחנות שבתחנת הדלק.",דיון
תפ (חי') 42619-03-11,"צודק ב""כ המאשימה בטיעונו, כי גם אם פיסית לא נפגעו העובדים, או צרכנים תמימים, בתחנת הדלק במקרי השוד בהם הורשע הנאשם, הרי פוטנציאל הפגיעה, בשל סוג העבירה ומהותה, עצום ורב, וזהו שיקול משמעותי לחומרא בענישה (על החומרה היתרה שקיימת בביצוע עבירות שוד בכלל וקל וחומר בעבירות שוד המבוצעות תוך שימוש בנשק, גם במקום שבו לא נפגע אדם, ראו ע""פ 4177/06 מדינת ישראל נ' מיישריף אבו הויידי, מיום 21.6.06 (לא פורסם).",דיון
תפ (חי') 42619-03-11,"בע""פ 4204/07 יניב סוויסה נ' מדינת ישראל, מיום 23.10.08, נפסק:",דיון
תפ (חי') 42619-03-11,"""התופעה של שוד אזרחים תמימים בצהרי היום היא מן התופעות הקשות שהפכו נפוצות במקומותינו והן ""מחייבות ענישה מחמירה שתבטיח עצירת דפוס התנהגות זה, הפוגע בבטחון האישי של הציבור"" (ע""פ 1803/07 אברמוב נ' מדינת ישראל, פיסקה 7, טרם פורסם, 27.5.07; ראו גם ע""פ 3069/05 מדינת ישראל נ' אבוטבול (טרם פורסם, 2.8.06)).",דיון
תפ (חי') 42619-03-11,"במקרה דנן בוצעה העבירה בחבורה בנסיבות הנושאות חומרה מיוחדת וככל הנראה לאחר מעקב ומידע מוקדם על דבר העברת הכספים, תוך הצמדת אקדח לרקתו של המתלונן ואיום על חייו.",דיון
תפ (חי') 42619-03-11,"וכך פסק גם כב' השופט ג'ובראן בע""פ 3069/05 מדינת ישראל נ' אבוטבול (הנ""ל):",דיון
תפ (חי') 42619-03-11,עוד נפסק כי יש לראות בחומרה שוד של עובדי תחנת דלק הזכאים במובהק להגנת בית המשפט:,דיון
תפ (חי') 42619-03-11,"(ע""פ 4756/07 ליעד נחום נ' מדינת ישראל, מיום 28.1.08 (לא פורסם)).",דיון
תפ (חי') 42619-03-11,"אכן הנאשם נעדר עבר פלילי, מוצאו ממשפחה נורמטיבית ועדי האופי הפליגו בשבחו, אולם במעשיו החמורים יצא מכלל החברה הנורמטיבית שומרת החוק ונכנס הוא עמוק לתת החברה העבריינית, תוך שהפגין באמצעות ""עזות הנפש"" של מעשיו כי נעדר הוא מורא דין ודיין.",דיון
תפ (חי') 42619-03-11,"אמנם זוהי הסתבכותו הראשונה של הנאשם בפלילים, אך חמורה היא ביותר וראויה לענישה מרתיעה שתבטא גם את עקרון הגמול שבענישה, למען ידעו קורבנותיו של הנאשם כי בהיתפס העבריין, הוא ייענש בחומרה. בהקשר זה ראוי לציין כי המחוקק קבע בצידה של כל אחת מעבירות השוד שביצע הנאשם עונש מאסר מקסימלי של 20 שנות מאסר, בצידה של כל עבירת החזקת נשק עונש מאסר מקסימלי של 7 שנים ובצידה של כל עבירת נשיאת נשק עונש מאסר מקסימלי של 10 שנים.",דיון
תפ (חי') 42619-03-11,"זכאי עובד תחנת דלק שראה את הרובה בידי אדם רעול פנים ושמע את האיום על חייו ובמיוחד זה שאף שמע יריות לפני כן, כי האימה והפחד שהיו מנת חלקו בעת קרות הארועים, ילקחו בחשבון בעת קביעת עונשו של העבריין.",דיון
תפ (חי') 42619-03-11,"כפי שכבר אמרתי לעיל, גם במקרה בו בוצעו עבירות חמורות, ענישת עבריינים אינה ענין מכאני ולא ראוי להטיל גזרי דין לפי תעריפים. חזקה עלינו מצוות הגישה האינדיוידואלית בענישה, על-פיה אדם ייענש על פי נסיבותיו האישיות המיוחדות ונסיבות המקרה המיוחדות (ראו ע""פ 433/89 אטיאס נ' מדינת ישראל, פ""ד מג(4), 170; ע""פ 5106/99 אנו ניג'מה נ' מדינת ישראל, פ""ד נד(1), 350).",דיון
תפ (חי') 42619-03-11,"הנסיבה העיקרית לקולא במקרה זה נעוצה בהודאתו של הנאשם כבר בחקירתו, תוך שיתוף פעולה עם המשטרה ומסירת עדות מפלילה כנגד שותפיו. נוסף על כך, אני רואה נסיבה מיוחדת לקולא בכך שהנאשם הסגיר את הרובה למשטרת ישראל, מתוך מחבואו, וניתן להניח שאלמלא עשה כן היה רובה זה יכול להגיע לידיים עברייניות אחרות.",דיון
תפ (חי') 42619-03-11,"גם כשביצע הנאשם עבירות חמורות, ראוי כי מערכת אכיפת החוק ובראשה בית המשפט, יתחשבו בהודאתו, שיתוף הפעולה עם המשטרה, הסגרת שותפיו והסגרת הנשק כשיקול לקולא, שישוקלל למול שאר שיקולי הענישה, על מנת לעודד עבריינים שחטאו לעשות ""תשובה"" ולהקטין את הסכנה העתידית בהישארותם של שותפיהם ""מהלכים בשוק"" כשהם עלולים לבצע עבירות נוספות, ובידיהם גם נשק לביצוען.",דיון
תפ (חי') 42619-03-11,"בנוסף, יש לזכור כי מדובר בנאשם צעיר שהיה כבן 20 בעת ביצוע העבירות, אשר גדל והתחנך במשפחה נורמטיבית, הנעדר עבר פלילי וזהו לו מאסרו הראשון.",דיון
תפ (חי') 42619-03-11,"בדרך כלל אין בתי המשפט ממצים את הדין בפעם ראשונה שאדם מסתבך בעבירה ומשיתים על נאשם כזה, שהודה והביע חרטה, עונש מתון בהתאם לנסיבות, מתוך הנחה שילמד לקח במאסרו הראשון גם אם לא יהא זה חמור במיוחד.",דיון
תפ (חי') 42619-03-11,"הודאתו וחרטתו של הנאשם נראים לי כנים, הן בשל התרשמותי הישירה והבלתי אמצעית מדבריו ובמיוחד משלוו בהסגרת שותפיו והסגרת הנשק. איני מתעלם גם מן הקשיים שיתקל במאסרו, כאסיר הנתון בהפרדה.",דיון
תפ (חי') 42619-03-11,ההודאה שניתנה בעקבותיו של הליך גישור - המהווה נימוק לקולא – חסכה זמן שיפוטי רב וכן את הצורך בהעדת המתלוננים והקושי המתלווה לכך.,דיון
תפ (חי') 42619-03-11,"אמנם תסקיר שרות המבחן אינו בא בהמלצה טיפולית אולם, הרושם שקיבלתי מן האמור בו, שעדיין מדובר בנאשם שמעוניין בשיקום ויש לו סיכוי להשתקם ולהיגמל מהפרזתו בשתיית אלכוהול, במידה וירצה בכך, במסגרת טיפול בכלא.",דיון
תפ (חי') 42619-03-11,"בהקשר זה לא אוכל לקבל את טיעונו של הסניגור כי הנאשם השתתף בביצוע העבירות כאדם ש""נגרר"" הואיל והוא היה שותף מלא, ""מבצע בצוותא"" לכל דבר וענין, בביצוע כל העבירות. בשני האישומים הראשונים אף ששימש כתצפיתן, סביר כי בלעדי עזרה זו שהגיש לאחרים שביצעו את השוד באופן פיזי, השוד לא היה מתבצע. יש גם לזכור שהנאשם הצטייד ביחד עם האחר בנשק בשני מקרים אלה ובאישום הראשון אף נשאר הנשק אצלו מספר ימים. מובן שלא ניתן לכנות את הנאשם כ""נגרר"" באישום השלישי, כי שם פעל הוא לבדו ואף החמירה התנהגותו בכך שירה בתחומי תחנת הדלק.",דיון
תפ (חי') 42619-03-11,"העובדה כי שניים מאלה שנחשדו כשותפיו של הנאשם לעבירות, ""הצטערו"" כי שיתפו את הנאשם במעשיהם הואיל ו""פתח עליהם"", אינה מצביעה על כך שהנאשם ""נגרר"" אחריהם או אחרי אחרים. יכול עבריין להיות דומיננטי מאוד בעת ביצוע העבירה ו""חלש"" בעת החקירה ולהיפך.",דיון
תפ (חי') 42619-03-11,"לאור האמור לעיל ולאחר שנתתי דעתי לנימוקים לחומרא ולקולא ובמיוחד ההודאה, שיתוף הפעולה עם המשטרה בחקירה והסגרת הנשק, לדברי עדי האופי ומות אביו של הנאשם, אני גוזר על הנאשם את העונשים הבאים:",דיון
תפ (חי') 42619-03-11,6 שנות מאסר בפועל.,דיון
תפ (חי') 42619-03-11,מתקופת המאסר תנוכה התקופה בה שהה הנאשם במעצר מיום 24.2.11 ועד היום.,דיון
תפ (חי') 42619-03-11,"שנתיים מאסר על תנאי, לבל יבצע הנאשם תוך 3 שנים, כל עבירת אלימות מסוג פשע או עבירה בנשק.",דיון
תפ (חי') 42619-03-11,"שבעה חודשי מאסר על תנאי, לבל יבצע הנאשם תוך 3 שנים, כל עבירת אלימות מסוג עוון או עבירה של איומים.",דיון
תפ (חי') 42619-03-11,"על הנאשם לשלם לכל אחד מן המתלוננים פיצויים בסך של 10,000 ₪ (סך הכל 40,000 ₪, הואיל ובאישום השלישי מדובר בשני מתלוננים) וזאת בדרך של הפקדת סכום זה בקופת בית המשפט עד ליום 15/2/2012.",דיון
תפ (חי') 42619-03-11,"בשל גילו הצעיר ומצבו הסוציו-אקונומי של הנאשם ומשפחתו, תקופת המאסר המשמעותית וסכום הפיצויים, לא מצאתי לראוי לגזור על הנאשם תשלום קנס.",דיון
תפ (חי') 42619-03-11,"המזכירות תעביר לשב""ס העתק מתסקיר שרות המבחן ואני ממליץ בפני שלטונות שב""ס לשלב את הנאשם, במידה וירצה בכך, בהליך טיפולי שיכלול גמילה מאלכוהול.",דיון
תפ (חי') 42619-03-11,הודעה לצדדים זכות הערעור לבית המשפט העליון תוך 45 ימים.,דיון
תפ (חי') 42619-03-11,"ניתן היום,  י""ח חשון תשע""ב, 15 נובמבר 2011, בנוכחות הנאשם ובאי-כח הצדדים.",דיון
תפ (חי') 42619-03-11,"גלעד, שופט",54678313
תפ (חי') 42619-03-11,קלדנית: ליאת פ.,משה גלעד 54678313
תפ (חי') 42619-03-11,נוסח מסמך זה כפוף לשינויי ניסוח ועריכה,משה גלעד 54678313
תפ (חי') 42619-03-11,"בעניין עריכה ושינויים במסמכי פסיקה, חקיקה ועוד באתר נבו – הקש כאן",משה גלעד 54678313
