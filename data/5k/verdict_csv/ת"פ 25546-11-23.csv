verdict,text,part
"ת""פ 25546-11-23","ת""פ 25546-11-23 מדינת ישראל נ' מחאמיד(עציר)",בית המשפט המחוזי בחיפה
"ת""פ 25546-11-23","ת""פ 25546-11-23 מדינת ישראל נ' מחאמיד(עציר)",בית המשפט המחוזי בחיפה
"ת""פ 25546-11-23","ת""פ 25546-11-23 מדינת ישראל נ' מחאמיד(עציר)",בית המשפט המחוזי בחיפה
"ת""פ 25546-11-23","חוק העונשין, תשל""ז-1977: סע'  144(ז), 144(ב), 144(ב2)",חקיקה שאוזכרה: 
"ת""פ 25546-11-23",ביום 13.11.2023 הוגש כנגד הנאשם יליד 30.06.1998 (במעצר מיום 01.11.2023) כתב אישום.,פתיח
"ת""פ 25546-11-23","על פי עובדות כתב האישום, ביום 01.11.23, סמוך לשעה 17:30, נסע הנאשם מבית קפה בכפר מועאויה (להלן: ""הכפר"") לכיוון ביתו בכפר, ברכב מסוג רנו, ל.ז. 7834237 (להלן: ""הרכב""), בו נהג ויסאם מחאמיד (להלן: ""הנהג"") ובמושב מאחוריו ישב סאלח מחאמיד. הנאשם ישב ברכב במושב שליד הנהג, כשהוא נושא ומוביל, בלא רשות על פי דין, אקדח חצי אוטומטי מסוג Glock, מספר סידורי: FYX169, אשר מסוגל לירות כדור שבכוחו להמית אדם (להלן: ""האקדח""), ובתוכו מחסנית ריקה המתאימה לאקדח, המהווה אביזר לנשק (להלן: ""המחסנית""), הנאשם נשא את האקדח והמחסנית על גופו, בתחתוניו. במעשיו המתוארים לעיל, הנאשם נשא והוביל נשק ואביזר לנשק, בלא רשות על פי דין לנשיאתם ולהובלתם. במעשיו המתוארים ביצע הנאשם עבירות בנשק (נשיאה והובלה) לפי סעיף 144(ב) רישא וסיפא לחוק העונשין, התשל""ז-1977 (להלן: ""חוק העונשין"").",פתיח
"ת""פ 25546-11-23",ביום 07.02.2024 הורשע הנאשם לאחר הודאתו בעובדות כתב האישום.,פתיח
"ת""פ 25546-11-23","המאשימה טענה כי מדיניות הענישה בעבירות בהן הורשע הנאשם הינה מחמירה וכי בית  המשפט העליון נתן דעתו ביחס לחומרת עבירות אלו וקבע כי יש לתת להן ביטוי עונשי הולם ולהחמיר בענישה, וזאת נוכח חומרת עבירות בנשק והפוטנציאל של סיכון חיי אדם הגלום בהן, תדירותן ההולכת וגוברת, ההסתברות לעבירות נלוות והצורך בהרתעה, גמול ומניעה. ביחס לנסיבות הקשורות בביצוע העבירה טענה המאשימה כי חלקו של הנאשם בביצוע העברייני היה מלא ובלעדי, אמנם לא נגרם נזק ממעשיו אך פוטנציאל הנזק הגלום בעבירות נשק הוא רב, מדובר בנאשם בגיר, שאינו סובל מלקויות, לא היה במצוקה נפשית חריגה שהשפיעה על יכולתו לשלוט במעשיו, והיה מודע היטב למעשיו, לחומרתם ולהשלכותיהם. עוד נטען כי מעשי הנאשם הופסקו בשל התערבות גורמי אכיפת החוק. ביחס לנסיבות שאינן קשורות לביצוע העבירה טענה המאשימה כי הנאשם נעדר עבר פלילי, אשר הודה וחסך זמן שיפוטי יקר ולקח אחריות על מעשיו. יחד עם זאת, הנאשם הבין היטב את חומרת מעשיו ואת השלכות מעשיו. מדובר בנאשם שאינו קטין, ואינו קרוב לשום סייג לאחריות הפלילית.",טיעוני המאשימה לעונש
"ת""פ 25546-11-23","ביחס למדיניות הענישה הנוהגת ציינה המאשימה את פסקי הדין (על פי תאריך כרונולוגי יורד), כדלקמן: ע""פ 3851/23 מתן בוהדנה נ' מדינת-ישראל (נבו 13.06.2023), ע""פ 309/22 מדינת ישראל נ' חאמד ביאדסה (נבו 10.05.2022), עפ""ג (מחוזי חי') 50840-03-22 מדינת-ישראל נ' עלאא סלאמה (נבו 04.04.2022), ע""פ 579/21 אעמר אמג'ד נ' מדינת ישראל (נבו 03.11.2021), ת""פ (מחוזי ב""ש) 15423-12-19 מדינת ישראל נ' איתמר רוש (נבו 11.08.2020), ע""פ 3877/16 פאדי ג'באלי נ' מדינת ישראל (נבו 17.11.2016).",טיעוני המאשימה לעונש
"ת""פ 25546-11-23","המאשימה טענה כי בשים לב למכלול הנתונים, בית המשפט מתבקש לקבוע כי מתחם העונש ההולם בעניינו של הנאשם ינוע בין 24-48 חודשי מאסר בפועל, וכן לגזור מאסר מותנה ארוך ומשמעותי וקנס כספי. המאשימה סבורה כי בשים לב להודאת הנאשם, העדר עבר פלילי והעדר אופק שיקומי, עונשו צריך להיקבע ברף התחתון של המתחם.",טיעוני המאשימה לעונש
"ת""פ 25546-11-23","ב""כ הנאשם, עו""ד בויראת הסכים לנטען בדבר מדיניות הענישה בעבירות בהן הורשע הנאשם, אך בנסיבות פרטניות של המקרה טען יש לקבוע מתחם ענישה נמוך הנע בין 18-36 חודשי מאסר בפועל, שכן מדובר בנאשם יליד 1998, נעדר עבר פלילי, אשר הודה ולקח אחריות מלאה. הנאשם סובל ממחלת הסכרת ונדרש להיות מטופל בזריקות אינסולין בין כותלי הכלא, בהתאם למסמכים הרפואיים שהגיש. עוד טען כי מדובר בעבירה שנעברה ביחס לאקדח שהיה ללא כדורים במחסנית ומכאן שהסיכון הפוטנציאלי מהעבירה הינו נמוך יחסית. ","טיעוני ב""כ הנאשם לעונש"
"ת""פ 25546-11-23","ביחס לגזירת הדין הפנה ב""כ הנאשם אל פסקי הדין (על פי תאריך כרונולוגי יורד), כדלקמן: ת""פ 31363-04-23 מדינת ישראל נ' אגאבריה (עציר) (08.01.2024), ת""פ (מחוזי חי') 34178-06-23 מדינת-ישראל נ' מוחמד ג'בארין (נבו 21.09.2023), ת""פ 41115-11-22 מדינת ישראל נ' שלבי (עציר) ואח' (09.07.2023), ע""פ 930/22 אוסמה חטיב נ' מדינת ישראל (נבו 31.07.2022), ת""פ (מחוזי חי') 41830-12-21 מדינת ישראל נ' מהדי כנאנה (נבו 14.07.2022), ע""פ 4290/21 עזריה זרבאילוב נ' מדינת ישראל (נבו 06.12.2021), ע""פ 2033/21 איימן זועבי נ' מדינת ישראל (נבו 30.08.2021), ע""פ 2141/21 איתן חניני נ' מדינת ישראל (נבו 27.05.2021), ע""פ 5765/20 וסים אבו בכר נ' מדינת ישראל (נבו 22.03.2021)","טיעוני ב""כ הנאשם לעונש"
"ת""פ 25546-11-23","הנאשם הודה לבית המשפט הורה הוראות לשב""ס לטפל בו מחלת הסכרת ותרופת האינסולין הנדרשת לו, וכן ביקש סליחה על מעשיו, כלשונו: ""אומר אני מודה לגברתי על מה שעשתה בדיון הקודם שנתנה הוראה שיתנו לי את הזריקות האינסולין אני עכשיו עם משאבה בבטן... אני אומר סליחה על מה שעשיתי.",דברו האחרון של הנאשם:
"ת""פ 25546-11-23","העיקרון המנחה בגזירת הדין הוא עקרון ההלימה, קרי קיומו של יחס הולם בין חומרת העבירות בנסיבותיהן ומידת אשמתו של הנאשם, לבין סוג העונש שיוטל עליו ומידתו. בעת קביעת מתחם עונש ההולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה. לאחר קביעת מתחם העונש ההולם, על בית המשפט לאתר את העונש המתאים לנאשם בגבולות המתחם, תוך התייחסות לנסיבות שאינן קשורות לביצוע העבירות. כן רשאי בית המשפט להתחשב בשיקולי הרתעה אישית והרתעת הרבים, ובלבד שהעונש לא יחרוג ממתחם העונש ההולם. ניתן לחרוג ממתחם העונש ההולם בהתקיים נתונים מסוימים, הן לקולא משיקולי שיקום והן לחומרא משיקולי הגנה על שלום הציבור.",דיון והכרעה:
"ת""פ 25546-11-23","בענייננו, הערכים החברתיים שנפגעו הינם בטחון הפרט, הציבור, וכן בשלטון החוק. נשק הוא כלי שנועד לירות כדורים שבכוחם להמית אדם. הפעלתו פשוטה, כוח הפגיעה שלו קטלני, ניתן לעשות בו שימוש רב פעמי, וקשה מאוד להתגונן מפניו. נשק מעורב בעבירות פליליות חמורות, הן בפגיעתו הפיזית באדם או ברכוש, והן באיומים לעשות בו שימוש כזה. נשק מוביל לביצוען של עבירות נוספות. נוכח הסכנות הכרוכות בנשק יש למדינה ענין לפקח על החזקת כלי הנשק בתחומה, להגבילו ולהתנותו ברישיון.",דיון והכרעה:
"ת""פ 25546-11-23","בענייננו, מידת הפגיעה בערכים החברתיים של ביטחון הפרט והציבור הינה לדעתי ברמה גבוהה - בינונית, זאת נוכח היות הנשק לא טעון והמחסנית שנישאה הייתה ריקה. עם זאת, מידת הפגיעה בערך החברתי של פגיעה בשלטון החוק היא עדיין גבוהה.",דיון והכרעה:
"ת""פ 25546-11-23","הנאשם הורשע בעבירות נשק (נשיאה והובלה) לפי סעיף 144(ב) רישא וסיפא לחוק העונשין, אשר הינן עבירות רציניות וחמורות. העונש הקבוע לעבירה לפי סעיף 144(ב) רישא לחוק העונשין הינו מאסר של עשר שנים. עם מרוצת השנים הפכו עבירות הנשק לנגע חברתי, בבחינת ""מכת מדינה"", הדורשות טיפול רציני ויסודי נוכח הפגיעה החמורה בערכים החברתיים שבבסיס הוראת החוק. בשנת 2021 נוסף סעיף 144(ז) לחוק העונשין הקובע כי מי שמורשע בעבירה לפי סעיף קטן (א) רישה, (ב) רישה, (ב2) או (ב3) רישה, לא יפחת עונשו מרבע העונש המרבי שנקבע לאותה עבירה, אלא אם כן החליט בית המשפט, מטעמים מיוחדים שיירשמו, להקל בעונשו. עוד נקבע כי עונש מאסר לפי סעיף קטן זה לא יהיה, בהעדר טעמים מיוחדים, כולו על תנאי.",דיון והכרעה:
"ת""פ 25546-11-23","הצדדים אינם חולקים על מגמת ההחמרה ביחס לעבירות הנשק בישראל. אין ספק כי נשק ברחובות איננו מצב תקין וכי אין לקבלו או להתירו. נשק ברחובות הינו עניין מסוכן, לא חוקי, המהווה בסיס לשלל עבירות נלוות וחמורות. רשויות המדינה צריכות לעשות כל אחת את שביכולתה כדי להילחם בתופעה זו, למען ביטחון הפרט, הציבור והמדינה כשלעצמה. ראו למשל דברי כבוד השופט ד' מינץ בע""פ 2251/21 אנואר אבו עראר נ' מדינת ישראל (נבו 15.12.2021)‏‏: ",דיון והכרעה:
"ת""פ 25546-11-23","""אין צורך להכביר במילים על אודות החומרה הנלווית לעבירות נשק. אין היום חולקין כי עבירות מסוג זה הפכו ל""מכת מדינה"" של ממש (ראו לאחרונה: ע""פ 7473/20 מדינת ישראל נ' מחאמיד, [פורסם בנבו] פסקה 24 (29.6.2021); ע""פ 5993/21 סאלח נ' מדינת ישראל, [פורסם בנבו] פסקה 8 (29.11.2021); ע""פ 8416/20 עייאט נ' מדינת ישראל [פורסם בנבו] (2.9.2021)). מכה זו מצריכה מענה הולם בדמות ענישה מחמירה של הטלת עונשי מאסר משמעותיים. מצויים אנו לעת הזאת במצב חירום של ממש בעניין עבירות נשק, ולא בכדי נתקבל עתה תיקון לחוק העונשין (חוק העונשין (תיקון מס' 140 – הוראת שעה), התשפ""ב-2021) [...] הקובע עונשי מינימום לעבירות נשק.""",דיון והכרעה:
"ת""פ 25546-11-23","ביחס לפסיקה שהגישה המאשימה, הרי התייחסותי כדלקמן:",דיון והכרעה:
"ת""פ 25546-11-23","ע""פ 3851/23 מתן בוהדנה נ' מדינת ישראל (נבו 13.06.2023) (ניתן על ידי כבוד השופטים י' אלרון, ג' כנפי-שטייניץ, י' כשר, ערעור על גזר דינו של בית המשפט המחוזי בחיפה בת""פ 6985-07-22 מיום 03.04.2023 שניתן על ידי). הנאשם נתפס על ידי שוטרים כשהוא מחזיק, נושא ומוביל ברכב ללא רשות כדין אקדח ובתוכו מחסנית תואמת עם 15 כדורים. הנאשם התנגד למעצר, השתולל, צעק, הניף את ידיו. השוטרים נאלצו להשתלט עליו (כמו כן נתפסה כמות לא משמעותית של סם מסוג קנבוס). מתחם העונש ההולם אמור לנוע בין 30-48 חודשי מאסר בפועל. העונש שנגזר על הנאשם היה 42 חודשי מאסר לריצוי בפועל, ו-12 חודשי מאסר על תנאי (עבירות נשק מסוג פשע). הערעור נדחה. סבורני כי אין לגזור גזירה שווה ממקרה זה לענייננו, שכן לנאשם שם היה עבר פלילי עשיר שכלל 13 הרשעות קודמות לרבות סחר בנשק וסחר בסמים, שלגביהם הוטל בעבר עונש מאסר בפועל של 27 חודשים, ואילו בעניינו אין לנאשם עבר פלילי ולא נתפסו כדורים.",דיון והכרעה:
"ת""פ 25546-11-23","ע""פ 309/22 מדינת ישראל נ' חאמד ביאדסה (נבו 10.05.2022) (ניתן על ידי כבוד השופטים ע' פוגלמן (המשנה לנשיאה), נ' סולברג וא' שטיין, ערעור על גזר הדין של בית המשפט המחוזי בחיפה) בת""פ 2990-09-21 מיום 02.12.2021 שניתן על ידי כב' השופט א' פורת). המשיב הורשע על פי הודאתו בהחזקה, נשיאה והובלה של נשק. בית המשפט קמא גזר על המשיב 19 חודשי מאסר בפועל בניכוי ימי מעצרו, 12 חודשי מאסר על תנאי וקנס בסך 15,000. ערעור המדינה על קולת העונש התקבל. בית המשפט העליון העמיד את עונשו של המשיב על 30 חודשי מאסר בפועל. שם דובר על מי שהחזיק, נשא והוביל, יחד עם האחר (שהוא כאמור, קטין), רובה קלצ'ניקוב עם מחסנית שבה 29 כדורים שמתאימים לרובה, ואקדח חצי אוטומטי שבתוכו מחסנית עם 27 כדורים מתאימים ומחסנית נוספת עם 14 כדורים. זאת ועוד, האקדח היה דרוך וטעון עם כדור בקנה. לאמור יש להוסיף שהמשיב והאחר נסעו ברכב שחלונותיו מושחרים ומקושט באופן שיצר מצג כאילו הוא מיועד להסעת חתן וכלה. המשיב והאחר לבשו שכפ""צים וסרבלים כחולים, עטו כפפות והצטיידו בכובע גרב ומסכת סקי. ברכב החזיקו גם שלושה בקבוקי דלק ומכשיר קשר. ברי כי עניין זה חמור לאין ערוך מעניינו של הנאשם שבפניי.",דיון והכרעה:
"ת""פ 25546-11-23","עפ""ג (מחוזי חי') 50840-03-22 מדינת ישראל נ' עלאא סלאמה (נבו 04.04.2022) (ניתן על ידי כבוד השופטים א' לוי, ג' ציגלר וש' מנדלבום, ערעור המדינה על גזר הדין של בית המשפט השלום בחדרה בת""פ 64632-08-21 [פורסם בנבו] שניתן על ידי כבוד השופט א' אחטר). המשיב הורשע על סמך הודאתו בביצוע עבירות של החזקת נשק שלא כדין ותקיפת שוטר. במסגרת גזר הדין הוטלו על המשיב 15 חודשי מאסר לריצוי בפועל, 9 חודשי מאסר על תנאי ופיצוי כספי לטובת שוטר שנפגע פועל יוצא ממעשיו. ערעור המדינה על קולת העונש התקבל. בית המשפט המחוזי העמיד את עונשו של המשיב על 28 חודשי מאסר בפועל. על אף אמור, סבורני כי אין לגזור גזירה שווה ממקרה זה לענייננו. המשיב שם החזיק שלא כדין בחצר ביתו שני תתי מקלע מאולתרים, מחסנית ריקה תואמת ותרמיל 9 מ""מ פאראבלום. תתי המקלע נתפסו לאחר חיפוש משטרתי כשהם עטופים לצורך הסתרתם. המשיב תקף שוטר וגרם לו לחבלה. בענייננו, מדובר בכלי נשק אחד ומחסנית ריקה.",דיון והכרעה:
"ת""פ 25546-11-23","ע""פ 579/21 אעמר אמג'ד נ' מדינת ישראל (נבו 03.11.2021)‏‏ (ניתן על ידי כבוד השופטים ע' פוגלמן, י' אלרון וא' שטיין, ערעור על פסק הדין של בית המשפט המחוזי בחיפה בת""פ 7626-04-20 מיום 17.12.2020 שניתן על ידי כבוד השופט ד' פיש). המערער הורשע על פי הודאתו בעבירות נשק ובהחזקת סם מסוכן שלא כדין ושלא לצריכה עצמית, ונגזרו עליו 3 שנות מאסר בפועל, עונש מאסר על תנאי וקנס. בית המשפטי העליון הקל במידת מה בגזר הדין והעמיד את עונש המאסר בפועל על 31 חודשים. יתר רכיבי גזר הדין נותרו בעינם. על אף האמור, אין ללמוד גזירה שווה ממקרה זה למקרה בו עסקינן שכן שם מדובר היה בהחזקה, נשיאה והובלת אקדח ובתוכו מחסנית תואמת טעונה ב-14 כדורים, כמו כן החזקה נשיאה והובלה של 86 כדורים תואמים לאקדח ארוזים בשקית, מחסנית נוספת טעונה ב-12 כדורים תואמים בכיס המכנסיים, 14 כדורים נוספים על הגוף, וסם מסוכן מסוג קוקאין (0.79 גרם) שלא לצריכה עצמית. כמו כן, שוטרי המחסום ניגשו לרכב וניסו לפתוח את דלתותיו שהיו נעולות, המשיבים נמנעו מלפתוח את דלתות הרכב והשוטרים נאלצו לנפץ חלק משמשות הרכב על מנת לבצע חיפוש בו ולהוציא את הנאשמים ממנו. גם לאחר שהדלתות נפתחו סירבו הנאשמים לצאת מן הרכב ולא נשמעו להוראות השוטרים שנאלצו להשתמש בכוח. במהלך החיפוש נתפס האמל""ח. הדבר שונה מענייננו, שכאמור נתפס אקדח ומחסנית ריקה.",דיון והכרעה:
"ת""פ 25546-11-23","ת""פ (מחוזי ב""ש) 15423-12-19 מדינת ישראל נ' איתמר רוש (נבו 11.08.2020) (ניתן על ידי כבוד סגן הנשיאה השופט אליהו ביתן). הנאשם שם היה בעל עבר פלילי כבד שבית משפט הגדיר אותו כעבריין מועד, הורשע על יסוד הודאתו בעבירה של נשיאה והובלה של נשק ללא רשות, אקדח גנוב עם משתיק קול תואם, ובו מחסנית הטעונה בכדור אחד. נגזרו על הנאשם 30 חודשי מאסר בפועל מיום מעצרו, הפעלת מאסר על תנאי בן 12 החודשים (נקבע כי יישא את שתי התקופות בזו אחר זו, ובסה""כ 42 חודשי מאסר בפועל, 12 חודשי מאסר על תנאי (עבירת אלימות או נשק מסוג פשע) וכן קנס בסך 10,000 ₪. אין לגזור גזירה שווה מהנאשם שם לזה שלפניי, שהינו ללא עבר פלילי ונתפס עם אקדח ומחסנית ריקה.",דיון והכרעה:
"ת""פ 25546-11-23","ע""פ 3877/16 פאדי ג'באלי נ' מדינת ישראל (נבו 17.11.2016) (ניתן על ידי כבוד השופטים א' חיות, י' עמית ונ' סולברג, ערעור על פסק דינו של בית המשפט המחוזי מרכז-לוד בת""פ 4222-09-15 מיום 04.04.2016 שניתן על ידי כבוד השופטת מ' ברנט). המערער הורשע בעבירה של נשיאת נשק לפי סעיף 144(ב) רישא לחוק העונשין ונגזרו עליו 34 חודשי מאסר בפועל, 8 חודשי מאסר מותנה וקנס כספי. הערעור נדחה. סבורני כי אין לגזור גזירה שווה ממקרה זה לענייננו, שכן במקרה שם דובר  במערער בעל עבר פלילי מכביד שנשא נשק טעון ב-14 כדורים, לצורך יישוב סכסוך, התייצב יחד עם הקטין לצד הרכב שבו ישבו הצדדים הניצים ואין לדעת כיצד היו הדברים מתפתחים אלמלא התערבה המשטרה באותו השלב.  בענייננו כאמור מדובר בנאשם ללא עבר פלילי, שהצפין בתחתוני אקדח ומחסנית ריקה.",דיון והכרעה:
"ת""פ 25546-11-23","ביחס לפסיקה שהגיש ב""כ הנאשם, הרי התייחסותי כדלקמן:",דיון והכרעה:
"ת""פ 25546-11-23","ת""פ (מחוזי חי') 41830-12-21 מדינת ישראל נ' מהדי כנאנה (נבו 14.07.2022) (ניתן על ידי). במקרה זה הורשע הנאשם בנשיאת אקדח על גופו ובתוכו מחסנית ארוכה ותואמת לאקדח, המכילה 29 כדורי תחמושת, זאת לאחר שברח משוטרים בניסיון להימלט מהם ולאחר שהשליך הנשק. נקבע כי מתחם העונש ההולם ינוע בין 18-36 חודשי מאסר בפועל, וכן עונשים נלווים. העונש שנגזר על הנאשם היה 20 חודשי מאסר בפועל מיום המעצר, 10 חודשי מאסר על תנאי (עבירות נשק מסוג פשע), 5 חודשי מאסר על תנאי (עבירת נשק מסוג עוון). סבורני כי פסיקה זו הולמת את עניינו.",דיון והכרעה:
"ת""פ 25546-11-23","ת""פ (מחוזי חי') 34178-06-23 מדינת-ישראל נ' מוחמד ג'בארין (נבו 21.09.2023) (ניתן על ידי כבוד השופט ארז פורת). במקרה זה הורשע נאשם שנהג ברכב כשבתא הכפפות שלו היה מצוי אקדח, טעון במחסנית, וכן שתי מחסניות נוספות מלאות בתחמושת. מתחם העונש ההולם נקבע כי ינוע בין 20-40 חודשי מאסר בפועל לצד מאסר על תנאי וקנס. העונש שנגזר על הנאשם היה 20 חודשי מאסר בפועל מיום המעצר, 12 חודשי מאסר על תנאי וקנס כספי.  בגזירת העונש נתן בית המשפט דעתו להודאת הנאשם, לעברו הנקי ולהבעת הצער על מעשיו. סבורני כי פסיקה זו הולמת את עניינו. ",דיון והכרעה:
"ת""פ 25546-11-23","ת""פ 31363-04-23 מדינת ישראל נ' אגאבריה (עציר) (08.01.2024) (ניתן על ידי כבוד השופט ניצן סילמן). במקרה זהו הורשע הנאשם שנשא והוביל אקדח טעון במחסנית מלאה כדורים, וכן החזיק מחסנית ו- 19 כדורים בכיס הקפ'וצ'ון שלבש. מתחם העונש ההולם נקבע כי ינוע בין 18-36 חודשי מאסר בפועל לצד עונשים נלווים. העונש שנגזר על הנאשם היה 23 חודשי מאסר בפועל מיום המעצר, 12 חודשי מאסר על תנאי (עבירת נשק מסוג פשע), 6 חודשי מאסר על תנאי (עבירת נשק מסוג עוון) וקנס כספי.  סבורני כי המקרה שלפניי חמור פחות כיוון שהנאשם שם הורשע בעבירות נוספות, הן החזקה נשיאה והובלת נשק, עבירה לפי סעיף 144 (א) רישא וסיפא ו- 144 (ב) רישא וסיפא ו- 144 (ג) לחוק העונשין וכן בעבירה של הפרעה לשוטר במילוי תפקידו, לפי סעיף 275 לחוק העונשין.",דיון והכרעה:
"ת""פ 25546-11-23","ע""פ 5765/20 וסים אבו בכר נ' מדינת ישראל (נבו 22.03.2021) (ניתן על ידי כבוד השופטים י' עמית,  ע' ברון וד' מינץ, ערעור על גזר דינו של בית המשפט המחוזי חיפה בת""פ 57894-02-18 שניתן ביום 22.07.2020 על ידי כבוד השופטת ר' פוקס). המערערים הועמדו לדין לאחר שנתפסו נוהגים ברכב כשהם נושאים ומובילים עמם שני אקדחים, בכל אקדח מחסנית מלאה. שוטרי סיור עצרו אותם ואחד המערערים השליך האקדחים והמחסנית. למערערים לא היה עבר פלילי. בית המשפט השית על המערערים, בין היתר, מאסר בפועל של 18 חודשים. הערעור נדחה. סבורני כי פסיקה זו הולמת את עניינו. ",דיון והכרעה:
"ת""פ 25546-11-23","ע""פ 2033/21 איימן זועבי נ' מדינת ישראל (נבו 30.08.2021) (ניתן על ידי כבוד השופטים ע' פוגלמן, י' עמית וא' שטיין, ערעור על גזר הדין של בית המשפט המחוזי בנצרת בת""פ 63833-11-17 שניתן ביום 03.03.2021 על ידי כבוד השופט ג' אזולאי). המערער הורשע על פי הודאתו בביצוע עבירה של נשיאה והובלת נשק של 2 אקדחים בצוותא עם אחרים בית המשפט קמא השית עליו 24 חודשי מאסר בפועל, 12 חודשי מאסר על תנאי וקנס . הערעור נדחה. סבורני כי פסיקה זו הולמת את עניינו של הנאשם, יחד עם זאת אציין שמקרה זה עסק בנשיאה והובלה של 2 אקדחים, כן נרשם בתסקיר שקיים סיכון גבוה להתנהגות מפרה בעתיד.",דיון והכרעה:
"ת""פ 25546-11-23","ת""פ 41115-11-22 מדינת ישראל נ' שלבי (עציר) ואח' (ניתן ביום 09.07.2023 על ידי כבוד השופטת יפעת שיטרית). כנגד הנאשמים הוגש כתב אישום אחד במסגרתו יוחסו להם עבירות שעניין נשיאה והובלת נשק ותחמושת, ביחס לאקדח ומחסנית תואמת ובה 13 כדורים. מתחם העונש ההולם שנקבע ביחס לנאשם 1 נע בין 22-40 חודשי מאסר בפועל בצירוף עונשים נלווים, מתחם העונש ההולם שנקבע ביחס לנאשם 2 נע בין 18-36 חודשי מאסר בפועל. העונש שנגזר על נאשם 1 היה 22 חודשי מאסר בפועל מיום מעצרו, 12 חודשי מאסר על תנאי (עבירות נשק מסוג פשע), 8 חודשי מאסר על תנאי (עבירות נשק מסוג עוון) וקנס כספי . העונש שנגזר על נאשם 2 היה 19 חודשי מאסר בפועל מיום מעצרו, 12 חודשי מאסר על תנאי (עבירות נשק מסוג פשע), 8 חודשי מאסר על תנאי (עבירות נשק מסוג עוון) וקנס כספי . בענייננו, מדובר בנשיאה של אקדח ומחסנית ריקה. סבורני כי פסיקה זו הולמת את עניינו של הנאשם. ",דיון והכרעה:
"ת""פ 25546-11-23","ע""פ 4290/21 עזריה זרבאילוב נ' מדינת ישראל (נבו 06.12.2021) (ניתן על ידי כבוד השופטים נ' הנדל (משנה לנשיאה), ג' קרא וע' גרוסקופף, ערעור על גזר דינו של בית המשפט המחוזי חיפה בת""פ 61299-12-19 מיום 05.05.2021 שניתן על ידי כבוד השופט ס' ג'יוסי). המערער הורשע על פי הודאתו בעבירת נשק (נשיאה והובלה), לאחר שבעת שנסע ברכבו, נשא והוביל בתא המטען שני אקדחים, שכל אחד מהם טעון במחסנית ובתוכה חמישה כדורים. הרכב נעצר בידי המשטרה שתפסה את הנשק. על המערער נגזרו 18 חודשי מאסר לריצוי בפועל ומאסר מותנה. הערעור נדחה. סבורני כי פסיקה זו הולמת את עניינו של הנאשם שבפניי.",דיון והכרעה:
"ת""פ 25546-11-23","ע""פ 930/22 אוסמה חטיב נ' מדינת ישראל (נבו 31.07.2022) (ניתן על ידי כבוד השופטים י' וילנר, ג' כנפי-שטייניץ, ר' רונן, ערעור על הכרעת דינו וגזר דינו של בית המשפט המחוזי בנצרת בת""פ 30032-10-19 מיום 29.9.2021 ומיום 6.1.2022 שניתנו על ידי כבוד השופט ג' צפריר). המערער הועמד לדין עם נאשמים נוספים. כתב האישום תיאר כיצד בשנת 2019 קשרו מי מהנאשמים קשר עם תושב הרשות הפלסטינית, במטרה למכירת נשק בלתי חוקי. מדובר היה באקדח ומחסנית ריקה. הנאשם נתפס במחסום משטרתי. בהכרעת הדין הורשע המערער בעבירה של נשיאה והובלת נשק לפי סעיף 144(ב) לחוק העונשין ובעבירה של הסתייעות ברכב לביצוע פשע לפי סעיף 43 לפקודת התעבורה [נוסח חדש]. במסגרת הכרעת הדין זוכה המערער מעבירת סחר בנשק לפי סעיף 144(ב2) לחוק העונשין. מתחם העונש ההולם נקבע כי ינוע בין 16-30 חודשי מאסר בצירוף עונשים נלווים. העונש שנגזר על המערער היה 23 חודשי מאסר בפועל בניכוי ימי המעצר, מאסר על תנאי של 7 חודשים (עבירות נשק נוספות); פסילה בפועל של רישיון הנהיגה של המערער למשך 11 חודשים מיום שחרורו ממאסר וקנס כספי . הערעור נדחה. סבורני כי פסיקה זו הולמת את עניינו של הנאשם שבפניי. עוד יש לציין כי במקרה זה המערער לא הודה במעשיו ולא נטל עליהם אחריות.",דיון והכרעה:
"ת""פ 25546-11-23","ע""פ 2141/21 איתן חניני נ' מדינת ישראל (נבו 27.05.2021) (ניתן על ידי כבוד השופטים נ' הנדל, י' אלרון וע' גרוסקופף, ערעור על גזר דינו של בית המשפט המחוזי נצרת בת""פ 4975-12-19 מיום 15.03.2021 שניתן על ידי כבוד השופט ח' סבאג). המערער הורשע על פי הודאתו בכך שהצטייד באקדח אוויר שבוצעו בו שינויים המאפשרים ירי של תחמושת בקליבר 7.65 מ""מ שבכוחו להמית אדם וכן בכדורים תואמים. הוא נתפס כשנשא את האקדח על גופו ובתוכו ארבעה כדורים. על המערער נגזרו, בין היתר, 20 חודשי מאסר בניכוי ימי המעצר. הערעור נדחה. סבורני כי פסיקה זו הולמת את עניינו של הנאשם שבפניי. עוד יש לציין כי במקרה זה למערער היה עבר פלילי בעבירות אלימות ואף ריצה עונשי מאסר בעבר.",דיון והכרעה:
"ת""פ 25546-11-23",פסיקה נוספת שמצאתי אני כרלוונטית לענייננו:,דיון והכרעה:
"ת""פ 25546-11-23","ע""פ 2283/22 אוסאמה אל נבארי נ' מדינת ישראל (נבו 31.07.2022) (ניתן על ידי כבוד השופטים י' אלרון, א' שטיין וכ' חבוב, ערעור על גזר דינו של בית המשפט המחוזי מרכז-לוד כבוד השופט ח' טרסי). המערער הורשע על יסוד הודאתו במסגרת הסדר טיעון בעבירה של החזקה ונשיאה של אקדח ומחסנית ריקה במשך זמן רב. מתחם העונש ההולם נקבע כי ינוע בין 18-40 חודשי מאסר בפועל, לצד ענישה נלווית. נגזר על המערער 18 חודשי מאסר בפועל, 15 חודשי מאסר מותנה (עבירות נשק) וקנס כספי. הערעור נדחה.",דיון והכרעה:
"ת""פ 25546-11-23","ת""פ (מחוזי חי') 45226-12-22 מדינת ישראל נ' שחר סעדיאיב (נבו 17.07.2023) (ניתן על ידי כבוד השופט ג' קרזבום). הנאשם אותר על ידי שוטרים, נעצר ונמצא כי הוביל, החזיק ונשא בלא רשות על פי דין, אקדח  ומחסנית תואמת טעונה ב-5 כדורי תחמושת. עוד החזיק בדירתו כ-35 כדורי תחמושת. מתחם העונש ההולם נקבע כי ינוע בין 18-40 חודשי מאסר בפועל. על הנאשם נגזר 20 חודשי מאסר בפועל בניכוי ימי מעצרו, 10 חודש מאסר על תנאי (עבירות נשק מסוג פשע), 6 חודשי מאסר על תנאי (עבירות נשק מסוג עוון) וקנס כספי. אציין כי על אף שבעניינו של הנאשם מדובר היה על אקדח עם מחסנית וכדורים תואמים, הובא לקולא עובדת שיתוף הפעולה וקבלת האחריות מצידו, נסיבותיו האישיות ובדגש האירועים שאירעו לו ולמשפחתו עובר העבירות (רכישת האקדח נעשתה לצורך הגנה עצמית, לאחר שעבר מספר דירות, ביתו נשרף איימו עליו ועל חייו) וכן מצבו הרפואי. ",דיון והכרעה:
"ת""פ 25546-11-23","לסיכום, ובשים לב לערכים המוגנים שנפגעו כתוצאה מביצוע העבירה, בשים לב למגמת הפסיקה ובשים לב לאמות המידה שניתנו על ידי בית המשפט העליון, אני קובעת כי מתחם העונש ההולם ינוע בין 18-40 חודשי מאסר בפועל, לצד עונשים נלווים.",דיון והכרעה:
"ת""פ 25546-11-23","לזכותו של הנאשם עומדת הודאתו במיוחס לו אשר חסכה זמן שיפוטי יקר, וכן העובדה שהוא נעדר עבירות פליליות קודמות. זוהי הפעם הראשונה בה הנאשם מתמודד עם גורמי אכיפת החוק, וכולי תקווה כי פעם זו תהא עבורו גם הפעם האחרונה. עוד עומדת לזכותו העובדה שלא נגרם נזק מיידי שכן האקדח  נמצא ללא כדורים.",גזירת העונש המתאים לנאשם
"ת""פ 25546-11-23","לחובתו של הנאשם עומדת העובדה כי מדובר בעבירה חמורה בעלת פוטנציאל נזק גבוה כפי שפירטתי בסעיפים לעיל בפסק דיני, הנאשם היה בגיר בעת ביצוע העבירה הבין את חומרת מעשיו ואת השלכות מעשיו. ולא נטען והובא כל בסיס ראייתי לאופק שיקומי.",גזירת העונש המתאים לנאשם
"ת""פ 25546-11-23","לא מצאתי שקיימים שיקולים לסטייה, לקולא או לחומרא, ממתחם העונש.",גזירת העונש המתאים לנאשם
"ת""פ 25546-11-23","במכלול הנסיבות, מצאתי כי יש לגזור על הנאשם עונש מאסר בפועל שהינו ברף הנמוך של המתחם.",גזירת העונש המתאים לנאשם
"ת""פ 25546-11-23","לאור כל האמור לעיל, אני גוזרת על הנאשם את העונשים הבאים:",גזירת העונש המתאים לנאשם
"ת""פ 25546-11-23","18 חודשי מאסר לריצוי בפועל, בניכוי ימי מעצרו החל מיום 01.11.2023.",גזירת העונש המתאים לנאשם
"ת""פ 25546-11-23","12 חודשי מאסר על תנאי, והתנאי הוא שלא יעבור בתוך 3 שנים ממועד שחרורו ממאסר כל עבירת נשק מסוג פשע ואשר בגינה יורשע.",גזירת העונש המתאים לנאשם
"ת""פ 25546-11-23","10 חודשי מאסר על תנאי, והתנאי הוא שלא יעבור בתוך 3 שנים ממועד שחרורו ממאסר כל עבירת נשק מסוג עוון ואשר בגינה יורשע.",גזירת העונש המתאים לנאשם
"ת""פ 25546-11-23","קנס בסך 4,000 ₪ או 40 ימי מאסר נוספים תמורתם.",גזירת העונש המתאים לנאשם
"ת""פ 25546-11-23","רכיב הקנס הינו על מנת ליצור אפקט הרתעתי נוסף כלפי עברייני נשק, שיידעו כי אם וכאשר ייתפסו, לא רק שחירותם תיפגע אלא גם כיסם.",הקנס ישולם עד ליום 1.9.2025.
"ת""פ 25546-11-23","5129371ניתן היום,  ט""ו אדר ב' תשפ""ד, 25 מרץ 2024, בנוכחות הצדדים.", זכות ערעור לבית המשפט העליון תוך 45 ימים.
"ת""פ 25546-11-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 25546-11-23",אספרנצה אלון 54678313-/,54678313
