verdict,text,part
"ת""פ 13995-12-22","ת""פ 13995-12-22 מדינת ישראל נ' אבו סרחאן(עציר)",בית המשפט המחוזי בבאר שבע
"ת""פ 13995-12-22","חוק העונשין, תשל""ז-1977: סע'  144, 144(ב), 340א, 340א(ב)(1), (2), 413ה",חקיקה שאוזכרה: 
"ת""פ 13995-12-22","הנאשם הורשע על פי הודאתו בכתב אישום מתוקן בעבירות בנשק (הובלה ונשיאה) – עבירה לפי סעיף 144(ב) רישא וסיפא לחוק העונשין, תשל""ז-1977 (להלן: ""חוק העונשין""),ירי מנשק חם – עבירה לפי סעיף 340א(ב)(1) ו-(2) לחוק העונשין וחבלה במזיד – עבירה לפי סעיף 413ה לחוק העונשין.",גזר דין
"ת""פ 13995-12-22","על פי עובדות כתב האישום המתוקן, במועדים הרלוונטיים לכתב האישום, בין בני משפחת אבו סרחאן ומשפחת אבו סביתאן המתגוררים בתל שבע היה קיים סכסוך שטיבו אינו ידוע במדויק למאשימה (להלן: ""הסכסוך"").",האישום והסדר הטיעון
"ת""פ 13995-12-22","במהלכו של הסכסוך, עובר לאירוע שיתואר להלן, בוצע ירי מנשק חם לעבר בתים ואנשים במשפחות השונות.",האישום והסדר הטיעון
"ת""פ 13995-12-22","הנאשם, נג'את אבו סביתאן ילידת 30.9.1993 (להלן: ""ניג'את"") וביאן אבו סביתאן ילידת 10.1.2001 (להלן: ""ביאן"") מתגוררים בקרבה אחד לשנייה ובשכונה 7 בתל שבע (להלן: ""השכונה"").",האישום והסדר הטיעון
"ת""פ 13995-12-22","החל מתאריך שאינו ידוע במדויק למאשימה, עובר לתאריך 28.10.22, החזיק הנאשם שלא כדין ברשותו נשק- אקדח (להלן: ""האקדח"").",האישום והסדר הטיעון
"ת""פ 13995-12-22","בתאריך 28.10.22 בשעה 17:00 לערך או בסמוך לכך, הגיע הנאשם בהליכה בסמוך לבית מספר 126 בשכונה, השייך למשפחה של ניג'את (להלן: ""הבית"") כשהוא מחזיק בידו באקדח טעון בכדורים.",האישום והסדר הטיעון
"ת""פ 13995-12-22","באותה העת, צעדה ביאן ברחוב לעבר הבית. ",האישום והסדר הטיעון
"ת""פ 13995-12-22","במעמד הנ""ל, ירה הנאשם מן האקדח, לעבר הבית וכלי רכב של משפחת אבו סביתאן.",האישום והסדר הטיעון
"ת""פ 13995-12-22","ביאן אשר הבחינה בנאשם יורה, נמלטה לתוך הבית. ",האישום והסדר הטיעון
"ת""פ 13995-12-22","כתוצאה מן הירי שביצע הנאשם נפגע שער הכניסה של הבית ורכבים שחנו ליד הבית, האחד מסוג קיה השייך לניג'את, השני, מסוג שברולט השייך לבעלי הבית, ונגרמו להם נזקים.",האישום והסדר הטיעון
"ת""פ 13995-12-22","מיד לאחר מכן, הנאשם נמלט בריצה מן המקום. ",האישום והסדר הטיעון
"ת""פ 13995-12-22","הנאשם הודה והורשע בעבירות לעיל תוך כדי שמיעת ראיות המאשימה ובמסגרת הסדר טיעון. ע""פ ההסדר הוסכם כי המאשימה תעתור ל- 50 חודשי מאסר בפועל, לצד מאסר מותנה, קנס ופיצוי למתלוננות, וההגנה תטען באופן חופשי.",האישום והסדר הטיעון
"ת""פ 13995-12-22","לבקשת הצדדים ונוכח גילו של הנאשם, התבקש שירות המבחן להגיש תסקיר לעונש טרם מתן גזר הדין.",האישום והסדר הטיעון
"ת""פ 13995-12-22","ביום 19.9.23 הוגש תסקיר שירות המבחן במסגרתו נסקרו קורות חייו של הנאשם ומשפחתו, אך בשל צנעת הפרט לא אפרט מעבר לנדרש. הנאשם בן 20, רווק, סיים 12 שנות לימוד ונעדר עבר פלילי. משפחת מוצאו מונה זוג הורים ושמונה ילדים כשהנאשם הנו השני בסדר הלידה. טרם מעצרו עבד בקיוסק בבעלותו וכן עם אביו בעבודות טיח.",תסקיר שירות המבחן
"ת""פ 13995-12-22","לדברי הנאשם משפחתו, משפחת אבו סרחאן, מעורבת בסכסוך על קרקעות עם משפחת אבו סביתאן המתגוררת באותה שכונה. על רקע הסכסוך בין המשפחות, נורה אחיו הקטין ונותר נכה. הנאשם ליווה את אחיו בתהליך השיקום. לדברי הנאשם לאחר פציעת אחיו החליטה אמו להגיש תלונה במשטרה נגד היורים, והדבר הביא להתדרדרות ביחסים בין שתי המשפחות, ומשפחתו הייתה נתונה לאיומים ולירי יום יומי. עוד פורט בתסקיר כי הנאשם החליט שעליו להגן על משפחתו, שכר אקדח מאדם אחר בישוב, החזיקו ברשותו מספר ימים וירה לעבר ביתם ורכבם של המתלוננים אך לא התכוון לפגוע פגיעה ממשית באדם אלא להרתיעם. לדברי הנאשם לאחר מעצרו נערכה סולחה בין הצדדים ועד כה שורר שקט בשכונת מגוריו.",תסקיר שירות המבחן
"ת""פ 13995-12-22","עוד נכתב בתסקיר כי הנאשם הביע חרטה על מעשיו, ורצון להשתלב בטיפול בתחום האלימות במסגרת מעצרו. שירות המבחן עדכן כי במסגרת מעצרו השתתף הנאשם באופן חלקי בקבוצת הכנה לטיפול אך נשר טרם סיום הטיפול. בנוסף השתתף הנאשם בקבוצה של מערך החינוך ומנהל קשר עקבי עם עו""ס ללא דיווחים חריגים.",תסקיר שירות המבחן
"ת""פ 13995-12-22","שירות המבחן התרשם כי ההליך הפלילי ומעצרו הממושך של הנאשם מהווים עבורו גבול מרתיע, אך נוכח אופי וחומרת העבירות ונסיבות חייו נמצא כי הנו בעל סיכון לחזרה על התנהגות אלימה ופורצת גבולות. שירות המבחן המליץ על הטלת ענישה מוחשית ומחדדת גבולות אשר תיקח בחשבון את גילו הצעיר, העדר עבר פלילי והבעת נכונות לערוך הליך שיקום בין כותלי הכלא.",תסקיר שירות המבחן
"ת""פ 13995-12-22","ב""כ המאשימה הגישה מסמך שכותרתו ""תיאור מקרה העבירה על ידי נפגעת העבירה נג'את אבו סביתאן"" (ת/25).",ראיות וטיעונים לעונש
"ת""פ 13995-12-22","במסגרת הראיות לעונש מטעם הנאשם העידה אמו של הנאשם, הגב' זקיה אבו סרחאן, שמסרה כי בנה טעה טעות חמורה. היא ומשפחתה מצטערים על המעשים שנגרמו על רקע סכסוך ממושך בין שתי המשפחות. לדבריה בגיל 16 שנים ראה הנאשם שמשפחה אחרת יורה על משפחתו, ונאלץ לטפל באחיו אשר נפצע מאותו ירי. האם ובנותיה ישנות מתחת למיטות מחשש לשלומן ומאחר והמשטרה לא מצליחה לתן להם מזור. בשל האיומים על המשפחה, אחיו ואחיותיו של הנאשם לא הולכים לבית ספר מזה שנתיים, ואחיו הגדול עזב לימודי הנדסה.",ראיות וטיעונים לעונש
"ת""פ 13995-12-22","האם הביעה חרטה כי העידה בעבר לבקשת המדינה נגד יורה בנה בתיק ת.פ (מחוזי באר שבע) 32210-12-21, וזאת מאחר ולטענתה המדינה לא מגינה על משפחתה.  ",ראיות וטיעונים לעונש
"ת""פ 13995-12-22","האם הוסיפה כי העונש שיוטל על הנאשם ישפיע על משפחתו, אביו של הנאשם חולה ושניים מילדיה נכים והיא זקוקה לעזרתו של הנאשם בטיפול בהם. האם בקשה  כי בית המשפט יתחשב בסבל המשפחה בבואו לגזור את העונש, וציינה כי הנאשם רצה ללמוד רוקחות בחו""ל ותכניותיו נגנזו.",ראיות וטיעונים לעונש
"ת""פ 13995-12-22","ב""כ המאשימה הגישה טיעונים לעונש בכתב (ת/23) במסגרתם עתרה להטלת עונש של 50 חודשי מאסר בפועל לצד מאסר מותנה, קנס ופיצוי לנפגעות העבירה.",ראיות וטיעונים לעונש
"ת""פ 13995-12-22","נטען כי תופעת השימוש בנשק חם במסגרת סכסוכים רווחת מאוד במיוחד במגזר הבדואי, וסכנותיה לשלום הציבור מחייבת הטלת ענישה מחמירה שיהיה בה כדי להרתיע את הציבור מפני ביצוע עבירות מסוג זה.",ראיות וטיעונים לעונש
"ת""פ 13995-12-22","ב""כ המאשימה סקרה עובדות כתב האישום ועמדה על הערכים המוגנים שנפגעו כתוצאה מעבירות הנשק בהן הורשע הנאשם, ובכלל זה: שמירה על ערך חיי אדם ושלמות גופו ונפשו, הגנה על שלום הציבור ובטחונו, ושמירה על הסדר הציבורי ואורח חיים תקין ובטוח.",ראיות וטיעונים לעונש
"ת""פ 13995-12-22","נטען כי מידת הפגיעה בערכים המוגנים בנסיבות המקרה, הנה בדרגת חומרה גבוהה בשים לב לסיכון הגלום בעבירות הנשק, להיותן ""מכת מדינה"" ולהשלכותיהן השלילית על שלום הציבור ותחושת הביטחון האישי במרחב הציבורי. הנאשם ביצע את העבירות לאחר תכנון מוקדם ועל רקע סכסוך בין המשפחות, תוך שהוא עושה דין לעצמו ובאמצעות נשק חם.",ראיות וטיעונים לעונש
"ת""פ 13995-12-22","נטען כי הנאשם נשא את הנשק בטבורה של שכונת מגורים וירה לעבר הבית וכלי רכב של המשפחה היריבה. אומנם מהירי נפגע רכוש בלבד (שער הכניסה של הבית ורכבים שחנו ליד הבית), אך תוצאות הירי עלולות היו להיות קטלניות.",ראיות וטיעונים לעונש
"ת""פ 13995-12-22","ב""כ המאשימה סקרה את מדיוניות הענישה הנוהגת המצביעה על מגמת החמרה בענישה, והפנתה להנחיית פרקליט המדינה ""מדיניות ענישה בעבירות נשק ומטעני חבלה"" אשר מטרתה העלאת רמת הענישה הנוהגת. נטען כי בהתאם להנחיית פרקליט המדינה החזקה או נשיאה של נשק על רקע סכסוך פעיל מהווה נסיבה לחומרה.",ראיות וטיעונים לעונש
"ת""פ 13995-12-22","לדברי ב""כ המאשימה עתירתה לענישה בת 50 חודשי מאסר בפועל, מתחשבת גם בגילו הצעיר של הנאשם, העדרו של עבר פלילי ובאחריות שנטל על מעשיו לאחר שהחלה להישמע פרשת התביעה. המאשימה הפנתה לפסיקה רלוונטית ולהמלצת שירות המבחן בדבר הטלת ענישה מוחשית מחדדת גבולות.",ראיות וטיעונים לעונש
"ת""פ 13995-12-22","ב""כ הנאשם עתרה לקביעת מתחם ענישה הנע בין 18-24  חודשי מאסר, ולקביעת עונשו של הנאשם ברף התחתון של המתחם, ולא יותר מ- 24 חודשי מאסר בפועל.",ראיות וטיעונים לעונש
"ת""פ 13995-12-22","נטען כי מדובר בנאשם צעיר בן 20 שנים, נעדר עבר פלילי, אשר הודה בביצוע העבירות והביע חרטה. ב""כ הנאשם הפנתה לדברי אמו של הנאשם אשר העידה כי מדובר במי שחי תחת פחד ואיומים במשך מספר שנים על רקע סכסוכי משפחות, ראה את אחיו נפגע באופן קשה ואף סעד אותו וטיפל בו לאורך שיקומו. עוד הפנתה ב""כ המאשימה לתסקיר שירות המבחן ממנו עולה כי מדובר במי שהתמיד במסגרת לימודים ותעסוקה במשך כל חייו.",ראיות וטיעונים לעונש
"ת""פ 13995-12-22","נטען כי בגזירת עונשו של הנאשם יש להביא בחשבון כי שניים מבני המשפחה היריבה  נמצאו אחראים לירי באחיו הקטין של הנאשם, אשר נורה 14 כדורים בגופו ונותר נכה בגוף ובנפש. עניינם של השניים נדון בתיק תפ""ע (מחוזי- ב""ש) 32210-12-21, אשר במסגרתו ובהתאם להסדר סגור בין הצדדים, הוטלו עליהם עונשי מאסר של 55 ו -18 חודשים. ",ראיות וטיעונים לעונש
"ת""פ 13995-12-22","ב""כ הנאשם סקרה פסיקה רלוונטית, הגישה אסופת פסיקה וסיכום של הפסיקה (נ/2). לדברי ההגנה יש בנסיבות ביצוע העבירות כמפורט לעיל ובנסיבותיו האישיות של הנאשם כדי להקל בעונשו.",ראיות וטיעונים לעונש
"ת""פ 13995-12-22",הנאשם הוסיף כי לאחר שישתחרר הוא מעוניין ללמוד רוקחות.,ראיות וטיעונים לעונש
"ת""פ 13995-12-22","בהליך דנן הציגו הצדדים ""הסדר טווח"" במסגרתו  המאשימה עתרה לעונש ראוי של 50 חודשי  מאסר בפועל לצד ענישה נלווית ואילו ההגנה טענה לעונש באופן חופשי.",דיון והכרעה
"ת""פ 13995-12-22","הגם שאין הסכמה כללית בפסיקה בסוגיה זו, כאשר ""הסדר טווח"" נמצא סביר בעיני ביהמ""ש, אין חובה, ככלל, להידרש לקביעת מתחם ענישה הולם. ראה ע""פ 8109/15 אהרון אביטן נ' מדינת ישראל, 9.6.2016.",דיון והכרעה
"ת""פ 13995-12-22","בענייננו, ולאחר עיון בפסיקה רלוונטית ובפסיקה אליה הפנו באי כוח הצדדים, מצאתי כי טווח הענישה המוסכם על הצדדים ואשר הוצג במסגרת הסדר הטיעון, הינו סביר וראוי בנסיבות המקרה, ומשכך לא אדרש לקביעתו של מתחם עונש הולם.",דיון והכרעה
"ת""פ 13995-12-22","יחד עם זאת, בקביעת עונשו הסופי של הנאשם יובאו בחשבון פרמטרים שונים אשר נהוג להביא בחשבון בקביעת מתחם עונש הולם.",דיון והכרעה
"ת""פ 13995-12-22","בביצוע העבירות בנשק פגע הנאשם בערכים  המוגנים של שמירת החיים ושלימות הגוף, בטחון הציבור ושלוותו ושמירת הסדר הציבורי.",הערכים החברתיים שנפגעו:
"ת""פ 13995-12-22","עבירות המבוצעות בנשק טומנות בחובן פוטנציאל סיכון הרסני לפגיעה בשלום הציבור ובטחונו. השימוש בנשק חם כאמצעי ליישוב סכסוכים הפך ל""רעה חולה"", הגובה מידי יום חיי אדם ולעיתים אף חייהם של חפים מפשע. עבירות בנשק, הופכות את הציבור כולו לקורבן פוטנציאלי, ומכרסמות בתחושת הביטחון האישי.",הערכים החברתיים שנפגעו:
"ת""פ 13995-12-22",הנאשם הורשע כאמור גם בעבירה של חבלה במזיד תוך שפגע בנוסף לערכים לעיל  בערך הקניין.,הערכים החברתיים שנפגעו:
"ת""פ 13995-12-22","מידת הפגיעה בערכים המוגנים בעניינינו משמעותית וזאת בשים לב לצבר העבירות בהן הורשע הנאשם, לנסיבות ביצוען כמפורט בגזר הדין, ונוכח השימוש בנשק חם כאמצעי לפתרון סכסוכים והטלת מורא ופחד.",הערכים החברתיים שנפגעו:
"ת""פ 13995-12-22","בתי המשפט הדגישו את הצורך בהחמרת הענישה בעבירות הנשק השונות המסכנות את הציבור, פוגעות בשלוותו וקוטלות חיים. כפי שציינתי בת""פ (מחוזי-ב""ש) 20644-11-22 מדינת ישראל נ' הואשלה (10.7.23), בית המשפט חי בתוך עמו, כואב את כאבו של הציבור ומצווה על החמרת הענישה.",מדיניות הענישה הנוהגת
"ת""פ 13995-12-22","מיגור התופעה, שהוכרה בשנים האחרונות כמכת מדינה, הינו אינטרס ציבורי חשוב והטלת עונשים חמורים ומרתיעים על עברייני נשק היא עיקר תרומתם של בתי המשפט למיגור התופעה. ראה לעניין זה ע""פ 147/21 מדינת ישראל נ' ביטון ( 14.2.21).",מדיניות הענישה הנוהגת
"ת""פ 13995-12-22","לעניין חומרת עבירות הנשק והצורך בהחמרת הענישה יפים דברי ביהמ""ש  בע""פ 6383/21 קרייף ואח' נ' מדינת ישראל (13.2.2022): ",מדיניות הענישה הנוהגת
"ת""פ 13995-12-22","הפגיעה אף אינה תחומה רק לנזק הפיסי שנגרם כתוצאה מהשימוש בנשק בלבד. השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה. בכך נוצרת ""הרתעה"" של הנפגע הפוטנציאלי. זהו רובד אחד. רובד נוסף הוא התעצמות הפעילות העבריינית, פועלה ושאיפתה לשלוט בתחומים רבים ושונים. התופעות של עסקאות בנשק, הובלתו ונשיאתו, מאיימות לא רק על שלמות הגוף של הציבור, אלא גם על שלום הציבור ועל הסדר הציבורי... יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומתריעה.",מדיניות הענישה הנוהגת
"ת""פ 13995-12-22","בענייננו הורשע הנאשם גם בעבירה של ירי מנשק חם באזור מגורים, ולעניין חומרת עבירה זו בחקיקה ובפסיקה ראה דברי בית המשפט בע""פ 3169/21 מדינת ישראל נ' אגבאריה (21.6.2021):",מדיניות הענישה הנוהגת
"ת""פ 13995-12-22","בחינת מדיניות הענישה הנוהגת מעלה כי קשת הענישה בפסיקה רחבה, תלויה בנסיבותיו של המקרה הקונקרטי ובפרמטרים שונים, ובכלל זה, סוג הנשק וכמותו, השימוש שנעשה בנשק, משך ביצוע העבירה ומיקומה, הנזק ככל שנגרם, וביצוען של עבירות נלוות. בענייננו יש לבצע את ההבחנה הנדרשת לקולא ולחומרא.",מדיניות הענישה הנוהגת
"ת""פ 13995-12-22","בע""פ 2602/23 מג'די אבו ואדי נ' מדינת ישראל (7.11.2023) – נדחה ערעורו של נאשם אשר הורשע על יסוד הודאתו בכתב אישום מתוקן במסגרת הסדר טיעון בעבירות נשק (החזקת נשק), וירי מנשק חם. על רקע סכסוך בין משפחת הנאשם למשפחת המתלוננים, הוצב מחסום אבנים וצמיגים על שביל עפר שחסם מעבר של כלי רכב של משפחת המתלוננים לשטח הסמוך למגורי משפחתו של הנאשם. בעוד המתלוננים מנסים לפנות את הדרך, עמד הנאשם בסמוך יחד עם אחרים, כאשר הנאשם ואדם נוסף החזיקו בנשק ארוך הדומה ל-M-16. הנאשם הזהיר את המתלוננים לבל ירימו את האבנים וכי ירה במי שיעשה כן. המתלוננים המשיכו לפנות את הדרך, והנאשם כיוון את הנשק כלפי מעלה וירה מספר יריות. במקביל לכך האדם הנוסף כיוון את הנשק כלפי המתלוננים וירה לעברם מספר פעמים בכוונה להטיל בהם נכות או מום או לגרום להם חבלה חמורה.  כתוצאה מהירי של האדם הנוסף נפגע המתלונן באוזנו השמאלית. ",מדיניות הענישה הנוהגת
"ת""פ 13995-12-22","בית המשפט המחוזי (תפ (ב""ש) 32882-09-21) קבע מתחם ענישה הנע בין 4 ל-6 שנות מאסר בפועל והטיל על הנאשם, צעיר בעל עבר פלילי, 54 חודשי מאסר בפועל ו-12 חודשי מאסר על תנאי.",מדיניות הענישה הנוהגת
"ת""פ 13995-12-22","בע""פ 4595/13 עלי זובידאת נ' מדינת ישראל (6.7.2014) – הקל בית המשפט העליון בעונשם של נאשמים אשר הורשעו על יסוד הודאתם במסגרת הסדר טיעון, בעבירת נשיאה והובלת נשק, ירי באזור מגורים, איומים, וקשירת קשר לפשע. על רקע סכסוך בין משפחתו של נאשם 1 לבין משפחה אחרת, קשרו הנאשמים קשר להגיע לחצר ביתו של המתלונן ולבצע ירי. הם הצטיידו באקדח ובתחמושת, הגיעו ברכב אל חצר הבית כשהאקדח ברשותם, נכנסו לחצר הבית ונאשם 2 ירה מבעד לחלון הרכב מספר יריות. נקבע מתחם עונש ההולם הנע בין 30 חודשי מאסר לבין 5 שנות מאסר. לנאשם 1 עבר פלילי ישן והנאשם 2 ללא עבר פלילי. על הנאשמים הוטלו 30 חודשי מאסר בפועל (חלף 42 חודשי מאסר) ומאסר מותנה.",מדיניות הענישה הנוהגת
"ת""פ 13995-12-22","בת""פ (מחוזי ב""ש) 43085-06-21 מדינת ישראל נ' קוסאי אבו עראר (14.7.22), הורשע נאשם על יסוד הודאתו בעבירות נשק (החזקה ונשיאת נשק ותחמושת), ירי מנשק חם, היזק בזדון, חבלה במזיד, נהיגה ללא רישיון נהיגה, ונהיגה ללא פוליסת ביטוח בתוקף. על רקע ויכוח בין הנאשם למנהל בית ספר בערוער, הגיע הנאשם לבית הספר ברכב, כשהוא נושא עמו נשק ללא היתר כדין, יצא מהרכב, התקדם מספר צעדים והחל לירות באמצעות אקדח לכיוון רכבו של המנהל אשר חנה בצמוד לקרוואן, כשבקרוואן שוהים שומר בית הספר ושניים נוספים. כתוצאה מהירי נפגע רכבו של המנהל וארון בתוך הקרוואן. נקבע מתחם ענישה שנע בין 4 ל- 7 שנות מאסר בפועל. על הנאשם, בן 21 ללא עבר פלילי, הוטלו 5 שנות מאסר בפועל, לצד מאסר מותנה, פסילה ופיצוי. ",מדיניות הענישה הנוהגת
"ת""פ 13995-12-22","בת""פ (מחוזי ת""א) 39345-03-20 מדינת ישראל נ' יאיר סבג (24.1.22), הורשע נאשם 1 בתום הליך הוכחות, בעבירות של ירי מנשק חם באזור מגורים, נשיאה והובלת נשק שלא כדין בצוותא חדא, והחזקת סכין שלא למטרה כשרה. הנאשמים הגיעו ברכבו של הנאשם 2 בקרבה למקום מגוריו של המתלונן עמו היה הנאשם 1 מסוכסך, כשהנאשם 1 נושא אקדח מסוג FN חצי אוטומטי וסכין מתקפלת בכיס מכנסיו. בהמשך לעימות מילולי ופיזי בין הנאשם 1 לאחרים ששהו במקום, במהלכו נדקר הנאשם 1 ברגלו ובגבו, דרך הנאשם 1 את נשקו וירה ממנו. הנאשמים שבו לרכב ובעת נסיעה הוציא נאשם 1 את ידו אשר אחזה באקדח, אל מחוץ לחלון הרכב, וכיוון את הנשק אל עבר האחרים. מתחם העונש שנקבע לכלל העבירות שביצע הנאשם 1 - נע בין 30 ל-60 חודשי מאסר, לצד ענישה נלווית. על הנאשם 1, בעל עבר פלילי מכביד, הוטלו 45 חודשי מאסר בפועל, לצד מאסר מותנה, וקנס.",מדיניות הענישה הנוהגת
"ת""פ 13995-12-22","בת""פ (מחוזי חיפה) 16370-02-20 מדינת ישראל נ' סעיד מטר (15.9.20) הורשע נאשם לאחר ניהול הוכחות בעבירות של נשיאת והחזקת נשק ותחמושת וירי מנשק חם. הנאשם שהה ברכב עם שני אחרים כשהוא במושב האחורי ובידו תת מקלע מאולתר. הנאשם טען מחסנית וירה בנשק מספר פעמים מבעד לחלון הרכב. נקבע מתחם ענישה שנע בין 20 לבין-50 חודשי מאסר בפועל לצד עונשים נלווים. על הנאשם, נעדר עבר פלילי, הוטלו 30 חודשי מאסר בפועל לצד מאסרים מותנים. ",מדיניות הענישה הנוהגת
"ת""פ 13995-12-22","ההגנה הפנתה בטיעוניה לתפ""ע (מחוזי ב""ש) 32210-12-21 בו הורשעו שניים מבני המשפחה היריבה אשר ירו ופצעו קשות את אחיו של הנאשם. לשיטת ההגנה העונשים שהוטלו על הנאשמים שם (55 חודשי מאסר ו- 18 חודשי מאסר), מלמדים כי עתירת המאשימה  בענייננו מחמירה עם הנאשם.",מדיניות הענישה הנוהגת
"ת""פ 13995-12-22","לאחר שעיינתי בגזר הדין שניתן בתפ""ע 32210-12-21, מצאתי שלא לקבל את עמדת ההגנה,  שכן בענייננו הנאשם הורשע בעבירות שונות מהעבירות בהן הורשעו שני בני המשפחה היריבה. יתרה מכך גז""ד בתפ""ע המוזכר לעיל ניתן במסגרת הסדר טיעון סגור, תוך שבית המשפט ציין שם מפורשות כי ""הסדר הטיעון מופלג בקולתו ורחוק מלשקף את רמת הענישה הראויה והנוהגת... שני הצדדים נימקו את הסדר הטיעון אליו הגיעו, בקשיים ראייתיים אשר המאשימה הגדירה כמשמעותיים"". ",מדיניות הענישה הנוהגת
"ת""פ 13995-12-22","העבירות בענייננו בוצעו בנסיבות מחמירות על רקע סכסוך משפחות, תוך שהנאשם מבקש לעשות דין לעצמו, מגיע באופן יזום ולאחר תכנון לבית המשפחה היריבה כשהוא נושא  באקדח טעון בכדורים ומבצע ירי לעברו.",נסיבות ביצוע העבירות 
"ת""פ 13995-12-22","לא ניתן להפריז במילים בדבר פוטנציאל הסכנה שבהובלת ונשיאת נשק טעון ברחובותיו של ישוב מגורים, בסמוך לבתי מגורים, תוך שהנאשם אדיש לשלומם של עוברי אורח תמימים ולרכושו של האחר.",נסיבות ביצוע העבירות 
"ת""פ 13995-12-22","הסיכון גבר והתממש בחלקו כאשר הנאשם ירה מן האקדח לעבר בית וכלי רכב של המשפחה היריבה. אין מדובר בירייה בודדת, אלא בירי של מספר כדורים, ורק במזל האירוע הסתיים בנזק ברכוש וללא אובדן חיי אדם.",נסיבות ביצוע העבירות 
"ת""פ 13995-12-22","חומרה נוספת נתתי לעובדה כי הנאשם ביצע את הירי בשעה 17:00 לערך, שעה בה משחקים בשגרה ילדים מחוץ לביתם, וכאשר גב' ביאן צעדה ברחוב לעבר ביתה.",נסיבות ביצוע העבירות 
"ת""פ 13995-12-22","סרטון האירוע - ת/14, ממחיש באופן מבעית את חומרת המעשים. הנאשם מבצע ירי רציף (בסרטון נשמעות 8 יריות) בפנים גלויות ולאור יום, תוך שהוא מפגין קור רוח מצמרר, ונוהג כאילו הוא חי ""במערב הפרוע"" - ללא דין וללא דיין.",נסיבות ביצוע העבירות 
"ת""פ 13995-12-22","חומרת מעשיו של הנאשם מתבטאת לא רק בביצוען של עבירות חמורות בנשק, אלא גם בשימוש בפועל בנשק כאמצעי לפתרון סכסוך. מדינה מתוקנת אינה יכולה להרשות לעצמה כי מאן דהוא יעשה שימוש בנשק חם כדי לפתור סכסוכים ואינה יכולה להשלים עם עשיית דין עצמי. לעניין זה ראה דברי ביהמ""ש  בע""פ 4406/19 מדינת ישראל נ' יונס סובח (5.11.19):",נסיבות ביצוע העבירות 
"ת""פ 13995-12-22","בגזירת העונש המתאים לנאשם, יש להתחשב בנסיבות שאינן קשורות בביצוע העבירה. כידוע הענישה הינה אינדיבידואלית, ובמסגרתה יש ליתן את הדעת לנסיבותיו האישיות של הנאשם.",גזירת העונש
"ת""פ 13995-12-22","נתתי דעתי לתסקיר שירות המבחן ממנו עולה כי מדובר במי שהתמיד במסגרת לימודים ותעסוקה במשך כל חייו. מגיל צעיר היה עד לסכסוך בין משפחתו למשפחת אבו סביתאן,  וסעד את אחיו הקטין שנפגע מירי של המשפחה היריבה.",גזירת העונש
"ת""פ 13995-12-22","לקולת הנאשם נתתי משקל להודאתו, לעברו הנקי, לחרטה שהביע ביחס למעשיו ולחסכון החלקי בזמנו של ביהמ""ש (לאחר שנטל אחריות על מעשיו תוך כדי שמיעת פרשת התביעה). כמו כן נתתי דעתי לכך כי הנאשם עצור מיום 18.11.22.",גזירת העונש
"ת""פ 13995-12-22","אכן הנאשם צעיר, כבן 19 שנים בעת ביצוע העבירות, וככלל גילו הצעיר של נאשם פועל  להקלה בעונשו. יחד עם זאת, משעסקינן בעבירות נשק אשר הפכו לרעה חולה במגזר הערבי בדרום ומבוצעות, פעמים רבות, על ידי צעירים אף ללא עבר פלילי, לא מצאתי לתן לנתון זה משקל רב מידי לקולת הנאשם.",גזירת העונש
"ת""פ 13995-12-22",בגדרי שיקולי הענישה נתתי משקל לשיקולי הרתעת היחיד.,גזירת העונש
"ת""פ 13995-12-22","נסיבות ביצוע העבירה וכעולה מת/14 מעידות כי הנאשם אינו ירא מן החוק, מעורב עמוק בסכסוך בין שתי המשפחות ואינו בוחל באמצעים אלימים לפתרון הסכסוך תוך כדי סיכון חיי אדם.",גזירת העונש
"ת""פ 13995-12-22",אף המלצת שירות המבחן בעניינו של הנאשם לענישה מוחשית ומחדדת גבולות ניתנה לאחר הערכת הסיכון לחזרה להתנהגות אלימה. אני תקווה כי הנאשם אכן ינצל את תקופת מאסרו להליך שיקומי חיובי.,גזירת העונש
"ת""פ 13995-12-22","כמו כן, נתתי משקל לשיקולי הרתעת הרבים המקבל משנה תוקף בעבירות בנשק, שכן   ""בית משפט שמקל בעונשו של עבריין נשק מכביד על החברה שנאלצת להגן על עצמה – על בניה ובנותיה –מעברייני נשק ""  ע""פ 5602/22 מ""י נ' פלוני (14.9.22).",גזירת העונש
"ת""פ 13995-12-22","כפי שציינתי  בעבר, על בתי המשפט לפעול באמצעות הענישה לשינוי יחס ""סיכוי –סיכון"" מכוחו פועל עבריין הנשק, באופן שהמאזן יטה בבירור לאחרון. על בית המשפט להעביר מסר ברור וחד גם לצעירים כי טוב יעשו אם ירחיקו ידם מנשק בלתי חוקי, שאם לא כן ימצאו עצמם מאחורי סורג ובריח ולתקופות משמעותיות. על בתי המשפט, באמצעות ענישה מרתיעה, להעביר מסר ברור כי פתרון סכסוכים לא יכול ויעשה באמצעות אלימות ושימוש בנשק.",גזירת העונש
"ת""פ 13995-12-22","באשר לרכיב הקנס, מצאתי להטיל על הנאשם קנס כספי בסך של 3,000 ₪ זאת כדי להרתיעו מביצוען של עבירות דומות. כמפורט בעובדות כתב האישום המתוקן, הנאשם גרם נזק לרכוש (שער הכניסה ורכבים) ומשכך על העונש לכלול גם  רכיב כלכלי.",גזירת העונש
"ת""פ 13995-12-22","ביחס לעתירת המאשימה לגזור על הנאשם גם רכיב של פיצוי, משלא הוצגו ראיות באשר לשווי הנזק הרכושי שנגרם, לא מצאתי לפסוק בגין רכיב זה. אין במסמך שהציגה המאשימה שכותרתו ""תיאור מקרה העבירה על ידי נפגעת העבירה נג'את אבו סביתאן"" כדי לבסס, אף לא ראשית, אומדן באשר לנזק הרכושי. הגב' נג'את לא העידה במסגרת הראיות לעונש, והוסכם שבית המשפט לא יתייחס לנקודות שלא עלו מעדותה בשלב שמיעת הראיות (עמ' 104 לפרוטוקול, שורה 19).",גזירת העונש
"ת""פ 13995-12-22","מכל המקובץ לעיל, ובאיזון השיקולים השונים, הנני גוזר על הנאשם את העונשים הבאים:",גזירת העונש
"ת""פ 13995-12-22",	א.	48 חודשי מאסר בפועל בניכוי ימי מעצרו.,גזירת העונש
"ת""פ 13995-12-22",12 חודשי מאסר על תנאי. הנאשם יישא בעונש זה אם בתקופה של שלוש שנים מיום שחרורו יעבור על עבירות בנשק לפי סעיף 144 לחוק העונשין על חלופותיו השונות.,גזירת העונש
"ת""פ 13995-12-22",12 חודשי מאסר על תנאי. הנאשם יישא בעונש זה אם בתקופה של שלוש שנים מיום שחרורו יעבור עבירה לפי סעיף 340א לחוק העונשין על חלופותיו השונות.,גזירת העונש
"ת""פ 13995-12-22",6 חודשי מאסר על תנאי. הנאשם יישא בעונש זה אם בתקופה של שנתיים מיום שחרורו יעבור עבירה לפי סעיף 413ה לחוק העונשין.,גזירת העונש
"ת""פ 13995-12-22","3,000 ₪ קנס או 30 יום מאסר תמורתו. הקנס ישולם  תוך 90 ימים מהיום.",גזירת העונש
"ת""פ 13995-12-22","ניתן היום,  ח' כסלו תשפ""ד, 21 נובמבר 2023, במעמד הצדדים.",54678313זכות ערעור לבית המשפט העליון תוך 45 ימים מהיום.
"ת""פ 13995-12-22",נוסח מסמך זה כפוף לשינויי ניסוח ועריכה,אלון גביזון 54678313
"ת""פ 13995-12-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",אלון גביזון 54678313
