verdict,text,part
"ת""פ 18327-09-22","ת""פ 18327-09-22 מדינת ישראל נ' מרציאנו(עציר)",בית משפט השלום בבאר שבע
"ת""פ 18327-09-22","יותם יהודה מרציאנו (עציר) – הובא ע""י שב""ס ע""י ב""כ עו""ד מוני בן מוחה ועו""ד אור בן שאנן",הנאשם
"ת""פ 18327-09-22","על יסוד הודאתו בעובדות כתב האישום המתוקן הורשע הנאשם בהחזקת נשק שלא כדין,  עבירה לפי סעיף 144 (א) רישא לחוק העונשין, התשל""ז -1977.",גזר דין
"ת""פ 18327-09-22","מהחלק הכללי של כתב האישום עולה כי עובר ליום 05.08.2022 התגורר הנאשם בדירה שכורה ברח' סנהדרין 81/1 בבאר שבע. ביום 05.08.2022, סמוך לשעה 18:30, עת שהה הנאשם יחד עם קרובי משפחתו בכניסה לבית אמו בבאר שבע, נשמעו קולות ירי בקרבת מקום, והנאשם יחד עם בני משפחתו נמלטו לתוך בית אמו. על פי העובדות, כעבור כ 12 ימים מהמתואר בחלק הכללי, ביום 17.08.2022, נמצא כי באחד החדרים שבבית אמו, בתוך קופסא שבארון הבגדים, החזיק הנאשם באקדח חצי אוטומט מדגם CZ אשר הינו כלי ירי ובכוחו להמית, ולידו מחסנית מלאה ב 15 כדורי 9 mm , וזאת ללא היתר כדין.",כתב האישום המתוקן
"ת""פ 18327-09-22","לאור גילו  של הנאשם בעת ביצוע העבירה נדרש תסקיר חובה. מהתסקיר נלמד כי הנאשם  כי הנאשם, יליד 2001 רווק, טרם מעצרו התגורר עם בת זוגתו בדירה שכורה בבאר שבע, עבד בתחום המזון המהיר כ-6 שנים.",הערכת שירות המבחן
"ת""פ 18327-09-22","הנאשם נולד בישראל, סיים 11 שנות לימוד. לדבריו, בשל מעורבותו באירוע אלימות, סולק מבית הספר התיכון בו למד ושולב ב""פרויקט הילה"" עד היותו תלמיד כיתה י', ובהיותו תלמיד בכיתה י""ב נשר מלימודיו. הנאשם לא סיים את שירותו הצבאי נוכח שביקש להמשיך בשגרת עבודתו בכדי לסייע בפרנסת משפחתו.",הערכת שירות המבחן
"ת""פ 18327-09-22","מקורותיו עולה כי הוא נעדר עבר פלילי, הינו השני מבין שלושת אחיו בגילאים 18 – 22 שנים עמם תיאר קשר תקין. אשר לאביו מסר כי הקשר עמו נותק לפני כ 14 שנים, סמוך לאחר גירושי הוריו.",הערכת שירות המבחן
"ת""פ 18327-09-22","ממידע שהועבר משירות המבחן לנוער עולה כי הנאשם גדל והתפתח בנסיבות משפחתיות מורכבות הכוללות מסכת גירושים קשה של הוריו, העדר דמות אב ומערכת יחסים סימביוטית עם אמו.",הערכת שירות המבחן
"ת""פ 18327-09-22","שירות המבחן לנוער התרשם מנער מכבד, בעל יכולת ליצור קשר, בעל יכולת לנתינת אמון בגורמי טיפולי. לצד האמור, נמסר על קיומם של גורמי סיכון רבים ובהם הסתבכותו באירוע אלימות  מגיל צעיר, אז הופנה לשירות המבחן לנוער.",הערכת שירות המבחן
"ת""פ 18327-09-22","לדעת השירות, הנאשם נוטל אחריות חלקית על ביצוע העבירה בה הורשע. זאת בהינתן בהסברי הנאשם לרכישת הנשק והחזקתו נוכח איום שחש בשל הצורך להגן על אחיו ובני משפחתו. הנאשם טען כי אין לו ידע בשימוש בנשק וכי לא שיתף את בני משפחתו ברכישת האקדח. המבחן התרשם כי הנאשם מצמצם מידע בנוגע למעורבותו בחברה שולית והעריך קיומה של התנהלות שולית, בשים לב לדיווח הנאשם על כי הוא ובני משפחתו מעורבים בסכסוכים.",הערכת שירות המבחן
"ת""פ 18327-09-22","הנאשם הביע בפני השירות רצונו להעמיק בהתבוננות על השלכות מעשיו ונטייתו לפעול ללא מחשבה, כמו גם רצונו לרכוש כלים לשליטה בכעסיו, אם כי להערכת השירות, הגם שלנאשם יכולת להתבוננות עצמית, מדובר בהצהרות מילוליות וראשוניות.",הערכת שירות המבחן
"ת""פ 18327-09-22","בבואו של השירות לגבש המלצתו לעונש, הביא מחד את גילו הצעיר של הנאשם, את העובדה כי נעדר הרשעות, ואת הצהרותיו המילוליות באשר לרצונו להשתלב בהליך טיפולי. מאידך, הביא בחשבון את חשבון חומרת העבירה, דפוסיו האלימים, מעורבותו בחברה שולית ואי נטילת אחריותו המלאה על ביצוע העבירה הנוכחית. מכאן, בא בהמלצה על הטלת ענישה מוחשית אשר תחדד לנאשם את חומרת מעשיו. השירות הוסיף המלצתו לשילוב הנאשם בהליך טיפולי בתחום האלימות בין כתלי הכלא, ככל שהנאשם ירצה בכך.",הערכת שירות המבחן
"ת""פ 18327-09-22","ההגנה העידה את אמו של הנאשם, הגב' קרולין מרציאנו, אשר מסרה כי בהתנהלותה גרמה לבנה להחזיק נשק בלתי חוקי. לדבריה, נוכח יריות שנורו לעבר ביתה מספר ימים קודם תפיסת הנשק בביתה, הייתה נתונה בחרדה, והזעיקה את הנאשם אשר  לא מתגורר עמה. לדבריה אילו לא הייתה מערבת את הנאשם ונמנעת מלשקף לו את מצבה החרדתי, יכול ולא היה מבצע את העבירה.",ראיות ותמצית טיעוני הצדדים לעונש
"ת""פ 18327-09-22","האם סיפרה על ילדות מורכבת ולא פשוטה של הנאשם, אשר מגיל 14 נדרש לסייע בפרנסת המשפחה, וכיצד מעצרו בתיק דנן הוריד לטמיון מאמצי הנאשם ואחיו להקמת עסק עצמאי שהיה בעיצומו.",ראיות ותמצית טיעוני הצדדים לעונש
"ת""פ 18327-09-22","בטיעוניה הכתובים לעונש, עמדה התביעה בהרחבה על הערכים המוגנים בבסיס האיסור על החזקת נשק לא חוקי, פגיעתו המשמעותית של הנאשם בערכים אלו, הענישה הנוהגת והעונש שלדידה יש להשית על הנאשם. בטיעוניה על פה חזרה ועתרה לקבוע את מתחם העונש בין  18 ל – 36 חודשי מאסר בפועל. בהקשר זה, הפנתה לתיקון 140 בחוק העונשין ובקשה לחדד בצורך בהחמרת הענישה בעבירות נשק, וחלקו של בית המשפט במיגור התופעה של החזקה ושימוש בנשק לא חוקי.",ראיות ותמצית טיעוני הצדדים לעונש
"ת""פ 18327-09-22","בהתייחסה לעונשו של הנאשם, ציינה בהמלצת שירות המבחן לענישה מוחשית לאחר ששקלל את גורמי הסיכוי לשיקום מול גורמי הסיכון להישנות התנהגות עבריינית. מכאן, ובהעדר שיקולי שיקום, עתרה לגזור עונשו בתחתית המתחם לו עתרה.",ראיות ותמצית טיעוני הצדדים לעונש
"ת""פ 18327-09-22","במהלך טיעוניה בקשה התובעת לתקן דבריה בנוגע לשיקולים שבבסיס תיקון כתב האישום וההסדר החלקי אליו הגיעו הצדדים, כך שירשם כי במסגרת ההסדר בין הצדדים, לא הובא בחשבון הפגם שנפל בהגשת כתב האישום.",ראיות ותמצית טיעוני הצדדים לעונש
"ת""פ 18327-09-22","ב""כ הנאשם, עוה""ד בן מוחה טען ארוכות לעונש. בין יתר טיעוניו, התייחס להתרשמות שירות המבחן לכך שהנאשם נוטל אחריות חלקית על מעשה העבירה, ובקש להבהיר כי התרשמות זו מקורה בטעות של השירות אשר סבר כי הנאשם נמנע מלמסור פרטים מלאים בנוגע להחזקת הנשק ומעורבותו בסכסוך של אחיו עם אחרים, בעוד שהפרטים שמסר הנאשם מקבלים ביטוי בעובדות כתב האישום, ועוד יותר בראיות שאינן חשופות לשירות המבחן. אשר לנסיבות ביצוע העבירה, טען הסנגור כי הנשק הוחזק משך זמן קצר, יום אחד, הוא יום תפיסתו כנלמד משילוב עובדות 1 ו 2 לכתב האישום. כנסיבה מקלה נוספת, בקש לראות בעובדה כי הנשק לא היה טעון במחסנית, ולמעשה לא היה מוכן לשימוש.",ראיות ותמצית טיעוני הצדדים לעונש
"ת""פ 18327-09-22","עוד בקש לראות בנסיבות/סיבות שהובילו את הנאשם לרכוש את הנשק ולהחזיקו בבית אמו, כנסיבות לקולא בקביעת מתחם העונש ועונשו של הנאשם. בהקשר זה נטען כי בשל החרדה ופחדים בהם היו שרויים בני משפחתו ובעיקר אמו של הנאשם אשר לעבר ביתה נורו יריות, הוא מצא עצמו מחוייב להגן עליהם.",ראיות ותמצית טיעוני הצדדים לעונש
"ת""פ 18327-09-22","דעת הסנגור הינה, כי לאור הנסיבות הקשורות בהחזקת הנשק כאמור, מתחם העונש ההולם, נכון כי ינוע בין  9 או 10 חודשי מאסר בפועל ועד 24 או 28 חודשי מאסר בפועל.",ראיות ותמצית טיעוני הצדדים לעונש
"ת""פ 18327-09-22","הסנגור הפנה למקרים בפסיקה, ובין היתר לפסיקת בית משפט זה, במקרים בהם נקבעו מתחמי ענישה שבין 13 ל 36 חודשי מאסר בפועל בעבירה של החזקת אקדח, ולמקרים בהם הומר עונש מאסר לעבודות שירות בעבירות נשק.",ראיות ותמצית טיעוני הצדדים לעונש
"ת""פ 18327-09-22","אשר לעונשו של הנאשם, סבר הסנגור כי בהינתן נתוניו האישיים - העדר עבר פלילי, גיל צעיר, לרבות כי לקח אחריות על מעשיו ובהודאתו חסך משאבים ציבוריים משמעותיים שהיו נדרשים לניהול משפטו – יש למקמו בתחתית מתחם העונש שיקבע, ולמעשה, להסתפק בימי מעצרו, 9 חודשי מאסר בפועל.",ראיות ותמצית טיעוני הצדדים לעונש
"ת""פ 18327-09-22","הנאשם בדבריו, הביע צער על מעשיו והוסיף כי למד לקחו. לטענתו היה נתון תחת לחץ שמא יפגעו בבני משפחתו, ובכל מקרה לא הייתה לו כל כוונה לפגוע במאן דהוא.",ראיות ותמצית טיעוני הצדדים לעונש
"ת""פ 18327-09-22","בקביעת מתחם העונש ההולם, יתחשב בית המשפט בערך החברתי המוגן שנפגע ובמידת הפגיעה בו, בנסיבות הקשורות לביצוע העבירה ובמדיניות הענישה הנהוגה, ובשים לב כי העיקרון המנחה בענישה הוא עקרון ההלימה.",מתחם העונש ההולם
"ת""פ 18327-09-22","הערכים החברתיים המוגנים בבסיס האיסור על החזקת נשק, הם השמירה על הגוף והחיים,  שמירה על הסדר הציבורי והביטחון האישי. החזקת כלי נשק ללא היתר, לרבות השימוש בו, פוגעים קשות בתחושת הביטחון של הציבור ותורמים לעליית הביקוש בנשק בלתי חוקי, אשר זמינותו, בין היתר, מעודדת את השימוש בו, כך ויש שסכסוכים של מה בכך, מסלימים לאירועים קטלניים.",מתחם העונש ההולם
"ת""פ 18327-09-22","העונש המרבי, 7 שנות מאסר הקבוע לצדה של העבירה, מבטא  את החומרה היתרה אותה מייחס המחוקק לעבירה זו.",מתחם העונש ההולם
"ת""פ 18327-09-22","שיקולי ההרתעה הם הראשונים במעלה מבין מכלול שיקולי הענישה, שכן אלה מהווים תנאי הכרחי למאבק בתופעה של החזקה ושימוש בנשק לא חוקי בחברה האזרחית. התופעה יש לומר, כבר הפכה מכת מדינה ולא בכדי יוצאים בתי המשפט השונים בקריאה להכבדה בענישה בעבירות נשק. כך למשל,  בע""פ 4406/19 מ""י נ' סובח (5.11.19) נקבע כי הענישה הקיימת בנוגע לעבירות נשק אינה משקפת נכונה את חומרת התופעה וכי מוצדק להעלות את רף הענישה בעבירות נשק. ראו גם בבע""פ 1729/19  עבאהרה נ' מ""י וסקירת הפסיקה בע""פ 3169/21 מדינת ישראל נ' אגבריה (21.06.21) . ",מתחם העונש ההולם
"ת""פ 18327-09-22","נוכח התפשטות התופעה והשלכותיה על הסדר והביטחון הציבורי, אף נדרשה התערבות המחוקק אשר בהוראת השעה שבתיקון מספר 140 בחוק העונשין, תשפ""ב – 2021  (להלן: התיקון לחוק), מכוונת להחמרת הענישה תוך קביעת עונש מינימום. על פי התיקון לחוק, משהורשע אדם בעבירה לפי סעיף (א) רישא (ב 2) או (ב 3) רישא - לא יפחת עונשו מרבע העונש המרבי שנקבע לאותה עבירה, דהיינו, 21 חודשי מאסר בפועל (כולל מאסר על תנאי) אלא אם יחליט בית המשפט מטעמים מיוחדים שירשמו, להקל בעונשו.",מתחם העונש ההולם
"ת""פ 18327-09-22","בדברי ההסבר להצעה לתיקון החוק (קריאה ראשונה) נמצא התייחסות לעליה המשמעותית ב 3 שנים האחרונות במספר העבירות של החזקת הנשק שלא כדין ולעבירות הקשורות לעבירה זו, בפרט בחברה הערבית. בדברי ההסבר הודגש כי השימוש בעונש מינימום שהינו כלי חריג ויוצא דופן (בעיקר לאחר תיקון  113 בחוק העונשין שקבע את הבניית שיקול הדעת השיפוטי בענישה)  מחויב המציאות נוכח התפשטות והתחמשות של קבוצות גדולות באוכלוסייה בנשק בלתי חוקי והשלכותיה החמורות, ונועד להביא לשינוי המבוקש בהעלאת רמת הענישה ובהגברת ההרתעה במהלך התקופה בה חלה הוראת השעה.",מתחם העונש ההולם
"ת""פ 18327-09-22","הדברים האמורים מקבלים ביטוי גם בדברי בית המשפט, בע""פ 2482/22 מדינת ישראל נ' קדורה (14.4.2022), המתמצתים בפגיעה שבעבירות הנשק ובחובת בתי המשפט לענישה מכבידה כדי להרתיע:  ",מתחם העונש ההולם
"ת""פ 18327-09-22","בחינת נסיבות הקשורות בביצוע העבירה מלמדת על פגיעה גבוהה בערכים המוגנים. באופן לא חוקי, החזיק הנאשם בבית אמו בכלי נשק שבכוחו להמית. המדובר באקדח חצי אוטומטי, לידו מחסנית מלאה ב 15 כדורי 9 mm , ושניהם היו זמנים ונגישים לנאשם. לשאלת תכלית החזקת הנאשם את האקדח יש אך להוסיף ולהעצים בסיכונים ובסיכויים הגבוהים לעשות בו שימוש. ניסיון החיים מלמד כי נשק המוחזק שלא כדין עלול במהרה למצוא את דרכו כפתרון לסכסוכים ו/או לידיים עוינות אשר יעשו בו שימוש למטרות פליליות או ביטחוניות, ראו בדברי בית המשפט בע""פ 4406/19 ‏מדינת ישראל נ' סובח הנ""ל:",מתחם העונש ההולם
"ת""פ 18327-09-22","באשר לענישה הנוהגת בעבירות נשק, עיינתי במקרים אליהם הפנו הצדדים, המלמדת על מגוון עונשים בעבירות נשק. מטבע הדברים כל צד בקש לראות במקרים אליהם הפנה, אמת מידה למתחם העונש ההולם בעניין הנדון, ובהקשר זה, יפים דברי בית המשפט בעפ""ג 41707-03-22( מחוזי ב""ש) מדינת ישראל נגד אבו טראש ( ניתן  23.6.22):",מתחם העונש ההולם
"ת""פ 18327-09-22","ברע""פ 5613/20 אל הוזייל נ' מדינת ישראל [25.8.2020] נדרש בית המשפט העליון לבקשת רשות ערעור של נאשם, כבן 40,  נעדר עבר פלילי רלוונטי, אשר עובר למעצרו קיים אורח חיים נורמטיבי ויצרני. המבקש הורשע בהחזקת אקדח ו-20 כדורים. המבקש נרתם להליך טיפולי ושירות המבחן המליץ על הטלת צו מבחן לצד מאסר בדרך של עבודות שירות. בית משפט השלום קבע את מתחם העונש ההולם בין 11 ל 33 חודשי מאסר בפועל, והשית על הנאשם 12 חודשים בפועל ומאסר על תנאי. בית המשפט המחוזי (עפ""ג 7552-07-20 אלהוזייל נ' מדינת ישראל [22.7.2020) דחה את הערעור, ובית המשפט העליון דחה את בר""ע וציין: ""עבירות בנשק הפכו בשנים האחרונות, למרבה הצער, לתופעה נפוצה בקרב אוכלוסיות שונות בחברה הישראלית, המביאה לעתים מזומנות לפגיעה בחפים מפשע ולאובדן חיי אדם. כתוצאה מכך, בית משפט זה שב וקבע כי מתחייבת החמרה ממשית בענישה על עבירות אלו, על מנת לשדר מסר מרתיע מפני ביצוען [...] לא מצאתי ממש בטענה בדבר סטיית בית משפט השלום מהמלצת שירות המבחן [...]ההכרעה הסופית בעניין העונש מסורה לבית המשפט בלבד, אשר עליו לאזן בין כלל שיקולי הענישה [...] זאת, בפרט, כאשר קיימים בענייננו שיקולים כבדי משקל בדבר הצורך בהרתעת הרבים ..."".   ",מתחם העונש ההולם
"ת""פ 18327-09-22","בע""פ 4406/19 מ""י נ' סובח (5.11.19) הנזכר לעיל, נקבע כי הענישה הקיימת בנוגע לעבירות נשק אינה משקפת נכונה את חומרת התופעה וכי מוצדק להעלות את רף הענישה בעבירות נשק. ",מתחם העונש ההולם
"ת""פ 18327-09-22","בעפ""ג ( מחוזי ב""ש) 1475-12-20 אבו עראר נ' מדינת ישראל (24.2.21), דחה בית המשפט ערעור על חומרת העונש, 12 חודשי מאסר בפועל, שהושתו על צעיר, נעדר הרשעות קודמות, אשר החזיק באקדח ותחמושת שהוסלקו בביתו. בהתייחסו למתחם שקבע בית משפט קמא,  11 ל - 33 חודשי מאסר בפועל ציין: ""לא מצאנו כי מתחם העונש ההולם חורג ממתחמי הענישה הנקבעים לעבירה זו בנסיבות הללו של ביצוע העבירה"". אשר לעונש ציין: ""הענישה של 12 חודשי מאסר מגלמת גם את הנסיבות לקולא בדבר היעדר עבר פלילי וגילו הצעיר של המערער"". ",מתחם העונש ההולם
"ת""פ 18327-09-22","בעפ""ג (מחוזי נצרת) 21260-10-19 מדינת ישראל נ' מזאריב (24.11.19) התקבל ערעור המדינה על קולת העונש, 9 חודשי מאסר בפועל לריצוי בדרך של עבודות שירות, בעניינו של צעיר נעדר עבר פלילי, אשר שירות המבחן המליץ על צו מבחן ושל""צ. בית המשפט המחוזי העמיד את העונש על 12 חודשי  מאסר בפועל בציינו: ""...תופעת השימוש בנשק חם, גובה קורבנות כמעט מידי יום ביומו. לא זו בלבד, שלמרות המאמצים הרבים שמשקיעים גורמי אכיפת החוק והעונשים שהוטלו עד כה, לא מוגרה התופעה, אלא שאנו חווים הסלמה בהיקף החזקתם של כלי נשק, וכפועל יוצא מכך גם שימוש בנשק זה.  האלימות החמורה הגוברת ברחבי הארץ [...] מחייבת העברת מסר תקיף וברור מצד בתי המשפט שלפיו כל מי שמעורב בהחזקה, נשיאה, וכל שכן שימוש בנשק חם, צפוי לעונשים כבדים מאחורי סורג ובריח [...]  אנו סבורים כי נכון היה לנקוט בקו המתחייב בשעה זו של העלאת רף הענישה [...]  החמרה זו צריכה לבוא לידי ביטוי בהחמרת מתחמי הענישה תוך מתן דגש לשיקולים הנוגעים לערכים החברתיים הנפגעים ו מידת הפגיעה בהם [...]  כמו כן, לצורך במיגור תופעת האלימות הגואה שמאפייניה שימוש בנשק חם, יש ליתן משקל לשיקולי ההרתעה בקביעת העונש בתוך המתחם"".  (ההדגשה שלי, ש.ש) ",מתחם העונש ההולם
"ת""פ 18327-09-22","בעפ""ג (מחוזי ב""ש) 19687-06-18, אבו עאבד נ' מדינת ישראל (14.11.18) דחה בית המשפט ערעור על חומרת העונש, 11 חודשי מאסר בפועל , שהושתו על המערער, נעדר עבר פלילי שבעניינו המליץ שירות המבחן על מאסר בעבודות שירות. המערער הורשע בהחזקת אקדח ותחמושת בעליית הגג בביתו, ומתחם העונש ההולם נקבע בין  10 חודשי מאסר בפועל ל 24 חודשי מאסר בפועל.  בדחותו את הערעור ציין בית המשפט: ""...נוכח הממדים המדאיגים של תופעת החזקת הנשק הבלתי חוקית ולאור הסכנות הנשקפות מתופעה זו והקלות היחסית הרבה שניתן לבצע עבירות אלה, יש מקום להחמיר בענישה שניתנה עד כה בגין עבירות אלה [...] הצורך בהחמרה בענישה בעבירות אלה, נכון גם במקרה שבפנינו, חרף נסיבותיו האישיות של המערער, כפי שאלו קיבלו ביטוי בתסקירים, חרף גילו הצעיר, חרף העדר הרשעות קודמות, ואף חרף המלצת שירות המבחן..."".",מתחם העונש ההולם
"ת""פ 18327-09-22","בת""פ (שלום ב""ש)  13471-01-22 מדינת ישראל נ' אל סייד, (29.09.22) ( אליו הפנתה ההגנה) נדון עניינו של נאשם שבעת ביצוע העבירה טרם מלאו לו 18.5 שנים. הנאשם הורשע בהחזקת אקדח חצי אוטומטי ומחסנית שבתוכה 9 כדורי 9 מ""מ. מתחם העונש נקבע בין 13 -36 חודשי מאסר בפועל, ועל הנאשם, צעיר שבעת ביצוע העבירה גילו היה 18 ו-4 חודשים, נגזרו14 חודשי מאסר בפועל, חרף תסקיר שהמליץ שלא להכביד בענישה לאור גילו הצעיר והחשש מהעמקת דפוסים עברייניים בשהייה ממושכת מאחורי סורג ובריח. ",מתחם העונש ההולם
"ת""פ 18327-09-22","בת""פ (שלום ב""ש) 54807-01-21 מדינת ישראל נ' אל בחירי (ניתן ב 3.7.2021) (אליו הפנתה התביעה) נדון עניינו של נאשם אשר הורשע בהחזקת אקדח חצי אוטומטי שבתוכו מחסנית ולצידו מחסנית אקדח נוספת ו-5 קופסאות תחמושת שהכילו 213 כדורי 9 מ""מ. בית המשפט השלום קבע את מתחם העונש ההולם כך שינוע בין 12 – 36 חודשי מאסר בפועל וענישה נלווית הכוללת קנס כספי, ואת עונשו של הנאשם, נעדר עבר פלילי, אשר מצבם הרפואי של שניים מילדיו נמצא מורכב, ושירות המבחן המליץ על עונש בדמות עבודות שירות - גזר ל-18 חודשי מאסר בפועל.  ",מתחם העונש ההולם
"ת""פ 18327-09-22","בת""פ (שלום ב""ש) 64331-05-19, מדינת ישראל נ' מועתז אבו קיעאן (ניתן ב 14.04.22), נקבע מתחם עונש הולם, בין 11 ל– 33 חודשי מאסר בפועל, בנסיבות בהן הורשע הנאשם בהחזקת אקדח ומחסנית ובה 6 כדורים. עונשו של הנאשם, יליד מאי 2000, נעדר עבר פלילי, המקיים אורח חיים נורמטיבי ויצרני, ובעניינו הוגש תסקיר חיובי שהמליץ על עבודות שירות, נגזר ל  13 חודשי מאסר בפועל. ",מתחם העונש ההולם
"ת""פ 18327-09-22","בעפ""ג 41707-03-22 אבו טראש הנזכר לעיל,  דובר במי שהחזיק באקדח חצי אוטומטי מסוג ברטה, ללא פין הדק ועצר, בתוך שיח בחורשה ליד ביתו. בית המשפט (מחוזי ב""ש) החמיר בעונשו של הנאשם, בן 21, נעדר עבר פלילי, כך שחלף 5 חודשי מאסר לריצוי בעבודות שירות, אותם גזר בית המשפט קמא -  העמיד את עונשו ל 10 חודשי מאסר בפועל, וזאת בהתחשב בהלכה לפיה ערכאת הערעור אינה ממצה את הדין, למרות שהתחשב בנתוניו החיוביים, לרבות הליך טיפולי שעבר, ולמרות משקל שנתן לטענה לפיה האקדח לא היה תקין. בית המשפט נתן משקל לחומרה ולסכנות הכרוכות בהחזקת נשק שלא כדין, ובעיקר להיקף התופעה, תוך קריאה לערכאות הדיוניות לממש את מדיניות ההחמרה בענישה מכבידה:  ",מתחם העונש ההולם
"ת""פ 18327-09-22","עוד בעניינו של אבו טארש, ציין בית המשפט בענישה הנוהגת בעבירה של החזקת אקדח: ""העונשים המוטלים על החזקת אקדח שלא כדין נעים בין 18 ל- 30 חודשי מאסר בפועל"", והפנה לע""פ 2141-21 איתן חניני נ' מדינת ישראל (27/05/21) שם דובר במערער שנשא בשעת לילה אקדח אוויר אשר בוצעו בו שינויים המאפשרים ירי של תחמושת בקליבר 7.65 מ""מ, ובו ארבעה כדורים,  ועונשו נגזר ל- 20 חודשי מאסר בפועל (ערעורו על חומרת העונש נדחה) ; ע""פ 2892/13 מוחמד עודתאללה נ' מדינת ישראל (29/09/13) שם נדחה ערעורו של מי שהוא נעדר עבר פלילי, שנתפס נוהג ברכב בו היו אקדח ובו מחסנית ריקה מכדורים, ועונשו נגזר ל 21 חודשי מאסר בפועל.  ",מתחם העונש ההולם
"ת""פ 18327-09-22","לא נעלם מעיני כי במקרים אליהם הפנה בית המשפט בעניינו של אבו טארש הנ""ל, דובר בנסיבות בהן, הנשק נישא גופו של הנאשם או הוחזק ברכב. עם זאת, איני סבורה כי נוכח מיקומו של  הנשק יש הצדקה לפער כה משמעותי בענישה, מקום בו יתר הנסיבות הקשורות בביצוע העבירה זהות.",מתחם העונש ההולם
"ת""פ 18327-09-22","במקרה הנדון החזיק הנאשם את האקדח בבית אמו, אשר על פי העובדות נורו יריות לעברו או סמוך אליו, פחות משבועיים ימים קודם תפיסת האקדח, והדברים מדברים בעד עצמם. בנוסף, בעניינו של הנאשם חלה הוראת השעה שבתיקון מספר 140 בחוק העונשין, תשפ""ב – 2021, שעל הסיבות לחקיקתה ועל יעדיה עמדתי לעיל.",מתחם העונש ההולם
"ת""פ 18327-09-22","סיכום מכלול הדברים האמורים, בהתחשב במעשה העבירה בנסיבות ביצועה, במידת אשמו של הנאשם, מידת פגיעתו בערכים החברתיים ובעיקר במגמת ההחמרה בענישה המתחייבת להרתעה מעבירות אלו, ולאחר שנתתי דעתי להדרגתיות המתבקשת בהחמרה בענישה - היה מקום לקביעת מתחם עונש הולם שהיה קרוב יותר לרף העליון במתחם העונש לו עתרה התביעה. עם זאת, בהביאי בחשבון את טיעוני ההגנה (עליהם אין חולק) לפגם בדמות הגשת  כתב האישום בחוסר סמכות ואשר כתוצאה מכך היה נתון הנאשם  במעצר לא חוקי משך 8 ימים -  אעמיד את מתחם העונש ההולם כך שינוע בין  14 ל- 36 חודשי מאסר בפועל.",מתחם העונש ההולם
"ת""פ 18327-09-22","בהעדר שיקולים  לסטייה ממתחם העונש, בגדרי השיקולים לבחינת עונשו של הנאשם בתוך המתחם, יינתן משקל משמעותי להודאת הנאשם בעבירה, לעברו הנקי, ולנסיבותיו האישיות המורכבות עליהן נלמד מהתסקיר.",עונשו של  הנאשם
"ת""פ 18327-09-22","מנגד, יינתן משקל מכריע לשיקולי ההרתעה שעל חשיבותם נוסיף מדברי בית המשפט (מחוזי ב""ש) בת.פ.72031-02-19 מדינת ישראל נ' אבו עיידה [31.12.19] :",עונשו של  הנאשם
"ת""פ 18327-09-22","נוכח שבעבירות נשק מתן הבכורה הוא לשיקולי הרתעה,  היה מקום לגזור את דינו של הנאשם בחלקו הגבוה של המתחם אותו קבעתי. עם זאת, בהינתן כי שזו הרשעתו הראשונה ומאסרו הראשון, לא אמצא עמו את הדין ואגזור עונשו בחלק התחתון של מתחם העונש, לצד ענישה נלוות, כדלקמן:",עונשו של  הנאשם
"ת""פ 18327-09-22","14 חודשי מאסר בפועל בהחל מיום מעצרו על פי רישומי שב""ס.",עונשו של  הנאשם
"ת""פ 18327-09-22","10  חודשי מאסר על תנאי, משך 3 שנים מיום שחרורו ממאסר, שלא יעבור עבירת נשק  מסוג פשע.",עונשו של  הנאשם
"ת""פ 18327-09-22","התחייבות עצמית בסכום של 3,000 ₪ להימנע משך 3 שנים מיום שחרורו ממאסר, לעבור עבירת נשק מסוג פשע.",עונשו של  הנאשם
"ת""פ 18327-09-22",האקדח והמחסנית שנתפסו – יחולטו / יושמדו לשיקול דעת היחידה החוקרת.,עונשו של  הנאשם
"ת""פ 18327-09-22","ניתן היום,  ד' סיוון תשפ""ג, 24 מאי 2023, במעמד הצדדים.",54678313הודעה זכות הערעור
"ת""פ 18327-09-22",נוסח מסמך זה כפוף לשינויי ניסוח ועריכה,שוש שטרית 54678313
"ת""פ 18327-09-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",שוש שטרית 54678313
