verdict,text,part
תפ (חי') 5163∕06,"חוק העונשין, תשל""ז-1977: סע'  29, 31, 144(א)(ב), 383, 384, 406(ב)",חקיקה שאוזכרה: 
תפ (חי') 5163∕06,"הנאשמים הודו בעובדות כתב האישום המתוקן, שסומן באות א' במסגרת הודעה על הסדר טיעון שסומנה באות ב'.",גזר דין
תפ (חי') 5163∕06,הנאשמים הורשעו על פי הודאתם בעבירות הבאות:,גזר דין
תפ (חי') 5163∕06,"ביחס לשני הנאשמים, אחזקה והובלה של חלקי נשק, עבירה לפי סעיף 144(א)(ב) סיפא + 29 לחוק העונשין, תשל""ז-1977 (להלן: ""החוק"").",גזר דין
תפ (חי') 5163∕06,"נוסף על כך, הנאשם 1 הורשע בעבירה של סיוע להתפרצות למקום מגורים, עבירה לפי סעיף 406(ב) לחוק + סעיף 31 לחוק וכן עבירה של סיוע לגניבה לפי סעיף 384 לחוק + 383 לחוק + סעיף 31 לחוק.",גזר דין
תפ (חי') 5163∕06,"הנאשם 2 הורשע, בעבירה של התפרצות למקום מגורים, עבירה לפי סעיף 406(ב) לחוק + סעיף 29 לחוק וכן בעבירה של גניבה לפי סעיף 384 + 383 + סעיף 29 לחוק.",גזר דין
תפ (חי') 5163∕06,"מעובדות כתב האישום עולה כי, בתאריך 03.08.06 בסמוך לשעה 22:22, הסיע נאשם 1 את נאשם 2 ברכב מסוג ניסן טראנו שמספרו 16-052-20 (להלן: ""הניסן""), לרחוב השניים בבנימינה, כדי שנאשם 2 יפרוץ בית בישוב זה. הנאשם 2 ירד מהרכב והנאשם 1 עזב את המקום. הנאשם 2 פרץ את ביתו של יונתן בק (להלן: ""המתלונן"") וגנב מתוך הבית את הנשק של המתלונן, שהיה ללא מכלול (להלן: ""הנשק"").",גזר דין
תפ (חי') 5163∕06,בשלב מאוחר חזר הנאשם 1 לרחוב השניים ואסף את נאשם 2 יחד עם הנשק והשניים החזיקו והובילו בצוותא חדא את הנשק עד שנעצרו על ידי המשטרה.,גזר דין
תפ (חי') 5163∕06,"הודעת הצדדים, על הסדר טיעון התייחסה, גם כן, לסוגיית העונש, שלפיה:",גזר דין
תפ (חי') 5163∕06,"העונש שיוטל על נאשם 1 בתיק זה, יהא 14 חודשי מאסר בפועל. כמו כן, יופעל מאסר על תנאי שתלוי ועומד כנגדו בת.פ. (חדרה) 1373/04 למשך שנה, באופן ש- 6 חודשי מאסר יהיו במצטבר ו- 6 חודשי מאסר בחופף, כך שסך הכל ירצה הנאשם 1, 20 חודשי מאסר בפועל מיום מעצרו. ",גזר דין
תפ (חי') 5163∕06,"העונש שיוטל על נאשם 2 יהא 20 חודשי מאסר בפועל בגין תיק זה. כנגד נאשם 2 עומדים ותלויים שני מאסרים מותנים, האחד בן 19 חודשי מאסר שהוטלו בת.פ. (נצרת) 1468/05, והשני בן 9 חודשים שהוטל בת.פ. (נצרת) 4105/04 (להלן: ""העונשים המותנים"").",גזר דין
תפ (חי') 5163∕06,"עפ""י ההסדר הוסכם, שהעונשים המותנים יופעלו בחופף בינם לבין עצמם, ומתוך 19 חודשי המאסר המותנים הנ""ל, יהיו עשרה חודשי מאסר שיצטברו לעונש שהוטל בתיק זה ו- 9 חודשי מאסר יהיו בחופף, כך שסה""כ העונש שעל נאשם 2, לרצות הן בתיק זה והן ביחד עם העונש המופעל, יהיה בן 30 חודשי מאסר מיום מעצרו.",גזר דין
תפ (חי') 5163∕06,"ב""כ המאשימה עתרה לקבלת הסדר הטיעון ונימקה זאת בטענות הבאות וזאת מבלי שתתעלם מחומרת העובדות:",גזר דין
תפ (חי') 5163∕06,"חסכון בזמן שיפוטי, חסכון בהשמעת עדים שעדותם בחלקה חסויה ורגישה ובעיקר משום שקיים קושי ראייתי. מה גם שהעונשים המוסכמים אינם מופרזים לקולא.",גזר דין
תפ (חי') 5163∕06,"הסניגורים הצטרפו לעמדת המאשימה והוסיפו גם הם נימוקים מטעמם. לגישתם, יש במכלול הנימוקים, כדי להטות את הכף לקיום ההסדר וקבלתו על ידי ביהמ""ש, זאת בהתחשב באותם נימוקים שהועלו ע""י שני הצדדים ובעיקר משום שההסדר סביר ואינו חורג במידה קיצונית מרמת הענישה המקובלת.",גזר דין
תפ (חי') 5163∕06,"שקלתי את טענות הצדדים ובחנתי את הנימוקים שהביאו להתגבשות הסדר הטיעון ובעיקר את העונש המוסכם ולא מצאתי עילות המחייבות התערבות ביהמ""ש בדרך של דחיית ההסדר; ועל כן החלטתי לנהוג עפ""י ההלכה שהתגבשה בסוגיה זו, ובעיקר בפס""ד פלוני – ע""פ 1958/98 
פ""ד נז(1) 37, ולקיים את ההסדר.",גזר דין
תפ (חי') 5163∕06,"המדובר בהסדר שהמאשימה בחנה אותו והסכימה לו ומכאן יש להניח עפ""י חזקת התקינות שהיא פעלה כדין ונתנה את דעתה למכלול השיקולים כמי שתפקידה לייצג את האינטרס הציבורי ולהגן עליו, כך שבמצב דברים זה לא הופר האיזון הדרוש בהסדר הטיעון, ומכאן שהתערבות בית המשפט במטרה לשמור על אינטרס לגיטימי וחשוב, אינה נדרשת.",גזר דין
תפ (חי') 5163∕06,"על כן, אני מחליט לקבל את הסדר הטיעון ולכבדו ולהטיל על הנאשמים את העונשים הבאים:",גזר דין
תפ (חי') 5163∕06,"על נאשם 1 אני מטיל 14 חודשי מאסר בפועל בתיק זה. כמו כן, מורה על הפעלת עונש המאסר המותנה של שנה שהוטל עליו בת.פ. (נצרת) 1373/04, באופן ש- 6 חודשים יצטברו לעונש שהוטל בתיק זה ו- 6 חודשים יהיו בחופף, כך שסך הכל ירצה הנאשם 1, 20 חודשי מאסר בפועל מיום מעצרו, 03.08.06. ",גזר דין
תפ (חי') 5163∕06,"על נאשם 2, יוטלו 20 חודשי מאסר בפועל בגין תיק זה. כמו כן אני מורה על הפעלת שני מאסרים מותנים, האחד בן 19 חודשי מאסר שהוטלו עליו בת.פ. (נצרת) 1468/05, והשני 9 חודשים שהוטלו עליו בת.פ. (נצרת) 4105/04. העונשים המופעלים יהיו חופפים בינם לבין עצמם. מהעונשים המופעלים, 10 חודשים יצטברו לעונש שהוטל בתיק זה  ו- 9 חודשים יהיו חופפים לו, כך שיהיה על הנאשם 2, לרצות 30 חודשי מאסר בפועל מיום מעצרו, 03.08.06. ",גזר דין
תפ (חי') 5163∕06,"כמו כן אני מטיל עונש מאסר מותנה של 20 חודשים ביחס לנאשם 2 ומאסר מותנה של 15 חודשים ביחס לנאשם 1, זאת למשך 3 שנים לבל יעברו עבירה שהיא פשע.",גזר דין
תפ (חי') 5163∕06,"זכות ערעור לביהמ""ש העליון, בתוך 45 יום מהיום, הודעה לנאשמים.",גזר דין
תפ (חי') 5163∕06,"ניתן היום ד' בשבט, תשס""ז (23 בינואר 2007) במעמד הנאשמים, עו""ד בויראת בשם עו""ד שרמן ועו""ד יפתח ועו""ד גב' איטסקו.",54678313
תפ (חי') 5163∕06,סעב 54678313-5163/06,54678313
תפ (חי') 5163∕06,נוסח מסמך זה כפוף לשינויי ניסוח ועריכה,עופרי ש.
