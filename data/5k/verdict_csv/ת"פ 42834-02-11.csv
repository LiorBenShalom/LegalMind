verdict,text,part
"ת""פ 42834-02-11","הנאשם הורשע על פי הודאתו, במסגרת הסדר טיעון, בכתב אישום מתוקן, בעבירה של נשיאת והובלת נשק לפי סעיף 144(ב) רישא לחוק העונשין, תשל""ז – 1977.",גזר דין
"ת""פ 42834-02-11","על פי עובדות כתב אישום המתוקן, בתאריך 9.2.11 הגיע הנאשם יחד עם שותף ברכב לבאר שבע, וקיבל מאחר נשק מסוג קלצ'ינקוב M1732. בנסיעה בדרך חזרה, נעצרו על ידי המשטרה, והנשק נמצא בתא המטען של הרכב.",גזר דין
"ת""פ 42834-02-11","במסגרת הסדר הטיעון הודה הנאשם בעובדות הנ""ל, בכפוף להסתייגות לפיה הוא מודה בהתייחס אליו בלבד ולא בעובדות המפרטות את זהותם של הקושרים האחרים, או בעובדות המבססות את עבירת קשירת הקשר לפשע. הצדדים לא הגיעו להסדר לעניין העונש.",גזר דין
"ת""פ 42834-02-11","לנאשם ארבע  הרשעות קודמות בעבירות מגוונות בתחום הרכוש, האלימות וכן בריחה ממשמר חוקי. הנאשם ריצה שתי תקופות מאסר, האחרונה בהן בשנת 2009 למשך 9 חודשים.",גזר דין
"ת""פ 42834-02-11","ב""כ המאשימה עתר להחמיר עם הנאשם ולהשית עליו תקופת מאסר ארוכה ומרתיעה ועונשים נילווים, נוכח חומרת העבירה, עברו הפלילי המכביד, ומסוכנותו. הוא הדגיש כי מדובר ברובה שמיש, שניתן באמצעותו להמית אדם. כן הציג פסיקה לעניין החומרה בה רואים בתי המשפט עבירות מסוג זה.",גזר דין
"ת""פ 42834-02-11","ב""כ הנאשם עתר שלא להחמיר עם הנאשם, בהיות נסיבות העבירה מצויות ברף הנמוך, הנשק נשוא האישום ישן וחלוד ונמצא לא טעון, וללא מחסנית. בנוסף, בית המשפט העליון, בדיון במעצרם של האחרים סיווג את הנסיבות ברף הנמוך של החומרה. נסיבות חייו של הנאשם קשות. הוא בן לאב דרוזי ואם מוסלמית אשר החל עוד טרם המקרה בתהליך גיור, ונאלץ לעזוב את העיר עכו עקב איומים. הנאשם מצוי במעצר מחודש פברואר באגף תורני נקי מסמים. כן הפנה לעברו הפלילי של הנאשם, אשר אינו כולל עבירות אלימות חמורות או פשעים חמורים, להודייתו המהירה והחסכון בזמן השיפוטי. ב""כ הנאשם הפנה לפסיקה מקלה בעבירות נשק.",גזר דין
"ת""פ 42834-02-11",הנאשם הביע חרטה. ,גזר דין
"ת""פ 42834-02-11",מטעם הנאשם העיד גם הרב שמעון חזן אשר קשור עם הנאשם ונהג ללמד אותו בכולל אותו פקד הנאשם בתקופה עובר למעצר וכן מעורב בהליך הגיור אותו עובר הנאשם. הרב סיפר כי הנאשם השתלב בכולל ואף הרבה ללמוד עד חודש לפני המעצר. גם לאחר השחרור הוא מתכנן להשתלב  בכולל אחר בירושלים על מנת להרחיק עצמו מהחברה הרעה בה היה מעורב בעכו.,גזר דין
"ת""פ 42834-02-11","עבירות של נשיאת  נשק והובלתו, הן עבירות המסכנות את שלום הציבור, ונאמר בעניינן:",דיון 
"ת""פ 42834-02-11","""אין אנו יכולים להתעלם מהעובדה, שהחזקת נשק שלא כדין היא עבירה נפוצה, אשר מסכנת את בטחון הציבור במידה רצינית והדברים ידועים. חשוב שתחדור לתודעת כל תושבי המדינה הידיעה, שמי שביודעין מקבל לרשותו כלי נשק שלא כדין, צפוי בגין עבירה זו לעונש מכאיב, אפילו אין הוא מתכוון אישית לבצע פשע מסוים מוגדר בעזרת הנשק האמור."" (ע""פ 910/85  אברהים קונדוס ואח' נ. מדינת ישראל) ",דיון 
"ת""פ 42834-02-11","ראה גם רע""פ 5921/08 רג'בי נ' מדינת ישראל:",דיון 
"ת""פ 42834-02-11","לחומרא שקלתי את נסיבות העבירה, אשר אינן ברף הנמוך, כטענת הסניגור. הנשק נשוא האישום הוא רובה חצי אוטומאטי (קלצ'ניקוב), וניתן לשימוש. העובדה שלא הובלה גם מחסנית ביחד עם הנשק, אינה משנה כהוא זה את נסיבות החומרה, ולכל היותר מלמדת על כך שלא היתה כוונה לעשות בו שימוש ביום האירוע. עדיין, הובלת הנשק והחזקתו מקפלות בתוכן את פוטנציאל השימוש. לכך מתווסף עברו של הנאשם, שגם הוא אינו קל, ומלמד על אורח חיים עברייני. בכך יש כדי להגביר את פוטנציאל הנזק מהחזקת הנשק.",דיון 
"ת""פ 42834-02-11","לקולא שקלתי את הודייתו המהירה של הנאשם והחיסכון בזמן השיפוטי. לא הוגש תסקיר שירות מבחן ועל כן לא ניתן היה ללמוד על נסיבות חייו של הנאשם, ועל תובנותיו בהווה באשר לעתידו. עניין גיורו של הנאשם או ""התחזקותו"" כפי שכינה אותה מובן שאינו מהווה שיקול לכאן או לכאן, וזהו עניינו האישי של הנאשם. אילו היה מוגש תסקיר, ניתן היה להתרשם יותר לעומק מהדברים שנאמרו על ידי הרב, אשר אני מקבלת אותם ומתחשבת בהם במידת האפשר.",דיון 
"ת""פ 42834-02-11","בשים לב לכל האמור לעיל, אני גוזרת על הנאשם את העונשים הבאים :",דיון 
"ת""פ 42834-02-11","מאסר בפועל למשך 13 חודשים, בניכוי ימי המעצר החל מיום 22.2.11.",דיון 
"ת""פ 42834-02-11","שמונה חודשי מאסר על תנאי, שלא יעבור תוך 3 שנים מיום שחרורו מהמאסר עבירה בה הורשע בתיק זה או כל עבירה הכרוכה בנשק,",דיון 
"ת""פ 42834-02-11","ניתנה והודעה היום ט""ו אלול תשע""א, 14/09/2011 במעמד הנוכחים.   ",<#7#>
"ת""פ 42834-02-11",נוסח מסמך זה כפוף לשינויי ניסוח ועריכה,שם הקלדנית: מיכל וקנין 
"ת""פ 42834-02-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",שם הקלדנית: מיכל וקנין 
