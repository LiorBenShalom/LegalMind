verdict,text,part
"ת""פ 9122-08","ת""פ 9122-08 מ.י. מדור תביעות פלילי ת""א נ' טביב ואח'",בית משפט השלום בתל אביב - יפו
"ת""פ 9122-08","ת""פ 9122-08 מ.י. מדור תביעות פלילי ת""א נ' טביב ואח'",בית משפט השלום בתל אביב - יפו
"ת""פ 9122-08",שופט בכיר יצחק יצחק,בפני 
"ת""פ 9122-08","י. מדור תביעות פלילי ת""א",בעניין:
"ת""פ 9122-08","עדנה טביב ע""י ב""כ עו""ד אלאב",נגד
"ת""פ 9122-08","ישראל טביב ע""י ב""כ עו""ד פלישמן",נגד
"ת""פ 9122-08","נגד הנאשמים הוגש כתב אישום המייחס להם עבירה של איומים, עבירה לפי סעיף 192 לחוק העונשין, תשל""ז-תשל""ז 1977.",הכרעת דין
"ת""פ 9122-08","בנוסף, כתב האישום מייחס לנאשמת 1 בלבד עבירה של תקיפת עובד ציבור, עבירה לפי סעיף 381(ב) לחוק העונשין, תשל""ז 1977.",הכרעת דין
"ת""פ 9122-08","על פי עובדות כתב האישום, בתאריך 31.1.2007 התקיים דיון בית המשפט לענייני משפחה בפני כבוד השופטת פלאוט ורדה. הנאשמים היו צד לדיון.",הכרעת דין
"ת""פ 9122-08","בנסיבות הנ""ל איימו הנאשמים על עורך הדין של הצד שכנגד, עו""ד אברהם אבנת אליאס, בכך שאמרו לו כי ""ירצחו אותו"", זאת במטרה להפחידו או להקניטו.",הכרעת דין
"ת""פ 9122-08","בהמשך למתואר לעיל ולאחר שהורחקה הנאשמת 1 מאולם בית המשפט, תקפה הנאשמת את המאבטח גיל מרום בכך שבעטה ברגלו.",הכרעת דין
"ת""פ 9122-08","עד תביעה 1, המתלונן, עו""ד אברהם אבנת , העיד כי בתאריך 31.1.2007 במהלך דיון שהתקיים בבית המשפט לענייני משפחה ברמת גן ייצג את מר טביב אלי בתיק אפוטרופסות בעניין אביו החסוי. במהלך הדיון ב""כ הנאשמים העלה טענותיו, ובשלב זה פרצה מהומה באולם בנוכחות השופטת שיצאה באופן מיידי מן האולם. במהלך המהומה הושמעו קריאות גנאי, קללות ואיומים, לרבות דחיפות.",פרשת התביעה
"ת""פ 9122-08",(פרוטוקול מיום 19.9.11 עמוד 4 שורות 17-24).,פרשת התביעה
"ת""פ 9122-08","יצוין כי הוגש פרוטוקול הדיון מבית המשפט לענייני משפחה, שם ציינה כב' השופטת פלאוט כי ""פרצה מהומה באולם, כולל קריאות גנאי, קללות ודחיפות.",פרשת התביעה
"ת""פ 9122-08","(ת/1, עמ' 11, שורות 12-20).",פרשת התביעה
"ת""פ 9122-08","המתלונן ציין כי, דברי האיומים מפי הנאשמים חזרו על עצמם, הם נאמרו באגרסיביות ובקולניות. לאחר מכן משמר בתי המשפט הגיע לאולם, הוציא את המתדיינים ועורכי הדין בלבד נשארו באולם.",פרשת התביעה
"ת""פ 9122-08","(פרוטוקול מיום 19.9.11 עמוד 5 שורות 4-6, 15-19).",פרשת התביעה
"ת""פ 9122-08","בחקירתו הנגדית נשאל המתלונן ע""י ב""כ נאשמת 1, האם ייתכן שהאיומים הופנו למר אלי טביב ולא אליו וזה השיב כי האיומים היו חד משמעיים והופנו גם כלפיו.",פרשת התביעה
"ת""פ 9122-08",(פרוטוקול מיום 19.9.11 עמוד 5שורות 7-10).,פרשת התביעה
"ת""פ 9122-08",המתלונן ציין כי המאבטחים הגיעו לאולם בית המשפט בשלב מאוחר יותר ועל כן ייתכן  ולא שמעו את האיומים.,פרשת התביעה
"ת""פ 9122-08","המתלונן שב וחזר כי הנאשמים איימו עליו ספציפית כי ""ירצחו אותו"" וכי הוא חש מאוים.",פרשת התביעה
"ת""פ 9122-08","עד תביעה 2, גיל מרום, עבד ביום האירוע כמאבטח בבית המשפט לענייני משפחה. העיד כי הגיע לאולם בעקבות קריאה. העד הבחין במהומה גדולה ובנאשמת משתוללת ומתפרעת באולם ומשכך הוא הוציא את הנאשמת מן הדיון, והיא בעטה בו ברגלה וגרמה לו לחבלה.",פרשת התביעה
"ת""פ 9122-08",במהלך חקירתו הנגדית העיד כי החבלה שנגרמה לו אינה חבלה חמורה אלא אך ורק פצע קטן ברגל.,פרשת התביעה
"ת""פ 9122-08",(פרוטוקול מיום 19.9.11 עמוד 12שורות 10-11).,פרשת התביעה
"ת""פ 9122-08","יצוין כי מר גיל מרום לא שמע את דברי האיומים כלפי עו""ד אבנת, אך לאחר הדיון הגיע אליו עו""ד אבנת וסיפר לו כי הנאשמת איימה עליו.",פרשת התביעה
"ת""פ 9122-08",(פרוטוקול מיום 19.9.11 עמוד 5שורות 19-25).,פרשת התביעה
"ת""פ 9122-08","מהודעתו של מר מרום עולה כי הנאשמת היתה נסערת, צעקה, קיללה והשתוללה באולם בית המשפט. הוא ניגש אליה על מנת להרגיעה אך משלא הצליח הוביל אותה לכיוון היציאה מהאולם אחז בה בעודה ממשיכה לגדף ולהשתולל. העד ניסה להושיבה על הספסל ואז בעטה בו וכתוצאה מהבעיטה נגרם לו שפשוף קל.",פרשת התביעה
"ת""פ 9122-08",(הודעת מרום נ/1 שורות 8-26).,פרשת התביעה
"ת""פ 9122-08","עד תביעה 3, עו""ד עידו דיבון, שהה בזירת האירוע במסגרת עבודתו כעורך דין. בתחילת עדותו העד ציין כי האירוע ארע לפני כ 5 שנים וכי הוא זוכר מעט מאוד, כמו כן הדגיש כי אין לו כל קשר למעורבים.",פרשת התביעה
"ת""פ 9122-08","עו""ד דיבון הבחין במהומה גדולה מחוץ לאולמה של כב' השופטת פלאוט. לדבריו, מאבטח עמד מחוץ לאולם וגברת משתוללת ומנסה להתפרץ לתוך אולמה של כב' השופטת פלאוט תוך שהיא בועטת במאבטח ומנסה ליצור פרובוקציה בכך שצעקה כי המאבטח תוקף אותה.",פרשת התביעה
"ת""פ 9122-08","בנוסף שמע את אחד הנוכחים באולם צועק ""אנחנו נגמור אותך""...",פרשת התביעה
"ת""פ 9122-08",(פרוטוקול מיום 30.1.12 עמוד 15 שורות 15-27).,פרשת התביעה
"ת""פ 9122-08","עו""ד דיבון ציין, כי האירוע היה חריג ויוצא דופן, היתה מהומה גדולה ואיומים קשים. כמו כן העיד כי צרם לו מאוד לראות את הגברת בועטת במאבטח וצועקת כי המאבטח תוקף אותה ולכן הוא ניגש למאבטח ומסר את פרטיו כעד לאירוע.",פרשת התביעה
"ת""פ 9122-08",(פרוטוקול מיום 30.1.12 עמוד 17 שורות 14-18).,פרשת התביעה
"ת""פ 9122-08","עד תביעה 4, ציון חורמרו, עבד כמאבטח בית המשפט לענייני משפחה. עד זה הגיע למקום בעקבות קריאה של המאבטח גיל מרום. העד הבחין בשטף דם ברגלו של גיל מרום, אשר סיפר לו כי קיבל בעיטה מגברת שהתפרעה.",פרשת התביעה
"ת""פ 9122-08","עד זה לא נכח באירוע עצמו ולא הבחין בנאשמת בועטת במאבטח מרום. העד הגיע למקום רק בשלב סופי, ואף לא שמע את דברי האיומים.",פרשת התביעה
"ת""פ 9122-08","(פרוטוקול מיום 30.1.12 עמוד 19 שורות 6-12, עמוד 22 שורות 2-3).",פרשת התביעה
"ת""פ 9122-08","נאשמת 1, העידה כי ביום האירוע נשוא כתב האישום התקיים דיון בית המשפט לענייני משפחה על רקע מינוי אפוטרופוס חדש לאביה, שכן אחד האחים, אלי  טביב, אשר היה אותה עת אפוטרופוס טיפל לדברי האחים, באופן לא ראוי באביהם והדיון נסב סביב שאלת האפוטרופסות. עו""ד אבנת ייצג את אחיה של הנאשמת, מר אלי טביב.",פרשת הגנה
"ת""פ 9122-08","העדה ציינה כי האווירה באולם בית המשפט היתה טעונה ביותר וכי היא לא איימה על עו""ד אבנת, אשר טיפל גם בענייני הצוואה של אביה.",פרשת הגנה
"ת""פ 9122-08",באשר לתקיפת המאבטח ציינה כי הוא אחז בה בחוזקה וכי לא זכור לה שבעטה בו וייתכן כי בעקבות סערת הרגשות ורצונה להשתחרר ממנו בעטה בו. עוד הוסיפה כי היא נגד אלימות ומתנצלת  על האירוע וכי כל זה ארע בשל סערת רגשות בה היתה שרויה.,פרשת הגנה
"ת""פ 9122-08","(פרוטוקול מיום 11.4.13 עמוד 26, שורות 16-26,עמוד 27 שורות 1-10).",פרשת הגנה
"ת""פ 9122-08","נאשם 2, העיד כי ביום האירוע התקיים דיון בבית המשפט לענייני משפחה באשר להסרת אפוטרופסות של אחיו אלי ובקשה להפוך אותו לאפוטרופוס של אביו, בשל טיפול לא ראוי מצד אחיהם אלי טביב.",פרשת הגנה
"ת""פ 9122-08","הנאשם ציין כי האחים כולם היו נרגשים ונסערים במהלך הדיון וכי כב' השופטת פלאוט יצאה מהאולם שכן היתה התלהמות, אך הנאשם מכחיש כי איים על עורך דין אבנת.",פרשת הגנה
"ת""פ 9122-08","(פרוטוקול מיום 11.4.13 עמוד 32, שורות 1-3).",פרשת הגנה
"ת""פ 9122-08","עדותו של עורך דין אבנת היתה ברורה, ממוקדת וחד משמעית. הוא שב ואמר כי איומי הרצח מפי הנאשמים הופנו כלפיו. ואף טען כי לא חווה מעולם אירוע כה קשה וחש מאוים מצידם.",דיון והכרעה
"ת""פ 9122-08","(פרוטוקול מיום 19.9.11 עמוד 5 שורות 4-6, 15-19).",דיון והכרעה
"ת""פ 9122-08","התרשמתי מעדותו הכנה של עו""ד אבנת אשר חש מאוים, ולפיכך פנה למשטרת ישראל והגיש תלונה. אין מדובר בתלונת סרק, אלא ברצון לפעול כחוק ולזכות בהגנה הראויה לנוכח איומים חוזרים ונישנים כלפיו.",דיון והכרעה
"ת""פ 9122-08","עדות המאבטח, גיל מרום, ממשמר היכל המשפט אף היא מהימנה עלי. המאבטח נפגע ברגלו כתוצאה מבעיטת הנאשמת בגופו. מאבטח נוסף, עד תביעה 4, שהגיע מאוחר יותר לזירה הבחין בשטף דם ברגלו של המאבטח מרום. כמו כן הנאשמת אינה מרחיקה עצמה מהתקיפה ומוסרת בעדותה כי ייתכן ובעטה במאבטח תוך כדי ניסיונה להשתחרר מאחיזתו.",דיון והכרעה
"ת""פ 9122-08","(פרוטוקול מיום 11.4.13 עמוד 26, שורות 16-26,עמוד 27 שורות 1-10).",דיון והכרעה
"ת""פ 9122-08","עוד יצוין, כי באירוע התקיפה נכח עד אובייקטיבי, עורך דין דיבון, אשר נכח בזירת האירוע בה הבחין בנאשמת משתוללת, צועקת ובועטת במאבטח בעודה מנסה ליצור מצג שווא לפיו המאבטח הוא זה התוקף אותה.",דיון והכרעה
"ת""פ 9122-08",(פרוטוקול מיום 30.1.12 עמוד 15 שורות 15-27).,דיון והכרעה
"ת""פ 9122-08","אין ספק, כי ביום האירוע הנאשמים היו מצויים בסערת רגשות שכן הדיון נסב סביב שאלת מינוי אפוטרופסות לאביהם.",דיון והכרעה
"ת""פ 9122-08",כמו כן אין ספק כי מערכת היחסים בין הנאשמים לאחיהם טביב היתה עכורה מאוד.,דיון והכרעה
"ת""פ 9122-08","עדי התביעה העידו עדות מפורטת וממוקדת המשקפת את האירועים כהוויתם. מארג הראיות שהציגה התביעה שלוב ואיתן, כשלכך מתווספת הקביעה כי עדי התביעה נמצאו מהימנים ביותר.",דיון והכרעה
"ת""פ 9122-08","לא מצאתי מקום ליתן אמון בגרסת הנאשמים, שכן זו נשללת גם על ידי עדים אובייקטיביים שאין להם כל זיקה וקשר לסכסוך המשפחתי שבין הנאשמים למתלונן.",דיון והכרעה
"ת""פ 9122-08","סוף דבר, אני מרשיע את הנאשמת 1 בעבירות של איומים ותקיפת עובד ציבור. ואת נאשם 2 בעבירה של איומים.",דיון והכרעה
"ת""פ 9122-08","ניתנה היום,  23 אפריל 2013, במעמד הצדדים ",יצחק יצחק 54678313-9122/08
"ת""פ 9122-08",נוסח מסמך זה כפוף לשינויי ניסוח ועריכה,יצחק יצחק 54678313-9122/08
"ת""פ 9122-08","בעניין עריכה ושינויים במסמכי פסיקה, חקיקה ועוד באתר נבו – הקש כאן",יצחק יצחק 54678313-9122/08
