verdict,text,part
"תפח (ב""ש) 1122∕07","במסגרת הסדר טיעון שנערך בין הצדדים, תוקן כתב האישום המקורי שהוגש כנגד הנאשם והוא הודה בעובדות כתב האישום המתוקן והורשע בהתאם.","השופטת ר. יפה-כ""ץ, אב""ד:"
"תפח (ב""ש) 1122∕07","בהתאם לעובדות כתב האישום המתוקן בהן הודה הנאשם עולה, כי במועד שאינו ידוע למאשימה, במהלך שנת 2006, בעזה, פנה הנאשם, ביחד עם אחרים לפעילים בארגון הפת""ח וביקש להצטרף לארגון. בקשתו נתקבלה.","השופטת ר. יפה-כ""ץ, אב""ד:"
"תפח (ב""ש) 1122∕07","	סמוך לאחר מכן, פגש הנאשם יחד עם שניים אחרים אדם המכונה ""אבו אדהם"", שהוא פעיל בארגון גדודי חללי אל-אקצא, שהוכרז על ידי שר הבטחון ביום 28/11/02 כהתאחדות בלתי מותרת, והנ""ל צרף את הנאשם ואת שני האחרים לארגון. למחרת היום החל הנאשם לעבור, יחד עם אחרים, קורס אימונים צבאיים שנמשך כחודש ימים ובמסגרתו עבר אימוני כושר גופני וסדר וכן למד לפרק ולהרכיב רובה מסוג קלצ'ניקוב. במהלך הקורס ובמסגרת חברותו של הנאשם בארגון הטרור הוא גם השתתף בשמירות כשהוא נושא רובה מסוג קלצ'ניקוב ללא רשיון. לאחר מכן הפסיק הנאשם את פעילותו בארגון. ","השופטת ר. יפה-כ""ץ, אב""ד:"
"תפח (ב""ש) 1122∕07","היות ובמעשיו אלה ביצע הנאשם אימונים צבאיים אסורים ונשא נשק ללא רשיון כדין, הוא הורשע בביצוע עבירות של אימונים צבאיים אסורים לפי סעיף 143(ב) לחוק העונשין, תשל""ז – 1977 (להלן: ""חוק העונשין"") ו-עבירות נשק (נשיאת נשק) לפי סעיף 144(ב) לחוק העונשין.","השופטת ר. יפה-כ""ץ, אב""ד:"
"תפח (ב""ש) 1122∕07","במסגרת טיעוניה לעונש, טענה באת כוח המדינה המלומדה, עו""ד חלפון, כי מעשי הנאשם חמורים בהיותם יוצרים סיכון של ממש לחיי אדם, בפרט על רקע המצב הבטחוני במדינת ישראל היום. מעשים אלה, במיוחד כאשר הם מתבצעים על רקע השתייכותו של הנאשם לארגון טרור, מעידים על הזדהותו עם הדרך בה נוקט אותו ארגון טרור, קרי, פגיעה בישראלים באשר הם. לדבריה, השתתפות באמון צבאי ממושך וביצוע שמירות חמושות, אינם יכולים להיחשב כפעילות תמימה, שהרי לא בכדי פועל ארגון הטרור להכשיר את פעיליו הכשרה ממושכת.","השופטת ר. יפה-כ""ץ, אב""ד:"
"תפח (ב""ש) 1122∕07","התובעת הטעימה, כי אמנם לא נגרם נזק של ממש ממעשי הנאשם אך עדיין יש לתת משקל רב לאלמנט ההרתעה על פני האינטרסים האחרים, ועל כן, ביקשה להטיל על הנאשם עונש משמעותי של מאסר בפועל ומאסר על תנאי.","השופטת ר. יפה-כ""ץ, אב""ד:"
"תפח (ב""ש) 1122∕07","לעומתה, עמד הסנגור המלומד, עו""ד ג'ברין, על הנסיבות הספציפיות של המקרה שבפנינו. לדבריו, הנאשם נרשם במשרדי הפת""ח שבאזור מגוריו על מנת לקבל עבודה במשטרה הפלשתינאית, שאז היתה בראשות הפת""ח. לאחר מכן הופנה הנאשם אל אבו אדהם, שביקש ממנו להיות חבר בארגון גדודי חללי אל-אקצא, אף זאת כדי לקבל עבודה ברשות.","השופטת ר. יפה-כ""ץ, אב""ד:"
"תפח (ב""ש) 1122∕07","לדברי הסנגור, השמירות אותן ביצע הנאשם היו שמירות באזור מגוריו ולתקופה קצרה בלבד והדגיש, כי לא היה מדובר בשמירות או מארבים נגד חיילי צה""ל, אלא בהגנה מפני סכסוכים פנימיים בין הפת""ח לבין החמא""ס כשהשמירה היתה למען הפגנת כוח נגד החמא""ס בלבד.","השופטת ר. יפה-כ""ץ, אב""ד:"
"תפח (ב""ש) 1122∕07","אשר לאימונים אותם עבר הנאשם טען הסנגור, כי חרף אמונים אלה, לא רכש הנאשם מומחיות ביצור מטענים או בהפעלת טילים, שאז מסוכנותו היתה רבה, אלא כל מה שלמד היה לפרק ולהרכיב קלצ'ניקוב ואימוני שיטור בלבד. בידע זה לא התכוון הנאשם לבצע פיגועים נגד צה""ל או נגד אזרחי מדינת ישראל.","השופטת ר. יפה-כ""ץ, אב""ד:"
"תפח (ב""ש) 1122∕07","הסנגור הוסיף וטען, כי הנאשם עזב מיוזמתו את הארגון עם סיום הקורס ומאז ועד מעצרו לא השתמש בידע שרכש נגד בטחון המדינה וגם לא העביר ידע זה לאחרים.","השופטת ר. יפה-כ""ץ, אב""ד:"
"תפח (ב""ש) 1122∕07","הסנגור הוסיף, כי אמנם ניתן לראות בנאשם חוליה בשרשרת הטרור, אולם מדובר לדבריו, בחוליה שולית ומינורית שלא פגעה פגיעה ישירה בבטחון המדינה. האימונים שביצע ונשיאת הנשק, הגם שהיו שלא כדין, לא נבעו ממניעים אידיאולוגיים ולא כוונו כנגד בטחון מדינת ישראל. כל זאת, לרבות העובדה שלא נגרם נזק ממעשי הנאשם וכי הנאשם הודה מיד בכתב האישום המתוקן וחסך זמן שיפוטי יקר ואף שיתף פעולה עם גורמי הבטחון, מחייבים, להבנת הסנגור, ענישה מקלה. ענישה שכזו תעביר מסר נכון לנאשמים האחרים להוסיף ולשתף פעולה גם הם עם השלטונות.","השופטת ר. יפה-כ""ץ, אב""ד:"
"תפח (ב""ש) 1122∕07","	לפיכך, ביקש הסנגור שלא להחמיר עם הנאשם. ","השופטת ר. יפה-כ""ץ, אב""ד:"
"תפח (ב""ש) 1122∕07","הנאשם, שהוא בן 34,  פנה אף הוא לביהמ""ש וטען שהוא מצטער על כל מה שעשה. לדבריו, מצבו הכלכלי קשה. הוא נשוי לשתי נשים ויש לו 9 ילדים שכלכלתם עליו.","השופטת ר. יפה-כ""ץ, אב""ד:"
"תפח (ב""ש) 1122∕07","ב""כ הצדדים הגישו פסיקה – כל אחד מהם פסיקה התואמת את רמת הענישה שביקש שנטיל.","השופטת ר. יפה-כ""ץ, אב""ד:"
"תפח (ב""ש) 1122∕07","מקובל עלינו, כי מי שמקבל על עצמו להיות חבר בארגון, ששם לו כמטרה לפגוע במדינת ישראל, לא יוכל לטעון לאחר מכן, כי לא ידע על כוונות הארגון, או כי לא היה שותף להן, במיוחד כאשר במקרה כמו שבפנינו, מדובר במי שביקש מיוזמתו להצטרף לארגון טרור, במסגרתו השתתף באימונים צבאיים במשך תקופה של כחודשיים ימים.","השופטת ר. יפה-כ""ץ, אב""ד:"
"תפח (ב""ש) 1122∕07","אין ספק, כי בהצטרפותו של הנאשם לארגון טרור, הוא העמיד בסיכון את תושבי מדינת ישראל וחייליה. עצם ההצטרפות לארגון אסורה על פי החוק, ולא בכדי, שכן, האיסור לא נובע רק מעשיית מעשי טרור ספציפיים נגד המדינה, אלא מעצם העמדת המדינה ותושביה בפני הסכנה של הטרור. זאת ועוד, בהצטרפותו לארגון, גם אם לא בתפקיד שהעמיד ספציפית את המדינה בסכנה, הרי שבהיותו עוד חוליה בארגון איפשר את הפעילות בארגון, פעילות שממהותה נועדה לפגוע במדינה ובתושביה.","השופטת ר. יפה-כ""ץ, אב""ד:"
"תפח (ב""ש) 1122∕07","גם נשיאת הנשק, שניתן היה לעשות בו שימוש פוגעני, יש בה, לכשעצמה, חומרה. יש לזכור, כי נשיאת נשק אסורה על פי החוק, גם אם הנשק לא נועד לשמוש פוגעני כנגד תושבי מדינת ישראל.","השופטת ר. יפה-כ""ץ, אב""ד:"
"תפח (ב""ש) 1122∕07","אולם, לא ניתן להתעלם מהנסיבות הספציפיות של התיק שבפנינו. מדובר באדם, שהצטרף לארגון טרור, אך לא ביצע פעולות טרור של ממש. פעולותיו הצטמצמו באימונים צבאיים בעלי אופי מוגבל ובנשיאת נשק כחלק משמירה בתוך תחומי רצועת עזה. לכן, גם אם מדובר בעבירות חמורות, נסיבות ביצוען – במיוחד אלו שפורטו על ידי הסנגור – מלמדות, כי הנאשם הספציפי שבפנינו, לא היווה סכנה של ממש למדינה.","השופטת ר. יפה-כ""ץ, אב""ד:"
"תפח (ב""ש) 1122∕07","לאור כל האמור לעיל, אנו גוזרים על הנאשם עונש של 12 חודשי מאסר לריצוי בפועל בניכוי ימי המעצר, דהיינו – בניכוי הימים שמיום 25/7/07 ועד היום. כמו כן, אנו גוזרים על הנאשם עונש של מאסר על תנאי למשך 12 חודשים והתנאי שהנאשם לא יעבור את העבירות בהן הורשע, או כל עבירה בניגוד לפרק ז' בחוק העונשין תוך 3 שנים מיום שחרורו.","השופטת ר. יפה-כ""ץ, אב""ד:"
"תפח (ב""ש) 1122∕07","יפה כ""ץ 54678313-1122/07",5129371
"תפח (ב""ש) 1122∕07","5467831354678313ניתן היום ד' בטבת, תשס""ח (13 בדצמבר 2007) במעמד הצדדים.",5129371
"תפח (ב""ש) 1122∕07",001122/07פח 055 טובה,"יפה-כ""ץ, אב""ד"
"תפח (ב""ש) 1122∕07",נוסח מסמך זה כפוף לשינויי ניסוח ועריכה,"יפה-כ""ץ, אב""ד"
