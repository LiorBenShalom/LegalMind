verdict,text,part
"ת""פ 15943-12-16",לפני כבוד השופט אבי לוי,"ת""פ 15943-12-16 ישראל נ' אבו חמאם(עציר)"
"ת""פ 15943-12-16",לפני כבוד השופט אבי לוי,"ת""פ 15943-12-16 ישראל נ' אבו חמאם(עציר)"
"ת""פ 15943-12-16","חוק העונשין, תשל""ז-1977: סע'  40ב, 40ג(א), 40ט, 144(א), 402, 402(א), 40יא, 40יג, א'1, שבפרק ו'",חקיקה שאוזכרה: 
"ת""פ 15943-12-16","חוק העונשין, תשל""ז-1977: סע'  40ב, 40ג(א), 40ט, 144(א), 402, 402(א), 40יא, 40יג, א'1, שבפרק ו'",חקיקה שאוזכרה: 
"ת""פ 15943-12-16","הנאשם, מר גאזי אבו-חמאם, הורשע לפניי על-סמך הודאתו בעובדות אשר נכללו בכתב-אישום מתוקן אשר הוגש נגדו ביום 1 פבר' 2017.",כללי
"ת""פ 15943-12-16","כתב-אישום זה ייחס לו עבירה שעניינה שוד, בניגוד לסעיף 402(א) לחוק העונשין, התשל""ז-1977 להלן: ""חוק העונשין"") ואלה עובדותיו –",כללי
"ת""פ 15943-12-16","הנאשם וניקולא אזלי היו מכרים; האחרון חב לנאשם סכום של מספר אלפי שקלים. משחוב זה לא הוחזר, החליט הנאשם לשדוד את אימו, הגב' זהרה אבו-סארי; ואכן, ביום 22 בנוב' 2016 בשעת צהריים, הגיעה הגב' אבו-סארי עם בתה, קריסטינה לרח' לוחמי הגטאות בעכו. היא ירדה מרכבה ונכנסה לבית העסק ""חץ השקעות ונכסים"" (חנות לחלפנות כספים). בעסק זה היא פדתה שני שיקים בכסף מזומן והוחזק בידיה בעקבות פעולה זו סך במזומן של 41,400 ₪. הגב' אבו-סארי הניחה את הכסף בתיק הצד, שאותו נשאה עימה (בו היו 2,000 ₪ נוספים, כרטיס אשראי על-שם בתה, שני כרטיסי כספומט שלה, תעודת שחרור מצד""ל, כרטיס קופת חולים, תעודת-זהות, תמונות וספר קוראן).",עובדות ההרשעה
"ת""פ 15943-12-16","הנאשם, שראה אותה מגיעה ברכב החליט לשדוד אותה, המתין לה בסמוך לרכב כשהוא עוטה קפוצ'ון וחם-צוואר כדי להקשות על זיהויו. היא חזרה עם ביתה והתקרבה לרכב כשהיא נושאת את התיק על כתפה ולצידה בתה. הנאשם קם מהמדרכה ורץ לעברה, הגיח מאחוריה ומשך בחוזקה את התיק מכתפה. היא אחזה בתיק וניסתה למנוע מהנאשם ליטול אותו אך הנאשם לא הרפה ומשכוׂ בכוח. רצועת התיק נקרעה; הגב' אבו-סארי נפלה ארצה; בתה, אשר התקרבה וניסתה גם כן למנוע מהנאשם ליטול את התיק, נפלה גם כן, ואז נטל הנאשם את התיק וברח מהמקום בריצה. הנאשם רץ אל מסגד סמוך; בחצר המסגד הוא הסיר מעליו את מלבושו, הוציא מהתיק את הכסף המזומן, נטלוׂ עימו ועזב את המקום.",עובדות ההרשעה
"ת""פ 15943-12-16","כתוצאה ממעשיו של הנאשם, נגמרו לגב' אבו-סארי שפשופים קלים באמת יד ימין ובאמת יד שמאל ולבתה נגרמו שפשופים בברך שמאל.",עובדות ההרשעה
"ת""פ 15943-12-16","בסמוך לשעה 16:00 נמצא התיק במסגד כשהכסף המזומן בסך כולל של 43,000₪ נעלם מתוכו.",עובדות ההרשעה
"ת""פ 15943-12-16",מטעם התביעה הוצג תדפיס מידע פלילי בעניינו של הנאשם. התמצית לימדה שהנאשם הורשע בבית-המשפט לנוער בעבירות שעניינן רכישת או החזקה של נשק שלא כדין בניגוד לסעיף 144(א) לחוק העונשין וכן ברכישה או החזקה של חלק מנשק או תחמושת בניגוד לסעיף 144(א) לחוק העונשין. הוטלו עליו בגין הרשעתו בדין ביום 20.12.10 - 5 חודשי מאסר לריצוי בפועל בדרך של עבודות שירות לצד עונש מאסר על-תנאי והתחייבות להימנע מעבירה.,ראיות התביעה
"ת""פ 15943-12-16","בהתאם לבקשת ההגנה, ביקשתי משירות המבחן לערוך תסקיר בעניינו של הנאשם. להלן יובאו עיקריו: הנאשם סיים 10 שנות לימוד בלבד זאת לדבריו מאחר שחשש שיאונה לו רע מצדם של עבריינים אשר פגעו בקרוב משפחתו. בעקבות זאת, הוא אף נעצר ונדון בגין רכישת נשק; לאחר ריצוי עונשו הוא לא שב לספסל הלימודים והחל לעבוד עם אביו באבטחת נמל עכו. בהתייחסותו לעבירה שבגינה נותן הוא את הדין כעת, צוין, כי הנאשם נוטל אחריות, מביע צער על המעשים ואף מבטא אמפתיה כלפי המתלוננת. הוא אף מביע רצון לפצות את המתלוננות ולהתנצל בפניהן אישית. יחד עם זאת, שירות המבחן מתרשם שהנאשם משליך מעשיו על החלטה רגעית ולא שקולה בלא שיצליח להתחבר לעומק למניעיו ולכשלים המחשבתיים שהביאוהו לבצע את העבירה.",תסקיר שירות המבחן
"ת""פ 15943-12-16","צוין, כי הוא מתקשה מאוד להתמודד עם חווית המעצר אך זוכה לתמיכה יומיומית מצד בני-משפחתו. הוא משמש כתומך לעצורים אחרים ומשתתף בפעילויות המוצעות לו בכלא. שירות המבחן עמד על גורמי הסיכוי הבאים בעניינו של הנאשם:",תסקיר שירות המבחן
"ת""פ 15943-12-16","משפחתו התומכת, היציבות ששימש במסגרת חייו, הטלטלה שנלוותה למעצר, נטילת אחריות והבעת צער ואמפתיה כלפי המתלוננות.",תסקיר שירות המבחן
"ת""פ 15943-12-16","במישור של גורמי הסיכון צוינו הר""מ: טשטוש קשריו החברתיים ואופן התנהלותו היומיומית, חשש לתגובות אגרסיביות מצדו במצבים מאיימים ומלחיצים; קושי בזיהוי מצבי סיכון והסתבכות בעבירות חמורות.",תסקיר שירות המבחן
"ת""פ 15943-12-16",בשקלול של הגורמים כולם התרשם שירות המבחן שנשקף מהנאשם סיכון בינוני ברמת מסוכנות גבוהה להישנות התנהגות פורצת גבולות בעתיד.,תסקיר שירות המבחן
"ת""פ 15943-12-16","בהתחשב במכלול, ולאחר התלבטות לא המליץ שירות המבחן על חלופות ענישה או על שיקום בקהילה אלא על שילובו בתוכניות הטיפול הקיימות בשב""ס.",תסקיר שירות המבחן
"ת""פ 15943-12-16","התובעת המלומדת טענה לפניי כי מתחם הענישה ההולם את מעשיו של הנאשם נע בין 2 לבין 4 שנות מאסר. היא עמדה על הערכים המוגנים שבהם פגע הנאשם; על כך שהנאשם בחר קרבן ""קל"" (אישה מבוגרת), שתקיפתה עלולה היתה להנביט נזק רב (גם אם בפועל לא נגרם נזק גדול). היא ציינה עוד, שלנוכח מאפייניו האישיותיים עברו הפלילי והמלצת שירות המבחן, יש מקום להטיל עליו עונש מרתיע.",טיעוני התביעה
"ת""פ 15943-12-16","הסנגור המלומד עמד על שורה של שיקולים אשר מצדיקים, לטעמו, הקלה בעונשו של הנאשם: הודאתו בהזדמנות הראשונה; קבלת האחריות המלאה; הבנתו שדרך פעולתו לא היתה ראויה; היות המעשה אקראי וספונטני כאשר תוצאותיו חבלות שטחיות וקלות; המעשה נעשה בידי אדם אחד שלא נשא נשק; היות הנאשם בן למשפחה נורמטיבית ותומכת (כאשר אביו הודיע למשטרה שהנאשם היה מעורב באירוע); העובדה שהרשעתו הקודמת היתה עת היה קטין; יציבות המסגרת התעסוקתית אליה השתייך עובר להסתבכותו; הזעזוע שהיה מנת חלקו כתוצאה ממעצרו.",טיעוני ההגנה
"ת""פ 15943-12-16","לדעת הסנגור, ראוי לקבוע את המתחם ההולם כנע בין 6 חודשי מאסר לבין 20 חודשים. הוא עתר להטלת עונש, המתחשב בכל השיקולים לקולה הנ""ל.",טיעוני ההגנה
"ת""פ 15943-12-16","הנאשם הביע, בדברו האחרון לפניי חרטה והתנצלות בפני המתלוננות. ",הנאשם בדברו האחרון
"ת""פ 15943-12-16","הנאשם שלפניי שדד באורח מתוכנן ותוך שימוש בכוח פיזי תיק ובו סכום כסף גדול מאישה מבוגרת אשר את תיקה משך מרשותה. במהלך האירוע נחבלה האישה כמו גם בתה, אף כי המדובר בחבלות שאינן מן החמורות. בנס הסתיים האירוע בלא פגיעה חמורה יותר בקרבנותיו.",דיון והכרעה
"ת""פ 15943-12-16","לטעמי, האמור במעשה חמור הראוי לגנאי. מניעיו של הנאשם לביצוע המעשה (חובו של בנה של המתלוננת כלפיו) איננו כלל רלבנטי בעיניי. כוח הזרוע איננו הדרך לגביית חובות מה גם שה'חוב' נגבה (ביתר) מקרובת משפחתו של ה""חייב"" ולא מה""חייב"" עצמו.",דיון והכרעה
"ת""פ 15943-12-16","כמצוות סימן א'1 שבפרק ו' בחוק העונשין, שעניינו עקרונות הבניית שיקול-הדעת השיפוטי בענישה, אפנה לגזור לנאשם עונש, המקיים יחס הולם בין חומרת מעשה העבירה בנסיבותיו ומידת אשמו של הנאשם לבין סוג העונש המוטל עליו ומידתו (סעיף 40ב לחוק העונשין).",דיון והכרעה
"ת""פ 15943-12-16","עניין לנו כאן באירוע אחד, אליבא דכולי עלמה. לפיכך, ייקבע לו מתחם עונש הולם יחיד (סעיף 40יג לחוק העונשין).",דיון והכרעה
"ת""פ 15943-12-16","אפנה, אפוא לקביעת מתחם העונש ההולם למעשה העבירה, שאותו ביצע הנאשם.",דיון והכרעה
"ת""פ 15943-12-16",הערכים החברתיים שנפגעו (סעיף 40ג(א) לחוק העונשין),דיון והכרעה
"ת""פ 15943-12-16","הערכתים החברתיים שבהם פגע הנאשם במעשיו הם זכותן של קרבנותיו לשלמות גופן ולחיים בשלווה; זכות הקניין; קיומו של סדר ציבורי תקין. פגיעת מעשיו של הנאשם בערכים הללו רחוקה מלהיות זניחה. אמנם במעשיו לא גרם הנאשם חבלה או פציעה חמורה, אך הוא בוודאי העמיד את קרבנותיו בסיטואציה קשה ומלחיצה תוך שימוש בכח פיזי ועשה כן אל מול אישה מבוגרת על המשמעויות המחמירות הנלוות לכך. הוא נטל תיק ובו פריטים שונים ובכלל זה סכום בלתי-מבוטל במזומן. זוהי פגיעה ממשית בזכות הקניין של קרבנו.",דיון והכרעה
"ת""פ 15943-12-16","ככלל, הפסיקה מתייחסת בחומרה למעשי שוד בכלל ולמעשי שוד אלימים בפרט.  עמדה על כך כב' השופטת ע' ארבל בע""פ 5265/12 עמור נ' מדינת ישראל, פסקה 8 (ניתן ביום 27.12.2012) בציינה כדלהלן: ",מדיניות הענישה הנוהגת
"ת""פ 15943-12-16","יחד עם זאת, מעשי השוד שונים זה מזה במידת חומרתם והערכאות השיפוטיות ערכו אבחנות אלו היטב. אין דינו של שוד, המבוצע באלימות חמורה או תוך שימוש בנשק כדין שוד שנעשה בלא שימוש בכח. אין דין שוד שבו נפצע אדם פציעה קשה כדינו של שוד שבמהלכו איש לא נפגע. אין דין שוד שבו סכום הגניבה היה מזערי כדין שוד שבו נשדד סכום כסף גדול. עמד על כך כב' השופט רובינשטיין במסגרת ע""פ 4841/13 עומר ספי נ' מדינת ישראל (ניתן ביום 6.2.14) בציינו כדלהלן: ",מדיניות הענישה הנוהגת
"ת""פ 15943-12-16","המקרה בו אנו עוסקים כאן הוא מקרה ביניים. מחד גיסא, נעשו הדברים בידי אדם אחד, שלא תוך שימוש בכלי-נשק; בסופו לא נגרמה חבלה או פציעה קשה. מאידך גיסא, עניין לנו בשוד שנעשה כלפי קרבן שהוא אישה מבוגרת (ובחורה צעירה נוספת), כשנגרמה כתוצאה ממנו חבלה קלה ונשדד סכום בלתי-מבוטל. מתאימים לעניינו הדברים שכתבה כב' השופטת ע' ארבל במסגרת ע""פ 5213/06  יצחק וינדמו נ' מדינת ישראל (ניתן ביום 9.5.07), לפיהם: ",מדיניות הענישה הנוהגת
"ת""פ 15943-12-16","משכך, על מנת לשרטט כדבעי את מתחם העונש ההולם, בעניינו של הנאשם, עיינתי בפסיקה רחבה העוסקת בעבירות של שוד בנסיבות דומות. אציין את המובן מאליו, מדיניות הענישה הנהוגה בעבירת השוד הינה מגוונת. ברי, כי תלויה היא בנסיבותיו של כל מקרה ומקרה.",מדיניות הענישה הנוהגת
"ת""פ 15943-12-16","כך למשל, במסגרת ת""פ 35274-02-15 מדינת ישראל נ' גורשומוב (ניתן ביום 28.7.15) גזר בית המשפט המחוזי בחיפה (כב' השופטת בש) על הנאשם עונש מאסר בן 30 חודשים לריצוי בפועל  (בנוסף להפעלת מאסר מותנה בן 12 חודשים, במצטבר) בגין ביצועה, על פי הודאתו, של עבירה שעניינה  שוד לפי סעיף 402(א) לחוק העונשין. עובדות מקרה זה לימדו, כי  בהגיעה של המתלוננת (ילידת 1949), אל סמוך לפתח הבניין בו היא מתגוררת, ניגש אליה הנאשם מאחור, תפס את התיק שנשאה על כתפה השמאלית, משך אותו בחוזקה ודחף את המתלוננת. כתוצאה מכך המתלוננת נפלה ארצה. לאחר מכן, נמלט הנאשם מהמקום כשהתיק בידו. עובר אורח, אשר שמע את צעקות המתלוננת, רדף אחר הנאשם והשתלט עליו בעזרת אזרחים נוספים. כתוצאה ממעשיו של הנאשם, נגרמו למתלוננת כאבים, רגישות והגבלה בתנועות בכתף ימין. כאן המקום לציין, בתיק זה הנאשם ביצע את העבירה כחודש ימים בלבד לאחר שחרורו ממאסר ובעוד תלוי ועומד נגדו מאסר על תנאי בן הפעלה. ",מדיניות הענישה הנוהגת
"ת""פ 15943-12-16","במסגרת ת""פ 35274-02-15 מדינת ישראל נ' פלוני (ניתן ביום 23.12.14) גזר בית המשפט המחוזי בחיפה (כב' השופט גלעד) על הנאשם עונש מאסר בן 20 חודשים לריצוי בפועל  בגין ביצועה, על פי הודאתו, של עבירה שעניינה שוד לפי סעיף 402(א) לחוק העונשין. עובדות מקרה זה לימדו, כי המתלוננת צעדה בדרכה לביתה, עם תיק תלוי על ידה כאשר הנאשם הגיח מאחוריה במטרה לשדודה. בשלב מסוים, הנאשם משך בחוזקה ברצועת התיק, במטרה לשחררו מאחיזתה של המתלוננת ולגנוב אותו. המתלוננת מצדה משכה את תיקה ואחזה בו בחוזקה. המתלוננת אשר נבהלה ממעשה הנאשם החלה לצעוק אולם, משגבר חששה כי הנאשם יפגע בה, הרפתה מהתיק. הנאשם משך את התיק ונמלט בריצה מהמקום. בתוך התיק היו אותה עת 40 ₪ במזומן, כרטיס אשראי ופריטים אישיים נוספים. כאן המקום לציין שערעור (הנאשם) על גזר דין זה (ע""פ 970/15) נדחה, אם כי במסגרתו בית המשפט העליון התערב ברכיבי המאסר המותנה בלבד – והפחיתם.",מדיניות הענישה הנוהגת
"ת""פ 15943-12-16","במסגרת ע""פ 5859/15 חסם בנאת ואח' נ' מדינת ישראל (ניתן ביום 16.3.16 ) קיבל בית המשפט העליון ערעור על גזר דינו של בית המשפט המחוזי בחיפה, במסגרתו הושת  על המערער  עונש מאסר בן 35 חודשי מאסר לריצוי בפועל (הכולל הפעלת מעונש מאסר מותנה בן 5 חודשים, במצטבר). עונש זה הוטל על המערער בגין ביצועה על פי הודאתו, של עבירה שעניינה שוד לפי סעיף 402(א) לחוק העונשין. עובדות מקרה זה לימדו, כי סמוך לפתח דירתה של המתלוננת, תפס המערער את התיק שנשאה המתלוננת על כתפה הימנית ומשך אותו בחוזקה  ולא הרפה מאחיזתו גם עת ניסתה המתלוננת להתנגד ולמנוע ממנו ליטול את תיקה. בתגובה, המערער הפילה אל הרצפה והמשיך למשוך את התיק בעודה אוחזת בו, תוך שהוא גורר את המתלוננת במדרגות. לבסוף הצליח הנאשם להתגבר על התנגדותה ונטל ממנה את התיק בכוח. לאחר שנטלו, פתח את התיק, שלף מתוכו את הארנק ונמלט מהמקום. בית המשפט העליון כאמור קיבל את הערעור והעמיד את עונשו של המערער על 30 חודשי מאסר לריצוי בפועל (לרבות המאסר על תנאי המופעל). ",מדיניות הענישה הנוהגת
"ת""פ 15943-12-16","במסגרת ת""פ 10455-06-14 מדינת ישראל נ' אלמנך (ניתן ביום 25.10.15) גזר בית המשפט המחוזי בחיפה (כב' השופט שפירא) על הנאשם (ללא עבר פלילי) עונש מאסר בן 12 חודשים לריצוי בפועל  בגין ביצועה, על פי הודאתו, של עבירה שעניינה שוד לפי סעיף 402(א) לחוק העונשין. עובדות מקרה זה לימדו, כי הנאשם הגיח מאחורי המתלוננת, כאשר הייתה בדרכה חזרה מעבודתה לביתה ומשך בחוזקה את התיק השייך לה מידה. המתלוננת הידקה אחיזתה בתיק על מנת למנוע מהנאשם לחטוף אותו ממנה, אך הנאשם המשיך למשוך בחוזקה את התיק עד שתלש אותו מידה של המתלוננת וברח מהמקום. כתוצאה ממעשי הנאשם נגרמו למתלוננת כאבים בידה השמאלית ושבר באחת מציפורני ידה. תיקה של המתלוננת כלל ארנק ובו תעודות זהות, כרטיסי אשראי, סך של 85 ₪ במזומן, 2 זוגות משקפיים, אייפוד עם כיסוי לבן, דיסק און-קי, מפתחות, מטען לפלאפון וחפצים אישיים.",מדיניות הענישה הנוהגת
"ת""פ 15943-12-16","בבחינת הנסיבות הקשורות בביצוע העבירה ראיתי לנכון לעמוד על השיקולים הבאים: המעשה היה מתוכנן (גם אם אין האמור בתכנון של שבועות או חודשים); הנאשם היה העבריין היחיד בביצוע העבירה; הנזק העלול היה להיגרם היה רב (לנוכח גילה של המתלוננת); בפועל נגרמו חבלות קלות לקרבנות שתיהן; הנאשם עשה את שעשה שכן רצה להיפרע מהמתלוננת בגין חובו הנטען של בנה; הנאשם הבין את שהוא עושה, יכול היה וצריך היה להימנע מביצועו. המעשה נעשה תוך שימוש באלימות אף כי לא אלימות קיצונית. הנאשם ניצל את עדיפותו הפיזית על-פני המתלוננות.",נסיבות הקשורות בביצוע העבירה (סעיף 40ט לחוק העונשין)
"ת""פ 15943-12-16","בהתחשב במכלול, מצאתי לקבוע מתחם עונש הולם העומד על 12 חודשי מאסר עד 36 חודשי מאסר לריצוי בפועל לצד עונשי מאסר על-תנאי קנס ופיצויים.",מתחם העונש ההולם
"ת""פ 15943-12-16",נסיבות שאינן קשורות בביצוע העבירה (סעיף 40יא לחוק העונשין),מתחם העונש ההולם
"ת""פ 15943-12-16","כעת, אעבור לשלב גזירת העונש, המתאים לנאשם והמביא בחשבון את נסיבותיו האישיות, דהיינו, הנסיבות שאינן קשורות בביצוע העבירה. ריצוי עונש מאסר ממושך יפגע בנאשם, בלימודיו ובתכניות התעסוקה שטווה. כמו-כן, יגרור הדבר עיכוב משמעותי במימוש תכניותיו להינשא לארוסתו, הממתינה לו. עונש שכזה יפגע גם בבני-משפחתו. הנאשם נטל אחריות מלאה על מעשיו ומבקש לחזור למוטב. הנאשם מעוניין לתקן את תוצאות מעשיו, להתנצל בפני המתלוננות ולפצותן. הנאשם שיתף פעולה באורח מלא עם רשויות החוק והודה באשמה בהזדמנות הראשונה. לחובת הנאשם עבר פלילי אשר אין ניתן לבטלו. הוא הורשע בעבירה חמורה ואף ריצה עונש מאסר (אף כי בדרך של עבודות שירות).",מתחם העונש ההולם
"ת""פ 15943-12-16",ראוי להרתיעו מלחזור ולבצע מעשים דומים באמצעות ענישתו וכן ראוי להרתיע את הרבים על ידי ענישתו בחומרה.,מתחם העונש ההולם
"ת""פ 15943-12-16","לאחר ששקלתי את מכלול השיקולים הללו, ותוך מתן משקל נכבד להודייתו של הנאשם באשמה באורח מיידי ולניסיונותיו להשתקם בתוככי בית-המעצר, מצאתי לנכון להטיל על הנאשם 18 חודשי מאסר לריצוי בפועל מיום מעצרו.",גזירת העונש המתאים
"ת""פ 15943-12-16","כן מוטלים עליו 12 חודשי מאסר על תנאי שלא יעבור במשך 3 שנים עבירה של שוד, בניגוד  לסעיף 402  לחוק העונשין ו-6 חודשי מאסר על-תנאי שלא יעבור במשך 3 שנים עבירה שיש בה יסוד איום או אלימות או עבירה שיש בה יסוד של שליחת-יד ברכוש הזולת.",גזירת העונש המתאים
"ת""פ 15943-12-16","כן מוטל על הנאשם לפצות כל אחת מן המתלוננות בסך של 2,500 ₪. הפיצוי ישולם במלואו עד יום 1.1.18.",גזירת העונש המתאים
"ת""פ 15943-12-16","54678313ניתן היום, כ""ד ניסן תשע""ז, 20 אפריל 2017. ",5129371
"ת""פ 15943-12-16",נוסח מסמך זה כפוף לשינויי ניסוח ועריכה,אבי לוי 54678313
"ת""פ 15943-12-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",אבי לוי 54678313
