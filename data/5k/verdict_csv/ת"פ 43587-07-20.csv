verdict,text,part
"ת""פ 43587-07-20","ת""פ 43587-07-20  מדינת ישראל נ' סלימאן(עציר)",בית משפט השלום ברמלה
"ת""פ 43587-07-20","ת""פ 18858-01-21  מדינת ישראל נ' סלימאן(עציר)",בית משפט השלום ברמלה
"ת""פ 43587-07-20","הנאשם - צדאם סלימאן (עציר)
הובא באמצעות שב""ס
ע""י עוה""ד עבד אבו עאמר",נגד
"ת""פ 43587-07-20","חוק העונשין, תשל""ז-1977: סע'  186(א), 192, 415","חוק הכניסה לישראל, תשי""ב-1952: סע'  12(1)"
"ת""פ 43587-07-20",הנאשם הודה בעובדות של שני כתבי אישום מתוקנים שהוגשו כנגדו בבית משפט השלום ברמלה. לא היה הסדר בין הצדדים לעניין העונש.,כתבי האישום המתוקנים
"ת""פ 43587-07-20","בכתב האישום המתוקן מושא ת""פ 43587-07-20, הנאשם הורשע בביצוען של העבירות הבאות: כניסה לישראל שלא כחוק לפי סעיף 12(1) לחוק הכניסה לישראל התשי""ב - 1952 (להלן: חוק הכניסה לישראל) וכן החזקת סכין שלא כדין לפי סעיף 186(א) לחוק העונשין התשל""ז – 1977 (להלן: חוק העונשין).",כתבי האישום המתוקנים
"ת""פ 43587-07-20","על פי עובדות כתב האישום האמור, ביום 18.7.20 בשעה 01:57, או בסמוך לכך, שהה הנאשם ברחוב הנשיא בתחומי העיר לוד, מבלי שהיה בידו אישור כניסה, שהייה, או עבודה כדין בישראל. בהמשך, הנאשם השליך ארצה סכין, וזאת כשהוא תחת השפעת אלכוהול. בהמשך, השוטר פנה לנאשם וביקש ממנו להזדהות והנאשם מסר כי אין ברשותו תעודת זהות, לא מסר את שמו האמתי  ומסר שמו של אדם אחר (להלן: אירוע 1).",כתבי האישום המתוקנים
"ת""פ 43587-07-20","כתב האישום המתוקן מושא ת""פ 18858-01-21, כולל בתוכו שני אישומים, כאשר האירוע המתואר באישום הראשון יכונה להלן אירוע 2 והאירוע המתואר באישום השני יכונה להלן אירוע 3.",כתבי האישום המתוקנים
"ת""פ 43587-07-20","באירוע 2, הנאשם הורשע בביצוען של העבירות הבאות: כניסה לישראל שלא כחוק לפי סעיף 12(1) לחוק הכניסה לישראל וקבלת דבר במרמה לפי סעיף 415 רישא לחוק העונשין.",כתבי האישום המתוקנים
"ת""פ 43587-07-20","על פי עובדות אירוע 2, עובר ליום 1.8.20, במועד שאינו ידוע במדויק למאשימה, השיג הנאשם את פרטיו של אדם הנושא תעודת זהות ישראלית, וזאת בדרך שאינה ידועה במדויק למאשימה (להלן: האחר). הנאשם החזיק בצילום תעודת הזהות של האחר. ביום 1.8.20, החל הנאשם לעבוד במעון ""אביב"" שבשדרות צה""ל 25 בלוד על שמו של אותו אחר, וזאת לאחר שהציג את עצמו באמצעות צילום תעודת הזהות האמורה. הנאשם הצליח לעבוד במעון האמור עד ליום 15.11.20 על פי פרטיו של האחר ובתמורה אף קיבל שכר במזומן בסכום שאינו ידוע במדויק למאשימה.",כתבי האישום המתוקנים
"ת""פ 43587-07-20","באירוע 3, הנאשם הורשע בביצוען של העבירות הבאות: כניסה לישראל שלא כחוק לפי סעיף 12(1) לחוק הכניסה לישראל וכן איומים (ריבוי עבירות) לפי סעיף 192 לחוק העונשין.",כתבי האישום המתוקנים
"ת""פ 43587-07-20","על פי עובדות אירוע 3, במהלך חודש ינואר 2018, במועד שאינו ידוע במדויק למאשימה, החל הנאשם לנהל מערכת יחסים זוגית עם המתלוננת. במהלך חודש פברואר 2019, עבר הנאשם להתגורר עם המתלוננת בדירה בתחומי העיר רמלה וזאת עד פברואר 2020 שבמהלכו נפרדו.",כתבי האישום המתוקנים
"ת""פ 43587-07-20","ביום 9.11.20, בין השעה 17:47 לבין השעה 19:59, שלח הנאשם הודעות sms  ממכשיר הטלפון שלו למכשיר הטלפון של המתלוננת ושם כתב לה ""את לא תלכי לאף אחדדדדדדד"", ""את שלי ותהיייי שלי, בטוב וברע, רק שלי... תחסמי אותי, תעשי מה שבא לך, רק תזכרי שאני מסוגל להכללללללל... ואם תרצי, אני אגרור אותה מהשערות שלה לרגליים שלך שתגיד לך שזה שקר... הולך למעון לדפוק ת'ראש שלה בנעל שלי ואצלם לך את זה שהיא משקרת... נשבע לך שאני אבוא... וואללה נשבע לך...",כתבי האישום המתוקנים
"ת""פ 43587-07-20","בנוסף, ביום 11.11.20, בין השעה 07:00 לבין השעה 07:24, שלח הנאשם הודעות sms ממכשיר הפלאפון שלו למכשיר הפלאפון של המתלוננת ובהם כתב לה, בין היתר, ""... אני אחפור עד שאגיע לפראייר שלך וזה לא ייגמר בטוב...",כתבי האישום המתוקנים
"ת""פ 43587-07-20","בנוסף, כחודש עובר ליום 4.1.21, במועד שאינו ידוע במדויק למאשימה, שהתה המתלוננת בבית של אמה וקיבלה שיחות והודעות רבות מהנאשם ובשל כך התקשרה אמה של המתלוננת לנאשם וניסתה להרגיעו. בתגובה, אמר הנאשם לאם, בין היתר ""יש לי אנשים פה, יש לי בני דודים פה בחוץ, מה שאני רוצה מהעיניים שלי, כל מי שמציק לי... אני רוצה ללכת איתך ראש בראש... אם הילד שלי יקרא למישהו אחר אבא, אני אשרוף את החיים שלה ושלו, סבבה?",כתבי האישום המתוקנים
"ת""פ 43587-07-20","כאמור, מדובר בשלושה אירועים נפרדים ולכן, יש לקבוע מתחם עונש הולם לכל אירוע בנפרד.",מתחם העונש ההולם
"ת""פ 43587-07-20","לגבי אירוע 1, שעניינו עבירות של כניסה לישראל שלא כחוק והחזקת סכין שלא כדין, אביא את מדיניות הענישה הנוהגת לגבי כל עבירה בנפרד וממנה ייגזר המתחם לגבי שתי העבירות יחדיו.",מתחם העונש ההולם
"ת""פ 43587-07-20","כידוע, לגבי העבירה של כניסה לישראל שלא כחוק, למטרת עבודה, ללא עבירות נלוות, כאשר ברור שזה לא המקרה שבפני, המתחם הוא בין מאסר על תנאי ועד חמישה חודשי מאסר (רע""פ 377/13 אלהרוש נ' מדינת ישראל (פורסם בנבו, 8.12.14)). ברור שזה לא המקרה שבפני.",מתחם העונש ההולם
"ת""פ 43587-07-20","כמו כן, כאשר מדובר בעבירה של החזקת סכין בלבד, ללא עבירה נלוות כאשר גם כאן ברור שזה לא המקרה שבפני, המתחם נע בין מאסר על תנאי ועד שמונה חודשי מאסר בפועל (ראו למשל את הפסיקה שלהלן: רע""פ 2932/08 מרגאן נ' מדינת ישראל (פורסם בנבו, 12.6.08); רע""פ 5127/09 יפקח נ' מדינת ישראל (פורסם בנבו, 19.7.09); רע""פ 3446/10 עבד אל חלים נ' מדינת ישראל (פורסם בנבו, 6.4.11); רע""פ 2968/12 אלזיד נ' מדינת ישראל (פורסם בנבו, 6.5.12); רע""פ 4200/12 אבו זניד נ' מדינת ישראל (פורסם בנבו, 27.6.12); רע""פ 1490/12 אבו גוש נ' מדינת ישראל (פורסם בנבו, 15.7.12)).",מתחם העונש ההולם
"ת""פ 43587-07-20","לפיכך, לגבי אירוע 1, שכולל בתוכו עבירה של כניסה לישראל שלא כחוק יחד עם עבירה של החזקת סכין, הנני קובע כי מתחם העונש ההולם נע בין 4 ועד 12 חודשי מאסר בפועל, בצירוף מאסר על תנאי וקנס.",מתחם העונש ההולם
"ת""פ 43587-07-20","לגבי אירוע 2, שעניינו עבירות של כניסה לישראל שלא כחוק וקבלת דבר במרמה, בכך שהנאשם זכה לקבל עבודה בישראל במרמה על שמו של אזרח ישראלי תוך שימוש בפרטיו המזהים, אפנה לרע""פ 4163/21 מתחזה אלמוני נ' מדינת ישראל (פורסם בנבו, 17.6.21). באותו עניין, המבקש היה תושב האזור שהזדהה בפני שוטר בשמו של תושב אזור אחר שנפטר. בית משפט השלום השית עליו שלושה חודשי מאסר בפועל. ערעור המדינה לבית המשפט המחוזי התקבל ועונשו הוחמר ל-14 חודשי מאסר בפועל. בקשת רשות ערעור שהגיש לבית המשפט העליון נדחתה. כמו כן, בפסקה 11 להחלטתו, כבוד השופטת אלרון קבעה את הדברים הבאים:",מתחם העונש ההולם
"ת""פ 43587-07-20",(ההדגשות שלי – ה'א'ש') ,מתחם העונש ההולם
"ת""פ 43587-07-20","לפיכך, לגבי האירוע השני, הנני קובע כי מתחם העונש ההולם נע בין 4 חודשי מאסר ועד 15 חודשי מאסר, בצירוף מאסר על תנאי וקנס.",מתחם העונש ההולם
"ת""פ 43587-07-20","לגבי אירוע 3, שעניינו עבירות של כניסה לישראל שלא כחוק וריבוי עבירות איומים כלפי בת זוגו של הנאשם ואם בנו, וכן כלפי אמה, על רקע רצונה של בת הזוג לסיים את הקשר עמו, הנני קובע כי מתחם העונש ההולם לעבירות אלה נע בין 5 ועד 18 חודשי מאסר. יוזכר, מדובר בקטגוריית עבירות ששייכות לעבירות האיומים בתחום אלימות במשפחה. כידוע, בתי המשפט מצווים להחמיר בעבירות של אלימות במשפחה.",מתחם העונש ההולם
"ת""פ 43587-07-20","בעת קביעת העונש המתאים בתוך מתחמי העונש ההולמים שנקבעו לגבי האירועים 1, 2 ו-3, אקבע עונש סופי אחד ולא עונשים נפרדים לכל אירוע.",העונש המתאים בתוך מתחם העונש ההולם
"ת""פ 43587-07-20","בעת קביעת העונש המתאים והסופי, לקחתי בחשבון לקולא את הנתונים הבאים: ראשית, ההודאה והחיסכון בזמן שיפוטי יקר, לרבות החיסכון מהמתלוננת ואמה מלהעיד במשפט. שנית, לקחתי בחשבון את העובדה שבאירוע 3, הנאשם חש מצוקה מהפרידה מבנו והעדר יכולתו ליצור עמו קשר על רקע הסכסוך שנוצר עם בת זוגו.",העונש המתאים בתוך מתחם העונש ההולם
"ת""פ 43587-07-20","לחומרא, לקחתי בחשבון את עברו הפלילי של הנאשם ואשר כולל שתי הרשעות קודמות בעבירות של כניסה לישראל שלא כחוק, התחזות כאדם אחר, שימוש במסמך מזויף והפרעה לשוטר. יש לציין שלחובתו של הנאשם מאסר על תנאי של שלושה חודשים שהוא חב הפעלה במקרה שבפני.",העונש המתאים בתוך מתחם העונש ההולם
"ת""פ 43587-07-20","לאור כל האמור לעיל, הנני משית על הנאשם את העונשים הבאים:",העונש המתאים בתוך מתחם העונש ההולם
"ת""פ 43587-07-20",14 חודשי מאסר בפועל.,העונש המתאים בתוך מתחם העונש ההולם
"ת""פ 43587-07-20","הנני מפעיל את המאסר המותנה של 3 חודשים שתלוי ועומד כנגדו ואשר ניתן במסגרת ת""פ 60444-03-18 (שאוחד עם ת""פ 2985-04-18) ושניתן על ידי בית משפט השלום ברמלה ביום 7.2.19, וזאת במצטבר לעונש המאסר בפועל שהושת לעיל. ",העונש המתאים בתוך מתחם העונש ההולם
"ת""פ 43587-07-20","סה""כ ירצה הנאשם 17 חודשי מאסר בפועל בניכוי ימי מעצרו מיום 19.7.20 ועד ליום 21.7.20, וכן מיום 31.12.20 ועד היום.",העונש המתאים בתוך מתחם העונש ההולם
"ת""פ 43587-07-20","4 חודשי מאסר על תנאי והתנאי הוא שבמשך 3 שנים מיום שחרורו, הנאשם לא יבצע עבירה לפי חוק הכניסה לישראל, או עבירת אלימות, או עבירה של קבלת דבר במרמה לפי סעיף 415 לחוק העונשין.",העונש המתאים בתוך מתחם העונש ההולם
"ת""פ 43587-07-20","הנאשם ישלם קנס בסך  3,000 ₪, או  10 ימי מאסר תמורתו. הקנס ישולם ב-5 תשלומים חודשיים שווים ורצופים כאשר הראשון שבהם עד ליום 1.9.21 והיתרה ב-1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 43587-07-20",54678313זכות ערעור תוך 45 יום. ,5129371
"ת""פ 43587-07-20","ניתן היום,  כ""ו תמוז תשפ""א, 06 יולי 2021, במעמד הצדדים.",5129371
"ת""פ 43587-07-20",הישאם אבו שחאדה 54678313,54678313
"ת""פ 43587-07-20",נוסח מסמך זה כפוף לשינויי ניסוח ועריכה,54678313
"ת""פ 43587-07-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
