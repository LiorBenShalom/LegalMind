verdict,text,part
"ת""פ 28892-11-15","ת""פ 28892-11-15 תביעות צפת נ' חדד",בית משפט השלום בקריית שמונה
"ת""פ 28892-11-15",כבוד השופטת  רות שפילברג כהן,בפני 
"ת""פ 28892-11-15",כבוד השופטת  רות שפילברג כהן,בפני 
"ת""פ 28892-11-15","חוק העונשין, תשל""ז-1977: סע'  71ד', 144(א), 275",חקיקה שאוזכרה: 
"ת""פ 28892-11-15","הנאשם הודה והורשע, במסגרת הסדר טיעון, בכתב אישום מתוקן שייחס לו עבירות הכשלת שוטר במילוי תפקידו – עבירה לפי סעיף 275 לחוק העונשין, התשל""ז-1977 ועבירה של חזקת חלק של נשק או תחמושת – עבירה לפי סעיף 144(א) סיפא + 144(א) רישא לחוק העונשין.",כתב אישום ורקע
"ת""פ 28892-11-15","על פי כתב האישום, ביום 9/11/15 סמוך לשעה 16:45, הכשיל הנאשם שוטר שהגיע לביתו בצפת, יחד עם 2 שוטרים נוספים, במטרה לבצע חיפוש בהתאם לצו חיפוש,   בכך שדחף אותו בידו.",כתב אישום ורקע
"ת""פ 28892-11-15","בהמשך לכך ובאותן נסיבות, במהלך החיפוש, נמצא כי הנאשם החזיק בחדרו 2 רימוני יד מס' 5  עשן, 2 פצצות תאורה ידנית מס' 127 M ושקית שהכילה 150 כדורי 5.5 מ""מ.",כתב אישום ורקע
"ת""פ 28892-11-15","ביום 10/2/16, לאחר שהחל שלב שמיעת הראיות בתיק, הגיעו הצדדים להסדר טיעון לפיו כתב האישום תוקן, הנאשם הודה והורשע, נקבע כי יוגש  תסקיר שיבחן גם את שאלת ביטול ההרשעה. לגבי העונש -  הוסכם כי המאשימה תגביל את טיעוניה לעונש מקסימלי של 6 חודשים לריצוי בדרך של עבודות שרות, ואילו ב""כ הנאשם יטען לעונש באופן ""פתוח"". ניתנה הוראה לשרות המבחן להגיש תסקיר, ובנוסף הוזמנה  חוות דעת של הממונה על עבודות שרות לגבי התאמתו של הנאשם לריצוי מאסרו בדרך של עבודות שרות.",כתב אישום ורקע
"ת""פ 28892-11-15","הנאשם נמצא לא כשיר לביצוע עבודות שרות שכן הוא בעל רקע פסיכיאטרי, וכי לא הציג כל בדיקה המעידה על כשירותו לשאת מאסר בעבודות שרות.",חוות דעת הממונה על עבודות שרות
"ת""פ 28892-11-15",בעניינו של הנאשם הוגשו 2 תסקירים.,תסקירי שרות המבחן
"ת""פ 28892-11-15",תסקיר מיום 26/6/16,תסקירי שרות המבחן
"ת""פ 28892-11-15","כפי שעלה מהתסקיר, הנאשם רווק בן 30, מתגורר בבית הוריו בצפת. סיים 12 שנות לימוד עם בגרות מלאה. התגייס לצבא ועבר מס' תפקידים ובסיסים עד ששוחרר בגין אי התאמה לאחר כמעט 3 שנות שרות. הנאשם עבד במספר עבודות כספר וסוכן נדל""ן, ואף עבד מס' חודשים בארה""ב. כיום מועסק בתור נהג מונית. הנאשם מסר כי הוא מתכוון להירשם לקורס מאמני חדר כושר ולעסוק בתחום.",תסקירי שרות המבחן
"ת""פ 28892-11-15","שרות המבחן ציין שהנאשם נעדר עבר פלילי. בהתייחסו לעבירה הנוכחית דיווח כי צבר את הציוד מתקופת שירותו הצבאי ולאורך השנים, מתוך חוסר ידיעה כי הדבר אסור, ושלל קשר עם גורמים עברייניים. הנאשם טען כי הציוד הושאר בחדרו בו הוא שוהה רק בשנה האחרונה. באשר לעבירת הכשלת שוטר, טען כי היו חילוקי דעות בינו לבין השוטר וכי דחף אותו  לאחר שחש מאוים מפניו. הנאשם ביטא עמדה קורבנית בהתייחסו לאירוע, יחד עם זאת הוא הצר על השתלשלות העניינים הבין כי התנהגותו הייתה בעייתית והביע עליה חרטה.",תסקירי שרות המבחן
"ת""פ 28892-11-15","שרות המבחן התרשם כי הנאשם מצוי בתקופה של חיפוש זהות אישית ומקצועית ולא התרשם מקיומם של מאפיינים אנטי סוציאליים. צויין כי הנאשם שומר על אורח חיים נורמטיבי בדרך כלל. בנוסף, התרשם שרות המבחן כי הנאשם סובל מקושי בתקשורת הבינאישית בעיקר מול דמויות סמכותיות, בעל דימוי עצמי נמוך ומתקשה לתת אמון בגורמי תמיכה וטיפול.",תסקירי שרות המבחן
"ת""פ 28892-11-15",עוד נמסר כי הנאשם התקשה בהפעלת שיקול דעת במצבי לחץ בעיקר מול דמויות סמכותיות.,תסקירי שרות המבחן
"ת""פ 28892-11-15",שרות המבחן העריך כי קיים סיכון נמוך להישנות התנהגות פורצת גבולות כלפי דמויות סמכותיות מצד הנאשם.,תסקירי שרות המבחן
"ת""פ 28892-11-15",הנאשם התנגד לקחת חלק בהליך טיפולי של שרות המבחן לשיפור יכולתו להתמודד עם מצבי לחץ בטענה כי אינו פנוי לכך ועל כן לא באו בהמלצה להעמידו בצו מבחן.,תסקירי שרות המבחן
"ת""פ 28892-11-15","שרות המבחן הציע לנאשם לבצע צו של""צ כחלופה עונשית יחד עם אי הרשעה אך הנאשם התנגד לכך על אף ששרות המבחן הסביר לו את משמעות הדבר.",תסקירי שרות המבחן
"ת""פ 28892-11-15",שרות המבחן לא המליץ על חלופה עונשית או שיקום במסגרתו ונמנע ממתן המלצה לביטול ההרשעה.,תסקירי שרות המבחן
"ת""פ 28892-11-15","ביום 26/6/16, לבקשתו של ב""כ הנאשם, נשלח הנאשם לקבלת תסקיר משלים בו תיבחן מחדש מידת שיתוף הפעולה שלו במסלולים השונים.",תסקירי שרות המבחן
"ת""פ 28892-11-15",תסקיר מיום 6/9/16,תסקירי שרות המבחן
"ת""פ 28892-11-15","שרות המבחן ציין בתסקיר המשלים  כי הנאשם לא הבין את מהות צו השל""צ וחווה אופציה עונשית זו כמאיימת עליו נוכח תחושת הקורבנות שלו.",תסקירי שרות המבחן
"ת""פ 28892-11-15","שרות המבחן הסביר לנאשם את מהות השל""צ והתרשם כי הוא עדיין אמביוולנטי לגביו אך הפעם הנאשם התחייב כי במידה ויוטל עליו עונש זה אזי הוא יבצע את השעות שיוטלו עליו.",תסקירי שרות המבחן
"ת""פ 28892-11-15",בנוסף שרות המבחן הציע לנאשם לפנות לגורמי הטיפול במסגרת קופת חולים והוא מסר כי ישקול זאת בחיוב.,תסקירי שרות המבחן
"ת""פ 28892-11-15","בהתחשב בעובדה כי הנאשם נעדר הרשעות קודמות, בגילו הצעיר יחסית, ובכך כי הרשעתו עלולה לפגוע בחידוש רישיונו לנהיגה ברכב ציבורי ולפגוע בפרנסתו, המליץ שרות המבחן לבטל את הרשעתו של הנאשם ולהטיל עליו צו לביצוע 200 שעות של""צ וחתימה על התחייבות.",תסקירי שרות המבחן
"ת""פ 28892-11-15",ביום 7/9/16 טענו הצדדים לעונש.,טיעוני הצדדים לעונש
"ת""פ 28892-11-15","טיעוני ב""כ המאשימה",טיעוני הצדדים לעונש
"ת""פ 28892-11-15","ב""כ המאשימה ציין כי הנאשם נעדר עבר פלילי. ",טיעוני הצדדים לעונש
"ת""פ 28892-11-15","ב""כ המאשימה התנגד לאי הרשעת הנאשם והפנה להיעדר ההמלצה לכל הליך שיקומי.",טיעוני הצדדים לעונש
"ת""פ 28892-11-15","ב""כ המאשימה התייחס לכך כי  בהסדר הטיעון הוסכם כי המאשימה  תטען לעונש מקסימלי של 6 חודשי עבודות שרות, אך בשל אי התאמתו של הנאשם לביצוע עבודות שרות, ביקש להרשיעו ולהטיל עליו מאסר על תנאי לתקופה ממושכת, 200 שעות של""צ ופיצוי לשוטר.",טיעוני הצדדים לעונש
"ת""פ 28892-11-15","טיעוני ב""כ הנאשם",טיעוני הצדדים לעונש
"ת""פ 28892-11-15","ב""כ הנאשם טען כי החפצים שנמצאו -  פצצת תאורה, פצצת עשן וקליעים אינם ""כלי נשק"" המיועד לפגוע בחיי אדם, אלא רק עלולים לגרום נזק בנסיבות מיוחדות.",טיעוני הצדדים לעונש
"ת""פ 28892-11-15","עוד טען ב""כ הנאשם כי מחומר הראיות עולה שמדובר בפריטים  שנצברו מתקופת היותו של הנאשם חייל, לפני 10 שנים. בנוסף הפנה הסנגור להודעת אמו של הנאשם מתוך חומר החקירה, בה נטלה האם אחריות על אחזקת התחמושת בבית. הסנגור טען שהחזקת פריטים של הצבא, הנה התנהגות נפוצה, והפנה לכך שצה""ל עורך מדי פעם ""מבצעי החזרת ציוד"" שבמהלכם מוזמן הציבור להחזיר ציוד לצבא, בלא שיינקט נגדם כל בירור.",טיעוני הצדדים לעונש
"ת""פ 28892-11-15","ב""כ הנאשם הוסיף וטען כי זוהי הסתבכותו הראשונה של הנאשם בפלילים והזכיר את המעצר ומעצר הבית שהרתיעו אותו.",טיעוני הצדדים לעונש
"ת""פ 28892-11-15","ב""כ הנאשם טען כי המאשימה לא התנגדה לעצם בחינת שאלת ביטול ההרשעה על ידי בית המשפט והפנה למסקנת שרות המבחן לפיה הרשעה של הנאשם עלולה לפגוע בעתידו וביקש מבית המשפט לאמצה.",טיעוני הצדדים לעונש
"ת""פ 28892-11-15","לסיכום, ביקש ב""כ הנאשם, בהסתמך על נתוניו של הנאשם וטיב העבירה,  לבטל את ההרשעה.",טיעוני הצדדים לעונש
"ת""פ 28892-11-15",התנצל על מעשיו וטען כי כיום הוא מבין את חומרת מעשיו.,הנאשם
"ת""פ 28892-11-15","הכלל בהליך הפלילי הוא כי נאשם בגיר, שהוכחה אשמתו - יורשע בדין.",שאלת ההרשעה
"ת""פ 28892-11-15","הימנעות מהרשעה הנה חריג לכלל, שהנו מוצדק רק במקרים נדירים וחריגים, בהם אין יחס סביר בין הנזק הצפוי לנאשם מן ההרשעה, אשר יש לקבוע כי הוא ממשי וחריף, לבין היעדר חומרתה של העבירה, שניתן להימנע מהרשעת מבצעה, מבלי שהדבר יפגע באינטרס הציבורי ובערך המוגן.",שאלת ההרשעה
"ת""פ 28892-11-15","ראו לעניין זה את ע""פ 43351-08-14 אסייגה אלמיו נגד מדינת ישראל:",שאלת ההרשעה
"ת""פ 28892-11-15","""אכן הכלל המנחה בפלילים הוא, כי אדם שביצע עבירה צפוי להיות מורשע בדין. כך שהימנעות מהרשעה היא, אפוא, חריג לכלל שיופעל במקרים נדירים בלבד. בית המשפט יימנע מהרשעה, רק בנסיבות חריגות שבהן יוכח כי הנזק שנגרם לנאשם מההרשעה גבוה יותר מהתועלת שתצמח ממיצוי הדין עם הנאשם. דהיינו, כאשר לא מתקיים יחס סביר בין הנזק שצפוי לנאשם מן ההרשעה לחומרת העבירה. ראו: ע""פ 2555/13 חי נחמיאס נ' מדינת ישראל, [פורסם בנבו], (09.01.14) ורע""פ 3852/14 אלכסנדר זיסמן ורשואר נ' מדינת ישראל, [פורסם בנבו] (18.08.14). ",שאלת ההרשעה
"ת""פ 28892-11-15","הכלל המנחה לגבי הימנעות מהרשעה, נקבע בע""פ 2083/96 תמר כתב נגד מדינת ישראל. שם נקבע כי הימנעות מהרשעה תהיה מוצדקת רק בהתקיים שני תנאים מצטברים: ",שאלת ההרשעה
"ת""פ 28892-11-15","בע""פ 2513/96 מדינת ישראל נגד ויקטור שמש, נקבע כי ניתן להסתפק במבחן בלי הרשעה, רק במקרים מיוחדים ויוצאי דופן. הימנעות מהרשעה על ידי בית המשפט כאשר אין לכך צידוק ממשי מפרה את הכלל בדבר הרשעה ובכך פוגעים גם בעקרון השוויון בפני החוק.",שאלת ההרשעה
"ת""פ 28892-11-15","לאור האמור לעיל, ניתן לומר כי השאלה אם ניתן להימנע מהרשעת נאשם נענית תוך איזון הדדי בין שני שיקולים שמשקלם משפיע זה על זה – ככל שעבירה חמורה יותר, נסיבותיה קשות, ופגיעתה בערכים ובמוסכמות החברתיות גבוהה יותר, אזי הימנעות מהרשעה של מבצעה תהיה פחות סבירה ומוצדקת, ותתאפשר, אם בכלל, רק מקום בו תוכח פגיעה ניכרת וקשה בעתידו של הנאשם.",שאלת ההרשעה
"ת""פ 28892-11-15","חומרת העבירה ונסיבותיה – שוטרים, מצויידים בצו חיפוש, הגיעו לביתו של הנאשם לבצע את החיפוש כדין.",שאלת ההרשעה
"ת""פ 28892-11-15",הנאשם דחף אחד מהשוטרים ובכך הכשיל אותו.,שאלת ההרשעה
"ת""פ 28892-11-15","בחיפוש נמצא כי הנאשם החזיק בביתו תחמושת הכוללת 150 כדורים, 2 רימוני יד ו-2 פצצות תאורה.",שאלת ההרשעה
"ת""פ 28892-11-15","סעיף 275 לחוק העונשין המעגן את העבירה של הפרעה לשוטר במילוי תפקיד ביטא את החומרה המיוחסת לעבירה, על ידי קביעת עונש מינימום שלא יפחת משבועיים ימי מאסר.",שאלת ההרשעה
"ת""פ 28892-11-15","עבודת השיטור והמשטרה נועדה לשמור על הסדר הציבורי וחיי חברה תקינים. לפיכך, העבירה  מגינה על ערכים חשובים של סדר ציבורי, שלטון החוק ואכיפתו, ובנוסף גם על שלומם ובטחונם האישי של שוטרים בתפקיד. מטבע הדברים, מפגש של אזרח עם משטרה עלול להסב לפרט אי נעימות והפתעה. לא ניתן לקבל תחושות אלה כהצדקה להתנהגות פלילית, בוודאי שלא לנקיטת כוח כלפי שוטר, ויש להבטיח ציות של אזרחים למשטרה בעת אכיפה לגיטימית של החוק.",שאלת ההרשעה
"ת""פ 28892-11-15","מעבר לכך שהנאשם פגע במהלך עבודתם התקינה של השוטרים, הוא נמצא מחזיק תחמושת בביתו. הערך החברתי שנפגע מביצוע עבירה זו הוא הגנה על שלום הציבור וביטחונו וכן שמירה על רכושו של צה""ל.",שאלת ההרשעה
"ת""פ 28892-11-15",רבות נכתב בפסיקה אודות הסכנה הטמונה בהחזקת נשק ותחמושת בידי בלתי מורשים ועל הצורך להעניש בהתאם את המעורבים בביצוע עבירות נשק.,שאלת ההרשעה
"ת""פ 28892-11-15","בית המשפט ייתן את דעתו הן לסוג הנשק או התחמושת, לכמות ולתכלית לשמה הוחזק, וכן למוחשיות הסכנה שיעשה בו שימוש.",שאלת ההרשעה
"ת""פ 28892-11-15","בענייננו – מדובר בתחמושת (קליעים) בכמות גדולה, פצצות תאורה ורימוני עשן. פצצות התאורה ורימוני העשן לא משמשים כנשק התקפי שמטרתו לפגוע, שכן ייעודם הנו, על פי הגדרתם, לתאורה ולמיסוך עשן. יחד עם זאת, מוסכם כי הפריטים האמורים, עונים על ההגדרה ""נשק חם"" שבחוק, שכן בשימוש חורג הם עלולים לפגוע ואף להמית.",שאלת ההרשעה
"ת""פ 28892-11-15","לא הוסכם, אף לא הוכח בפני, הייעוד שלשמו החזיק הנאשם באותם פרטי נשק אסורים.",שאלת ההרשעה
"ת""פ 28892-11-15","לא אוכל לקבל כעובדה את טענת הסנגור, לפיה מדובר בפריטים שנשכחו על ידי הנאשם במשך עשר שנים, מאז נטל אותם במהלך השרות הצבאי, שכן עובדה זו לא הוסכמה על הצדדים.",שאלת ההרשעה
"ת""פ 28892-11-15","אילו קיבלתי את הטענה כעובדה, הרי שהיו מתעוררות שאלות לגבי שוויו של הרכוש שאותו הנאשם למעשה גנב מצה""ל, על פי טענתו, בהיותו חייל, ובאשר למידת הסיכון שבו העמיד הנאשם את עצמו וגם אחרים, בכך שאחסן בבית פריטים עם פוטנציאל מזיק מהסוג האמור.",שאלת ההרשעה
"ת""פ 28892-11-15","השאלות בדבר ייעוד התחמושת, ודרך השגתה על ידי הנאשם, נותרו, איפוא, בפרשה זו, סתומות וללא מענה.",שאלת ההרשעה
"ת""פ 28892-11-15","בכל מקרה, אציין כי לא אוכל לקבל את טענת הסנגור, ממנה עולה כי החזקת ציוד צבאי במימד האמור הנה כמעט נורמה חברתית אשר אין בה כל חומרה.",שאלת ההרשעה
"ת""פ 28892-11-15",מדובר בכמות תחמושת גדולה שיכולה להתגלגל לידיים שיעשו בה שימוש מזיק.,שאלת ההרשעה
"ת""פ 28892-11-15","הפגיעה של העונש בנאשם - בבואו של בית המשפט לבחון את הנזק העלול להיגרם לנאשם, על הנאשם להתייחס לנזק מוחשי קונקרטי ולא לאפשרויות תיאורטיות לפיהן יגרם לנאשם נזק בעתיד. ראו לעניין זה את הדברים שנאמרו ברע""פ 9118/12 אלכסנדר פריגין נגד מדינת ישראל:",שאלת ההרשעה
"ת""פ 28892-11-15",שרות המבחן התייחס לכך שהרשעתו של הנאשם עלולה לפגוע באפשרות לחידוש רישיונו לנהיגה ברכב ציבורי.,שאלת ההרשעה
"ת""פ 28892-11-15","הטוען לפגיעה קונקרטית בעתידו, נושא בחובת ההוכחה של טענה זו. הנאשם לא הביא בפניי כל ראיה, מסמך ואף טענה בעל פה בדבר כוונתו להמשיך בעבודתו כנהג מונית, ובמיוחד לא ראיה לכך שהרשעה בפלילים עלולה לחבל בסיכוייו לחדש את רישיון הנהיגה שלו ברכב ציבורי. בתסקיר הראשון, שסקר את רקעו האישי של הנאשם, דובר על שאיפתו להירשם לקורס מאמני חדר כושר של מכון וינגייט ולעסוק בתחום בעתיד. אשר על כן – מצאתי כי הונח בסיס רעוע ביותר לגבי טענות של פגיעה קונקרטית של הרשעה בעתידו של הנאשם, ולא התרשמתי כי הוא יינזק ממשית אם הרשעתו תיוותר על כנה.",שאלת ההרשעה
"ת""פ 28892-11-15",לא מתקיים במקרה זה אותו חריג המצדיק ביטולה של ההרשעה .,שאלת ההרשעה
"ת""פ 28892-11-15","תיקון 113 לחוק העונשין, הבניית שיקול הדעת בענישה קובע את העיקרון המנחה בענישה והוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה – ענישה
"ת""פ 28892-11-15","ראשית, על בית המשפט לקבוע את מתחם העונש ההולם, ובשלב השני לגזור את עונשו של הנאשם בתחומי המתחם שנקבע. במקרים חריגים ניתן לסטות ממתחם הענישה, לקולא, משקולי שיקום, ולחומרא, משיקולי הרתעה.",דיון והכרעה – ענישה
"ת""פ 28892-11-15","הנאשם רווק בן 30, נעדר עבר פלילי, ביטא עמדה קורבנית בהתייחסו לאירוע כתב האישום והתקשה לקבל אחריות על חלקו בביצוען, על אף שבאופן כללי הצר על השתלשלות העניינים והבין כי התנהגותו הייתה פוגענית והביע עליה חרטה. הנאשם הודה בסופו של דבר במיוחס לו וחסך זמן שיפוטי יקר.",דיון והכרעה – ענישה
"ת""פ 28892-11-15",שרות המבחן לא התרשם מקיום מאפיינים אנטי סוציאליים אצל הנאשם ונאמר כי הוא מנהל אורח חיים נורמטיבי בדרך כלל.,דיון והכרעה – ענישה
"ת""פ 28892-11-15","הנאשם סירב להתגייס להליך טיפולי שיעזור לו להתמודד עם מצבי לחץ, על אף שהתסקיר הפנה לצורך טיפולי מסויים.",דיון והכרעה – ענישה
"ת""פ 28892-11-15","מצבו הפסיכיאטרי של הנאשם, אשר לגביו ניתנה התייחסות לקונית, הביא לכך שהוא נמצא בלתי מתאים למסגרת של עבודות שרות.",דיון והכרעה – ענישה
"ת""פ 28892-11-15","לנוכח אי התאמתו, מיתנה המאשימה את עמדתה העונשית לגבי הנאשם, נמנעה בסופו של דבר מדרישת רכיב של מאסר בפועל, והסתפקה לגביו בעתירה לשל""צ וענישה נלווית.",דיון והכרעה – ענישה
"ת""פ 28892-11-15","אני סבורה כי מדובר בעמדה ראויה, המכוונת לענישה בתחתית מתחם הענישה, ואגזור לפיכך את עונשו של הנאשם בהתאם לעמדת המאשימה.",דיון והכרעה – ענישה
"ת""פ 28892-11-15","ראיתי לנכון לקצר מעט את תקופת השל""צ, שכן מספר השעות (200) הומלץ ע""י שרות המבחן לצד אי הרשעה, ולנוכח הרשעתו של הנאשם בסופו של דבר, ניתן, לדעתי להקל בחובת שעות התרומה לציבור.",דיון והכרעה – ענישה
"ת""פ 28892-11-15",נוכח כל האמור לעיל אני גוזרת את עונשו של הנאשם כדלקמן:,סוף דבר 
"ת""פ 28892-11-15","3 חודשי מאסר על תנאי, ואולם הנאשם לא יישא בעונש זה, אלא אם יעבור במהלך תקופה של 3 שנים מהיום על העבירות בהן הורשע.",סוף דבר 
"ת""פ 28892-11-15","150 שעות לתועלת הציבור שירומו במשך שנה בבית החולים המערבי נהריה, על פי תכנית שרות המבחן.",סוף דבר 
"ת""פ 28892-11-15","בית המשפט מסביר לנאשם את משמעות הצו, את מטרת השירות ואת פרטיו, ומזהירו שאם לא ימלא אחר הצו, יהיה צפוי לתוצאות האמורות בסעיף 71ד' לחוק העונשין.",סוף דבר 
"ת""פ 28892-11-15","חתימה על התחייבות על סך 2,000 ₪ להימנע מלעבור במשך 3 שנים מהיום על כל אחת מהעבירות בהן הורשע. במידה ולא יחתום כאמור תוך 7 ימים, ייאסר ליומיים.",סוף דבר 
"ת""פ 28892-11-15","54678313ניתן היום,  י""ט חשוון תשע""ז, 20 נובמבר 2016, במעמד הנוכחים.",5129371
"ת""פ 28892-11-15",רות שפילברג כהן 54678313,5129371
"ת""פ 28892-11-15",נוסח מסמך זה כפוף לשינויי ניסוח ועריכה,5129371
"ת""פ 28892-11-15","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
