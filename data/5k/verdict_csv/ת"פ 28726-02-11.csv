verdict,text,part
"ת""פ 28726-02-11","ת""פ 28726-02-11 מדינת ישראל נ' טל(עציר) ואח'",בית המשפט המחוזי בחיפה
"ת""פ 28726-02-11","חוק העונשין, תשל""ז-1977: סע'  144 (א), 144 (ב), 275",חקיקה שאוזכרה: 
"ת""פ 28726-02-11","הנאשם הורשע על יסוד הודאתו בעובדות כתב האישום בביצוע העבירות כדלקמן: 	נשיאת נשק ותחמושת – עבירה על סעיפים 144 (ב) רישא ו- 144 (ב) סיפא לחוק העונשין, 	תשל""ז-1967 [להלן: החוק], החזקת נשק ותחמושת – עבירה על סעיפים 144 (א) רישא ו- 	144 (א) סיפא לחוק והפרעה לשוטר בשעת מילוי תפקידו – עבירה על סעיף 275 לחוק.",בנוגע לנאשם מס' 2
"ת""פ 28726-02-11","לבקשת הנאשם ובהסכמת הצדדים הופרד הדיון בגזר דינו של הנאשם מזה של הנאשמת, 	כיוון שעניינה טרם הבשיל לטיעון לעונש, כיוון שבעניינה טרם הוגש תסקיר שירות 	המבחן.",בנוגע לנאשם מס' 2
"ת""פ 28726-02-11","מכתב האישום עולה כי ב- 7.2.11 בסביבות השעה 22:30, נסעו שני הנאשמים בלוויית אחר באזור העיר נהריה, ברכב BMW [להלן: הרכב]. הנאשם נהג ברכב. ברשות הנאשמים נתפס אקדח גלוק, מס' סידורי AKZ742, שבתוכו מחסנית טעונה ב- 13 כדורים בקוטר 9 מ""מ [להלן: האקדח או הנשק]. האקדח והכדורים שנתפסו הם כלי נשק 	שבכוחו להרוג.",האישום 
"ת""פ 28726-02-11","לאחר ששני ששוטרים הורו לנאשם לעצור את הרכב לצורך בדיקה, לבקשת הנאשם, החביאה הנאשמת את הנשק על גופה, במטרה להכשיל את השוטרים במילוי תפקידם.",האישום 
"ת""פ 28726-02-11","הנאשם כבן 29, נשוי מזה כשנה לאשתו בת ה-19, הנמצאת בשלבי הריון מתקדמים. עובר 	למעצרו ניהל עסק לממכר דברי מזון בדיר אלאסד. מאז מעצרו שוהה במעצר בית בבית 	חבר של המשפחה בסכנין. הנאשם ביטא קושי מעצם היותו נתון במעצר ומההפסד הכספי 	הכרוך בהשבתת העסק.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","אימו של הנאשם כבת 56, עקרת בית, מתוארת כדמות חמה ודואגת. אביו נרצח בשנת 2004 בגיל 57, במהלך עבודתו באטליז שהיה ברשותו בכפר. הנאשם שיתף בכאב ובצער שהוא חווה על אובדן אביו.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","לנאשם שני אחים ושלוש אחיות, בגילאים 27 - 43. אחותו הבכורה נכה ולדברי הנאשם הוא נוהג ללוותה לטיפולים ולבדיקות. הוא הביע צער על כך שבתקופת מעצרו איננו  מסייע לה.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","הנאשם בוגר 10 כיתות. הוא עזב את ספסל הלימודים במטרה לסייע בפרנסת המשפחה. הוא עבד בחברת ""מעוף"" לשיווק בשר בקריית מלאכי ובמשך כשנתיים במפעל ""עוף טוב"" 	בבית שאן. בספטמבר 2010 פתח חנות מכולת בדיר אלאסד.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","בהתייחס לעבירה, הנאשם הודה באחזקת הנשק, אך ניסה לטשטש את המניעים שלו 	לביצוע המעשה. הוא טען כי הבחין באדם המסתיר חבילה בין השיחים ולאחר שאותו 	אדם עזב את המקום, לקח את החבילה מתוך סקרנות וגילה בתוכה אקדח. לטענתו, כיום 	הוא מבין כי היה עליו לדווח על מציאת האקדח למשטרה, אך הוא לא עשה זאת בזמנו 	בשל חשש. לדבריו הוא לא החזיק באקדח במטרה לעשות בו שימוש כלשהו. עוד לדבריו, 	הנאשמת שהייתה עימו ברכב, היא חברה של חבר שלו אותו הסיע.",לבקשת הנאשם הוריתי על קבלת תסקיר שירות המבחן.
"ת""פ 28726-02-11",שירות המבחן התרשם כי הנאשם מפגין קושי בלקיחת אחריות על מעשה העבירה ומנסה להביא לצמצום חלקו בפרשה.,לבקשת הנאשם הוריתי על קבלת תסקיר שירות המבחן.
"ת""פ 28726-02-11","אשת הנאשם תיארה אותו באור חיובי, כאדם שאיננו מעורב בפלילים, שהתנהלותו איננה פוגענית או אלימה. היא הביעה חשש משליחתו למאסר, שכן לדבריה היא זקוקה לו, בפרט נוכח הלידה הקרבה.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","שירות המבחן לא בא בהמלצה בעניינו של הנאשם, נוכח יחסו של הנאשם לעבירה וקשייו להידרש למניעים שהביאו אותו לעבור אותה.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","הנאשם ביטא חשש מפני שליחתו למאסר, לנוכח הפיכתו לאב בקרוב ומשמעות אירוע זה על עתידו ועל חייו.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","שירות המבחן המליץ להימנע משליחת הנאשם למאסר בפועל, מה שעלול להביא להידרדרותו לתת תרבות עבריינית ובנוסף, לאור התינוק העתיד להיוולד לו בקרוב. שירות המבחן סבור כי ניתן להסתפק בעונש מאסר מותנה, שיהווה עבור הנאשם עונש מרתיע דיו.",לבקשת הנאשם הוריתי על קבלת תסקיר שירות המבחן.
"ת""פ 28726-02-11","ב""כ המאשימה, עו""ד אור – זך, עמד על החומרה שבעבירות בנשק, שיש בהן סכנה רבה לחברה. הוא הפנה לכך שהמחוקק קבע בגין עבירות בנשק עונשים בני 7 ו- 10 שנות מאסר. עוד הפנה לפסיקת ביהמ""ש העליון שהדגישה את הצורך להילחם בתופעה של החזקת נשק בידי גורמים בלתי מורשים, נוכח הסכנות הרבות הטמונות בכך.",טעוני הצדדים 
"ת""פ 28726-02-11","הפרקליט ציין כי מדובר בנסיבות שאינן תמימות. האקדח נתפס עם מחסנית טעונה בכדורים, מוכן לשימוש. הנאשמים נסעו ברכב בעיבורה של עיר, דבר המצביע על נועזות הנאשם, כי התכוון לנסוע עם הנשק לבצע אירוע אלים או להעבירו לאחר ולא סתם נסע עם נשק טעון. גם כשהשוטרים עצרו את הרכב לבדיקה, הנאשם לא התחרט על מעשיו וביקש מהנאשמת להסתירו.",טעוני הצדדים 
"ת""פ 28726-02-11",לנאשם הרשעה בעבירת איומים. העולם העברייני אינו זר לו וגם לפי התסקיר הנאשם התקשה לקחת אחריות מלאה על מעשיו ושירות המבחן לא בא בהמלצת טיפול לגביו.,טעוני הצדדים 
"ת""פ 28726-02-11","ב""כ המאשימה טען כי נוכח חומרת העבירות והצורך בהרתעה, אין מקום לקבל את המלצת שירות המבחן ויש להורות על מאסר מאחורי סורג ובריח. התובע הפנה לפסיקה במקרים דומים, בהם הוטלו מאסרים בפועל גם על מי שזו לו הרשעה ראשונה.",טעוני הצדדים 
"ת""פ 28726-02-11","הסנגור, עו""ד אסדי, הסכים כי עבירות נשק חמורות, אך הדגיש כי הענישה איניבידואלית וכל מקרה ונסיבותיו. לטענתו, במקרה דנן האינטרס של שיקום הנאשם גובר על שאר השיקולים. קיימות נסיבות המצדיקות הקלה בעונשו של הנאשם. הנאשם ניהל אורח חיים נורמטיבי, עבד באופן סדיר לפרנסת בני משפחתו וכדי לסייע לאחותו, לחובתו הרשעה בעבירה אחת בלבד, אשתו בהריון ועומדת ללדת. האירוע איננו מאפיין את אורח חייו, כפי שציין שירות המבחן. אין מדובר בעבריין מועד. ההליך הפלילי לימד אותו לקח והיווה עבורו גורם מרתיע. הסיכון שהנאשם יחזור על מעשה דומה אפסי. הצלת הנאשם תהא באי שליחתו למאסר בפועל.",טעוני הצדדים 
"ת""פ 28726-02-11","עוד טען ב""כ הנאשם כי יש לזקוף לזכות הנאשם את העובדה שלקח אחריות על מעשיו כבר בחקירתו במשטרה ובשלב המקדמי בביהמ""ש. כמו כן, הוא הורחק מביתו, כולל אזיק אלקטרוני, למשך 4 חודשים. יש מקום להביא תקופה זו בחשבון, בנוסף לתקופת המעצר המלא.",טעוני הצדדים 
"ת""פ 28726-02-11","לדברי הסנגור מדובר בעבירת נשק ברף הנמוך, כי לנאשם לא הייתה שום כוונה לעשות שימוש לרעה בנשק. הוא מצא את הנשק והחזיק בו זמן קצר ולא עשה בו שימוש.",טעוני הצדדים 
"ת""פ 28726-02-11","ב""כ הנאשם ביקש לאמץ את המלצת שירות המבחן ולחלופין להסתפק במאסר שירוצה 	בעבודות שירות.",טעוני הצדדים 
"ת""פ 28726-02-11",	הסנגור הפנה לפסיקה מקילה. ,טעוני הצדדים 
"ת""פ 28726-02-11","הנאשם ""בדברו האחרון"" אמר שהוא מצטער על העבירה.",טעוני הצדדים 
"ת""פ 28726-02-11","עבירות בנשק היו לנגע חמור בחברה, הטומן בחובו סיכונים רבים. נאמר לא אחת כי יש מקום להילחם בתופעה של החזקת נשק בידי גורמים בלתי מורשים, נוכח הסכנות הרבות הטמונות בכך שנשק זה עלול להתגלגל לידי אחרים ולשמש כלי קטלני.",דיון והכרעה 
"ת""פ 28726-02-11","           ברע""פ 2718/04 אבו דאחל נ' מדינת ישראל (לא פורסם) ציין כב' השופט ג'ובראן:",דיון והכרעה 
"ת""פ 28726-02-11","ברע""פ 5921/08 רג'בי נ' מדינת ישראל (לא פורסם) נאמר: ",דיון והכרעה 
"ת""פ 28726-02-11","בע""פ 1332/04 מדינת ישראל נ' פס, פ""ד נח(5) 541, 545 אמר ביהמ""ש העליון:",דיון והכרעה 
"ת""פ 28726-02-11","בע""פ 5220/09 הייתם עוואודה נ' מדינת ישראל, נאמר:",דיון והכרעה 
"ת""פ 28726-02-11",עוד נקבע כי: ,דיון והכרעה 
"ת""פ 28726-02-11","למרבה הדאגה, עבירות החזקת ונשיאת נשק היו לתופעה חוזרת ונשנית תכופות במחוזותינו. גם הטענה כי הנאשם ""מצא"" את הנשק וכי לא התכוון לעשות בו שום שימוש, נשמעת לעיתים תכופות, משנתפס נאשם בכף כשהוא נושא עמו נשק. קשה להאמין כי נשק שערכו הכלכלי משמעותי, ועוד טעון בכדורים חיים, מתגלגל באופן שאדם יכול למצוא אותו באקראי. מכל מקום, הנאשם דנן נסע בטבורה של עיר, מוביל נשק קטלני טעון בכדורים. אף משנתפס על ידי השוטרים דאג להחבאת הנשק על גופה של הנאשמת.",דיון והכרעה 
"ת""פ 28726-02-11","גם אם הנאשם לא התכוון להשתמש בנשק, אין בכך כדי להמעיט מהצורך בענישה ממשית, שיהא בה כדי להרתיע אחרים ולשדר, כי גם כשמדובר בעבירה ראשונה העונש הראוי הינו מאסר בפועל ממשי מאחורי סורג ובריח. לכן לא ראיתי לנכון לקבל את המלצת שירות המבחן.",דיון והכרעה 
"ת""פ 28726-02-11",לנאשם הרשעה קודמת מיוני 2010 בעבירה של איומים והוטלו עליו קנס ומאסר על תנאי שלא יעבור עבירה דומה. עובדה זו לא הרתיעה אותו מלשוב ולבצע עבירה בתוך תקופה לא ארוכה.,דיון והכרעה 
"ת""פ 28726-02-11","אשר לפסיקה, כל מקרה ונסיבותיו. חלק משופטי ביהמ""ש המחוזי הקלו וחלקם החמירו מאוד. בע""פ 6671/06 מדינת ישראל נ' מאדי סרור, שעובדותיו דומות מאד למקרה שבפניי, גם שם טען הנאשם כי מצא אקדח טעון כדורים, שנתפס עת נשא אותו ברכבו וגם שם המליץ שירות המבחן להימנע משליחת הנאשם שניהל אורח חיים נורמטיבי, למאסר. ביהמ""ש העליון קיבל את ערעור המדינה והמיר את 6 חודשי עבודות שירות שהטיל ביהמ""ש המחוזי, ב- 15 חודשי מאסר בפועל וציין:",דיון והכרעה 
"ת""פ 28726-02-11","עם זאת, יש מקום להתחשב בעברו הנורמטיבי של הנאשם ובכך שיש לו רק הרשעה קודמת אחת [לנאשם סרור שמוזכר לעיל היו 2 הרשעות קודמות בעבירות חמורות יותר], בנסיבות חייו כמפורט בתסקיר שירות המבחן, בהודאתו כבר בשלב המקדמי ובביהמ""ש, בצער שהביע, באמור בתסקיר שירות המבחן לגבי אישיותו, בנסיבות משפחתו המורחבת והמצומצמת, לרבות אשתו שעומדת ללדת בקרוב, וכן בתקופת מעצר הבית, בהרחקה מביתו, עם אזיק אלקטרוני. אלמלא כל אלו היה מקום להחמיר בהרבה בעונשו והחלטתי שלא לגזור עליו תקופה ארוכה יותר מזו שגזר ביהמ""ש לערעורים, על אף הערת ביהמ""ש העליון שצוטטה לעיל.",דיון והכרעה 
"ת""פ 28726-02-11",לפיכך לאחר ששקלתי את כל השיקולים לחומרה ולקולה הנני גוזרת על הנאשם את העונשים כדלקמן:,5129371
"ת""פ 28726-02-11","27 חודשי מאסר, מתוכם 15 חודשים מאסר בפועל; והיתרה על תנאי, לבל יעבור בתוך 3 שנים, עבירה מהעבירות בהן הורשע. מתקופת המאסר תנוכה תקופת המעצר, מיום 7.2.11 עד יום 24.3.11.",5129371
"ת""פ 28726-02-11","זכות ערעור לביהמ""ש העליון בתוך 45 יום. ",5129371
"ת""פ 28726-02-11",חני הורוביץ 54678313-/,5129371
"ת""פ 28726-02-11","ניתן היום, ז' באב תשע""א, 07 אוגוסט 2011, במעמד ב""כ המאשימה, הנאשם וסנגורו.",5129371
"ת""פ 28726-02-11",נוסח מסמך זה כפוף לשינויי ניסוח ועריכה,5129371
"ת""פ 28726-02-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
