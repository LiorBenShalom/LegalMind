verdict,text,part
"תפ""ח 1189-08","הנאשם הורשע על פי הודאתו, במסגרת הסדר טיעון, בכתב האישום המתוקן, בעבירות של פעילות בהתאחדות בלתי מותרת-עבירה לפי סעיף 85 (1)(א) לתקנות ההגנה לשעת חירום, 1945 (להלן: התקנות) ובעבירות נשק (נשיאת נשק)-עבירות רבות לפי סעיף 144 (ב) רישא וסיפא לחוק העונשין התשל""ז - 1977.",ההליך
"תפ""ח 1189-08",לא היה הסדר בין הצדדים לעניין העונש.,ההליך
"תפ""ח 1189-08","בהתאם לכתב האישום המתוקן בחודש אפריל 2008, בעזה, פנה מחמד אלדרדיסי, שהינו פעיל חמא""ס צבאי, לנאשם והציע לו להיות חבר בחולייה בגדודי עז אדין אלקסאם (להלן: ""הגדודים""), שהינם הזרוע הצבאית של ארגון חמא""ס, אשר הוגדר כהתאחדות בלתי מותרת וכארגון טרור. הנאשם הסכים והצטרף לגדודים.",ההליך
"תפ""ח 1189-08","במסגרת פעילותו בגדודים הצטרף הנאשם לחוליה בה היו חברים פעילי גדודים נוספים. במסגרת פעילותו בחולייה השתתף הנאשם פעמים רבות בשמירות חמושות המכונות ""ריבאט"", עם יתר חברי החוליה באזור בני סוהילה ועבסאן, ולצורך כך היה הנאשם חמוש ברובה סער מסוג קלצ'ניקוב, בכדורי תחמושת ובשלושה רימוני יד. חברי החוליה האחרים נשאו אף הם נשק ותחמושת.",ההליך
"תפ""ח 1189-08","מטרת השמירות והתצפיות הייתה להתעמת עם כוחות צה""ל ולהתנגד לכניסתם, במידה ויכנסו לאזור, ועל מנת לפגוע בביטחון המדינה.",ההליך
"תפ""ח 1189-08","ב""כ המאשימה טענה כי יש להשית על הנאשם מאסר בפועל ממשי ומרתיע וכן מאסר מותנה, זאת נוכח חומרת מעשיו של הנאשם. היא הדגישה כי הנאשם לא רק היה חבר בארגון טרור - חמא""ס, אלא אף צורף לזרוע הצבאית של הארגון, לגדודי עז א דין אלקסאם, במסגרת זו לקח חלק פעמים רבות בשמירות חמושות, כאשר מטרת השמירות הינה מוכנות לעימות עם צה""ל והתנגדות חמושה לכניסת כוחות צה""ל לאזור, על מנת לפגוע בביטחון המדינה. עוד ציינה, כי העובדה שהנאשם לקח חלק בשמירות מרובות מצביעה כי אין מדובר במעידה חד פעמית, אלא במי שהפך לחייל לכל דבר בארגון טרור ושולב במערך לחימה של הארגון.",הטיעונים לעונש
"תפ""ח 1189-08","ב""כ המאשימה הוסיפה כי יש ליתן משקל לחומרא לכך שהנאשם היה חמוש ברובה סער וברימוני יד בזמן השמירות. היא הטעימה, כי העובדה שבסופו של יום לא נגרם נזק לא צריכה לעמוד לטובת הנאשם, אשר התכוון להתעמת עימות מזוין עם כוחות צה""ל, וידע כי עימות כזה עלול להסתיים באבידות בנפש. לתמיכת טענותיה הגישה פסיקה בה הושתו עונשי מאסר בפועל של 5 ו-7 שנים.",הטיעונים לעונש
"תפ""ח 1189-08","ב""כ הנאשם מנגד טענה כי אין להחמיר עם הנאשם ועתרה להסתפק בימי מעצרו, משהנאשם עצור מזה כמעט שנתיים. היא הדגישה כי הנאשם לא הורשע בחברות בארגון טרור, אלא בהתאחדות בלתי מותרת ובעבירה של נשיאת נשק, כאשר אין מדובר בחוליית לוחמה, אלא בחוליה מתגוננת, ""ריבאט"", המבצעת שמירות חמושות, במטרה להתנגד לכניסת כוחות צה""ל לרצועה ולהתעמת עימם.",הטיעונים לעונש
"תפ""ח 1189-08","ב""כ הנאשם הוסיפה כי יש ליתן משקל לאופן בו ניהל הנאשם את התיק, ובכלל זאת להודאתו, שהביאה לחסכון בזמן שיפוטי ולחסכון זמנם של שירותי הביטחון, וכן לכך שהנאשם לא התנגד להארכות המעצר ואף לא ביקש להסיר החיסיון. היא ציינה כי אל מול הצורך להרתיע מפני גיוס לריבאט, הכולל נשיאת נשק, עומדות נסיבות החיים בעזה, וכן נסיבותיו הספציפיות של הנאשם בענייננו והטעימה כי הפסיקה שהוגשה על ידי המאשימה עוסקת במקרים חמורים יותר מזה שבענייננו ואילו גישה מקלה עשויה להביא לכך שהנאשם ישמש שגריר טוב לישראל, עם שובו לעזה.",הטיעונים לעונש
"תפ""ח 1189-08","הנאשם התנצל על מעשיו ועתר לנהוג בו במידת הרחמים. הוא טען כי הצטרף לחמא""ס עוד כשהיה בן 17 על מנת לתמוך במשפחתו, לאחר שאביו שהה בערב הסעודית, וכן כדי לממן את לימודיו. עוד הוסיף, כי לפני מעצרו לא היה לו כל קשר עם ישראלים, אך בתקופת מעצרו נתקל בסוהרים הישראלים, אשר נתנו לו יחס טוב, וישראל התגלתה בפניו כעולם אחר מזה שהכיר קודם לכן.",הטיעונים לעונש
"תפ""ח 1189-08","הנאשם שבפנינו, צעיר יליד 1989, כבן 20, הורשע בביצוע עבירות של פעילות בהתאחדות בלתי מוכרת ונשיאת נשק, במסגרת גדודי עז א דין אלקסאם, הזרוע הצבאית של חמא""ס. במסגרת פעילותו, קיבל הנאשם נשק ותחמושת, רובה סער מסוג קלצ'ניקוב, כדורי תחמושת ורימוני יד, וביצע שמירות חמושות ותצפיות המכונות ""ריבאט"", שמטרתן עימות עם כוחות צה""ל והתנגדות לכניסתם לאזור, ועל מנת לפגוע בביטחון המדינה.",הטיעונים לעונש
"תפ""ח 1189-08","אין חולק כי עבירות של נשיאת נשק ופעילות בהתאחדות בלתי מוכרת הינן עבירות חמורות, אף אם  מעשיו של הנאשם לא גרמו נזק בסופו של יום, הרי אין הדבר גורע מכוונתו לעשות שימוש בנשק שנשא כנגד כוחות צה""ל.",הטיעונים לעונש
"תפ""ח 1189-08",התגייסותם של צעירים לארגוני הטרור הנלחמים בישראל והצטיידותם בנשק הינה תופעה המחייבת ענישה הולמת.,הטיעונים לעונש
"תפ""ח 1189-08","טענת הנאשם כי קושי כלכלי עמד מאחורי פעולותיו, אין בה כדי להיות נימוק לקולא או כדי להצדיק באופן כלשהוא את המעשים אותם ביצע. על בתי המשפט להעביר מסר ברור כי נטילת חלק בפעילות טרור אינה  ""משתלמת"" ואין היא בבחינת פתרון לגיטימי למצוקות כלכליות, קשות ככל שתהיינה.",הטיעונים לעונש
"תפ""ח 1189-08","עם זאת יש ממש בדברי ב""כ הנאשם, כי יש ליתן משקל מסוים לכך שמדובר בפעילות במסגרת חוליה שעיקר פעילותה בתוך שטח עזה וכי הנסיבות בענייננו חמורות פחות מאשר הנסיבות המתוארות בפסקי הדין אליהם הפנתה המאשימה. ויודגש כי אין בכך כדי להפחית מחומרת הסיוע לארגון טרור - פעולה שיש להוקיעה מכל וכל. עם זאת, ניתן לומר כי המקרה בענייננו אינו במדרג הגבוה ביותר מבחינת חומרת המעשים.",הטיעונים לעונש
"תפ""ח 1189-08","משקל לקולא נתנו אף להודאת הנאשם בהביאה לחסכון בזמן שיפוטי, לגילו הצעיר ולעברו הנקי, כמו גם להבעת הצער בפנינו, שאלמלא כן היה עונשו חמור יותר.",הטיעונים לעונש
"תפ""ח 1189-08","נוכח כל המקובץ, בהתחשב בחומרת העבירות בהן הורשע הנאשם ובנימוקים שהובאו לעיל, אנו גוזרים על הנאשם את העונשים הבאים:",הטיעונים לעונש
"תפ""ח 1189-08",מאסר בפועל לתקופה של 3 שנים מיום מעצרו - 26.9.2008.,הטיעונים לעונש
"תפ""ח 1189-08","מאסר על תנאי של 12 חודשים למשך 3 שנים מיום שחרורו ממאסר, והתנאי הוא שלא יעבור בתקופה זו עבירה מן העבירות בהן הורשע בתיק זה או עבירה נגד בטחון המדינה שהיא פשע.",הטיעונים לעונש
"תפ""ח 1189-08","ניתן היום,  כ""ד תמוז תש""ע, 06 יולי 2010, במעמד הצדדים.",זכות ערעור תוך 45 יום 
"תפ""ח 1189-08",נוסח מסמך זה כפוף לשינויי ניסוח ועריכה,5467831354678313
"תפ""ח 1189-08","בעניין עריכה ושינויים במסמכי פסיקה, חקיקה ועוד באתר נבו – הקש כאן",5467831354678313
