verdict,text,part
"ת""פ 39792-08-17","ת""פ 39792-08-17 מדינת ישראל נ' אלטראבין",בית משפט השלום ברמלה
"ת""פ 39792-08-17","חוק הכניסה לישראל, תשי""ב-1952: סע'  12א, 12א(ג)(1), 12א(ג)(1א)(ב)",חקיקה שאוזכרה: 
"ת""פ 39792-08-17","על פי הודאת הנאשם בעובדות כתב האישום המתוקן, הוא הורשע בביצוע עבירה של הסעת תושבים זרים השוהים בישראל שלא כדין לפי סעיף 12א(ג)(1) לחוק הכניסה לישראל, התשי""ב – 1952 (להלן: חוק הכניסה לישראל). על פי עובדות כתב האישום, ביום 29.10.16, בכביש 6, בסמוך למודיעין, הסיע הנאשם ברכב חמישה תושבי האזור אשר שהו בישראל שלא כדין.",גזר דין
"ת""פ 39792-08-17","התקבל תסקיר מטעם שירות המבחן ואשר ממנו עולים הנתונים הבאים: הנאשם יליד 1997 ובמועד ביצוע העבירה מושא כתב האישום, היה בן 19 שנים; הנאשם כיום בן 22, נשוי ואב לשני ילדים ועובד מזה כארבעה חודשים כמוכר באטליז; הנאשם מקבל אחריות על האירוע מושא כתב האישום; שירות המבחן התרשם שמדובר בנאשם בעל מערכת ערכים נורמטיבית ביסודה ותפקודו תקין; שירות המבחן המליץ להשית על הנאשם מאסר על תנאי, צו מבחן וצו שירות לתועלת הציבור בהיקף של 140 שעות.",גזר דין
"ת""פ 39792-08-17","המאשימה טענה שמתחם העונש ההולם נע בין 6 ועד 15 חודשי מאסר בפועל, בצירוף פסילת רישיון הנהיגה בפועל, פסילה על תנאי וקנס כספי. לעומת זאת, ההגנה טענה שיש לאמץ את המלצות שרות המבחן.",גזר דין
"ת""פ 39792-08-17","סעיף 12א(ג)(1) לחוק הכניסה לישראל, שבו הורשע הנאשם, מורה כדלקמן:",גזר דין
"ת""פ 39792-08-17","יש לציין שסעיף 12א(ג)(1א)(ב) לחוק הכניסה לישראל, כפי נוסחו היום, ואשר לא יוחס לנאשם בכתב האישום, מורה כדלקמן:",גזר דין
"ת""פ 39792-08-17",                                         (א) ...,גזר דין
"ת""פ 39792-08-17","(ב) הוסעו ברכב שלושה תושבים זרים או יותר, השוהים בישראל שלא כדין שאינם בני משפחתו של המסיע; לעניין זה, ""בן משפחה"", של המסיע – הורהו, ילדו, אחיו או אחותו.",גזר דין
"ת""פ 39792-08-17",(ההדגשות שלי – ה'א'ש'),גזר דין
"ת""פ 39792-08-17","לפי עובדות כתב האישום, הנאשם הסיע חמישה תושבי אזור שאינם מבני משפחתו ולכן לכאורה ביצע עבירה של הסעה בנסיבות מחמירות עם עונש מקסימלי של ארבע שנות מאסר, לפי סעיף 12א(ג)(1א)(ב), ולא הסעה רגילה לפי סעיף 12א(ג)(1) עם עונש מקסימלי של שנתיים.",גזר דין
"ת""פ 39792-08-17","עם זאת, יוזכר, שהעבירה מושא כתב האישום בוצעה ביום 29.10.16 וזאת כאשר הנוסח של סעיף 12א(ג)(1א)(ב) היה כך שהיה רשום בו ""שישה תושבים זרים או יותר"", ולכן הוא אינו רלבנטי לענייננו. הסעיף האמור תוקן ב-08.03.18 כך שבמקום המילה ""שישה"" נקבע שתבוא המילה ""שלושה"" (ראו חוק הכניסה לישראל (תיקון מס' 29 והוראות שעה), התשע""ח- 2018, ס""ח 2697, כ""א באדר התשע""ח, 8.3.2018, עמ' 220). לתיקון האמור אין כמובן תחולה רטרואקטיבית על המקרה שבפניי (ראו גם את הוראות סעיף 5 לחוק העונשין, התשל""ז- 1977 ושעניינו ""שינוי חיקוק לאחר עשיית העבירה"").",גזר דין
"ת""פ 39792-08-17","מדיניות הענישה בעבירות של הסעה הלנה והעסקה של תושב האזור נקבעה ב- רע""פ 3674/04 אבו סאלם נ' מדינת ישראל (פורסם בנבו, 12.2.06) (להלן: הלכת אבו סאלם). להלן תמצית הכללים שנקבעו באותה הלכה לגבי הענישה הראויה בעבירות מעין אלה.",גזר דין
"ת""פ 39792-08-17","להלכה שנקבעה ב-רע""פ 5198/01 טלעת חטיב נ' מדינת ישראל פ""ד נו(1) 769, יש שתי אונות. האונה האחת היא שעבירה לפי סעיף 12א לחוק הכניסה לישראל, היא עבירה חמורה וכי העונש הראוי לה הוא עונש מאסר בפועל. האונה השניה, נסובה על החריג, היינו אותן נסיבות ""יוצאות מגדר הרגיל"" העשויות לשלול הטלתו של עונש מאסר. שתי האונות כפופות לעיקרון היסוד בדיני העונשין, קרי כי ענישה בפלילים לעולם ענישה אינדיבידואלית היא (פסקה 9 להלכת אבו סאלם);",גזר דין
"ת""פ 39792-08-17","מדיניות הענישה הראויה בעבירות של הסעה, הלנה או העסקה של תושב זר לפי החוק הכניסה לישראל, נוטה לעבר הטלה של מאסר בפועל, אלא שמדיניות זו תולה עצמה בנסיבותיו האישיות של כל מקרה ומקרה והעונש שיושת על עבריין חייב להלום את נסיבותיו של המקרה ושל העבריין הספציפי (פסקה 10 להלכת אבו סאלם);",גזר דין
"ת""פ 39792-08-17","מדיניות הענישה המחמירה עדיין תקפה. יחד עם זאת, ניתן גם לחשוב על מקרים מתאימים שבהם ניתן לשרת את האינטרס הציבורי בעונשים שאינם דווקא של מאסר בפועל, אלא תמהיל של אמצעים אחרים כגון קנס כספי משמעותי, התחייבות כספית, מאסר על תנאי, שלילת רישיון נהיגה ותפיסה וחילוט של רכב שבו בוצעה עבירת ההסעה שלא כדין (פסקאות 13-11 להלכת אבו סאלם);",גזר דין
"ת""פ 39792-08-17","יש ליישם את ההלכה על פי נסיבותיו של כל מקרה ומקרה. יש לתת ביטוי לנסיבותיו האישיות של העבריין, בהן גילו, מצב בריאותו ומצבו המשפחתי. משקל רב יש לתת לנסיבות ביצוע העבירה ולמניעיו של העבריין ובייחוד יש להתחשב בסיכון שיצר הנאשם לשלום הציבור (פסקה 14 להלכת אבו סאלם).",גזר דין
"ת""פ 39792-08-17",תיקון 113 לחוק העונשין לא שינה דבר מהכללים שנקבעו בהלכת אבו סאלם לעניין מדיניות הענישה הנוהגת בעבירה של הסעת תושב זר. אביא מספר דוגמאות לרמת הענישה מהפסיקה של בית המשפט העליון שניתנה לאחר תיקון 113 לחוק העונשין:,גזר דין
"ת""פ 39792-08-17","רע""פ 2844/16 ביאלה נ' מדינת ישראל (פורסם בנבו, 13.4.16) במקרה זה המבקש הסיע שלושה תושבי אזור שלא כדין. המבקש היה בן 40, נשוי ואב לשבעה ילדים עם בעיות כלכליות קשות ובת עם מצב רפואי מורכב ואשתו עברה אירוע מוחי. למבקש היה רישום פלילי בעבירות שוחד. בית המשפט השלום השית עליו 80 ימי מאסר שירוצו בדרך של עבודות שירות ומאסר על תנאי. ערעורו לבית המשפט המחוזי נדחה וכן נדחתה בקשת רשות ערעור שהגיש לבית המשפט העליון.",גזר דין
"ת""פ 39792-08-17","רע""פ 2572/16 סוויסה נ' מדינת ישראל (פורסם בנבו, 6.4.16) במקרה זה הוגשו כנגד המבקש שני כתבי אישום נפרדים שעניינם הסעה שלא כדין. באישום הראשון היה מדובר בהסעה של שלושה נוסעים ובאישום השני היה מדובר בהסעה של ארבעה נוסעים. הנאשם הודה בשני כתבי האישום. בית המשפט השלום השית עליו 6 חודשי מאסר שירוצו בעבודות שירות, מאסר על תנאי, פסילה בפועל של רישיון הנהיגה, פסילה על תנאי וקנס בסך של 2500 ₪. בית המשפט השלום החליט שלא לחלט את רכבו של המבקש. ערעורו לבית המשפט המחוזי נדחה וכן נדחתה בקשת רשות ערעור שהגיש לבית המשפט העליון.",גזר דין
"ת""פ 39792-08-17","רע""פ 323/17 יאסין נ' מדינת ישראל (פורסם בנבו, 11.1.17) כנגד המבקש הוגש כתב אישום לבית המשפט השלום ואשר כלל שני אישומים. לפי האישום הראשון, הסיע ברכבו שני תושבי האזור. לפי האישום השני, הסיע ברכבו שלושה תושבי האזור.  המשיב היה נעדר עבר פלילי, ניהל אורח חיים נורמטיבי ומצבו הכלכלי היה קשה וננקטו נגדו הליכי פשיטת רגל. בית המשפט השלום השית עליו 8 חודשי מאסר בפועל, מאסר על תנאי, פסילה בפועל של רישיון הנהיגה ופסילה על תנאי של רישיון הנהיגה. ערעורו לבית המשפט המחוזי נדחה וכן נדחתה בקשת רשות ערעור שהגיש לבית המשפט העליון.",גזר דין
"ת""פ 39792-08-17","לפיכך, הנני קובע כי מתחם העונש ההולם לעבירה שבוצעה על ידי הנאשם, נע בין חודשיים מאסר שיכול וירוצו בעבודות שירות ועד 10 חודשי מאסר בפועל, בצירוף מאסר על תנאי ופסילת רישיון הנהיגה וכן קנס כספי.",גזר דין
"ת""פ 39792-08-17",לא התרשמתי שקיימות נסיבות חריגות שמצדיקות סטייה ממתחם העונש ההולם. נסיבותיו האישיות של הנאשם יילקחו בחשבון בעת קביעת העונש המתאים בתוך מתחם העונש ההולם.,גזר דין
"ת""פ 39792-08-17","בעת קביעת העונש המתאים בתוך מתחם העונש ההולם, לקחתי בחשבון לקולא את כל הנתונים שלהלן: העדר עבר פלילי קודם; היותו נשוי ואב לשני ילדים שפרנסתם עליו; ההשלכות של השתת מאסר, גם אם בדרך של עבודות שירות, על רציפות עבודתו ועקב כך גם על בני ביתו. נתונים אלה, מחייבים להציב את הנאשם בחלקו התחתון של מתחם העונש ההולם, לגבי מכלול רכיבי הענישה שציינתי.",גזר דין
"ת""פ 39792-08-17","על כן, הנני משית על הנאשם את העונשים הבאים:",גזר דין
"ת""פ 39792-08-17","חודשיים מאסר בפועל שירוצו בדרך של עבודות שירות. הנאשם יתייצב ביום 25.11.19 במפקדת מחוז דרום של שב""ס בשעה 08:00 לצורך תחילת ריצוי עבודות השירות שיבוצעו במרכז יום לקשיש ובאגודה למען הזקן באופקים. הנאשם יועסק 5 ימים בשבוע על פי טווח השעות המתאפשר על פי חוק העונשין.",גזר דין
"ת""פ 39792-08-17",3 חודשי מאסר על תנאי והתנאי הוא שבמשך 3 שנים מהיום לא יבצע עבירה לפי חוק הכניסה לישראל.,גזר דין
"ת""פ 39792-08-17","חודשיים פסילה על תנאי של רישיון הנהיגה, והתנאי הוא שבמשך 3 שנים מהיום לא יבצע עבירה לפי חוק הכניסה לישראל.",גזר דין
"ת""פ 39792-08-17","הנאשם ישלם קנס בסך של 2,000 ₪, או 7 ימי מאסר תמורתו. הקנס ישולם ב-4 תשלומים חודשיים שווים ורצופים כאשר הראשון שבהם עד ליום 1.11.19  והיתרה ב-1 לכל חודש שלאחריו. היה ואחד התשלומים לא ישולם במועד אזי יעמוד מלוא סכום הקנס לפירעון מידי.",גזר דין
"ת""פ 39792-08-17",זכות ערעור תוך 45 ימים לבית המשפט המחוזי במחוז מרכז.,גזר דין
"ת""פ 39792-08-17","54678313ניתן היום,  ג' תשרי תש""פ, 02 אוקטובר 2019, במעמד הצדדים.",5129371
"ת""פ 39792-08-17",הישאם אבו שחאדה 54678313,54678313
"ת""פ 39792-08-17",נוסח מסמך זה כפוף לשינויי ניסוח ועריכה,54678313
"ת""פ 39792-08-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
