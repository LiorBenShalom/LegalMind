verdict,text,part
"ת""פ 39667-01-11","ת""פ 39667-01-11 מדינת ישראל נ' ח'ליל(עציר)",בית המשפט המחוזי בחיפה
"ת""פ 39667-01-11",חוסיין ח'ליל (עציר),נגד
"ת""פ 39667-01-11","חוק העונשין, תשל""ז-1977: סע'  29, 144 (א), 144(ב), 186(א), 191, 192, 257, 258, 275, 379, 382(א), 382(א)(1), 413ה, 447(א), 447(א)(1), ג' בפרק ט",חקיקה שאוזכרה: 
"ת""פ 39667-01-11","פקודת הסמים המסוכנים [נוסח חדש], תשל""ג-1973: סע'  7(א), 13",חקיקה שאוזכרה: 
"ת""פ 39667-01-11","הנאשם הועמד לדין בבית משפט זה וכפר בעובדות כתב האישום המקורי. לאחר שנשמעו שישה עדי תביעה, הגיעו באי כח הצדדים להסדר טיעון שעל פיו תוקן כתב האישום, הנאשם חזר בו מכפירתו, הודה בעובדות כתב האישום המתוקן והורשע על פי הודאתו.",מבוא
"ת""פ 39667-01-11","עתה, לאחר ששמעתי את טענות באי כח הצדדים לעניין העונש, ניתן גזר דינו של הנאשם.",מבוא
"ת""פ 39667-01-11",כתב האישום המתוקן,מבוא
"ת""פ 39667-01-11","בכתב האישום המתוקן, שבעובדותיו הודה הנאשם,  פורטו העובדות שלהן:  ",מבוא
"ת""פ 39667-01-11","ביום 8.1.2011 בשעה 03:30 או בסמוך לכך, ב""אולמי דאוד"", שבכפר יאסיף (להלן - ""האולם""), נשא הנאשם בבגדיו אקדח מסוג CZ (להלן  - ""האקדח"") ובתוכו מחסנית ותחמושת.",מבוא
"ת""פ 39667-01-11",האקדח הינו כלי שסוגל לירות כדור ובכוחו להמית אדם.,מבוא
"ת""פ 39667-01-11","בנסיבות שתוארו לעיל, נכח במקום במסגרת מילוי תפקידו, קצין המשטרה באסם אבו חיה (להלן - ""הקצין"") שהיה לבוש במדי משטרה.",מבוא
"ת""פ 39667-01-11","הקצין הבחין בנאשם חולף לידו ומתחכך בו ביציאה מהאולם ואז חשד בו הקצין כי הוא נושא נשק. הקצין נגש לנאשם, הציג עצמו כאיש משטרה והודיע לו כי הוא עצור והניח את ידיו על כתפו של הנאשם. הנאשם בתגובה, הסתובב לכיוון הקצין, דחף אותו על מנת להימלט, אך הקצין אחז בחולצתו של הנאשם והפילו ארצה. הנאשם התנגד למעצר והשתולל עד שהקצין ושוטרים נוספים שהיו במקום, הצליחו להתגבר עליו.",מבוא
"ת""פ 39667-01-11","במהלך ההשתלטות הצליח הנאשם להעביר את האקדח לאדם אחר שנמלט בריצה מהמקום והשליך את האקדח במהלך מנוסתו. גם הנאשם נמלט מהמקום ושוטרים, שהיו במקום, רדפו אחריו עד שתפסו אותו ואזקו אותו.",מבוא
"ת""פ 39667-01-11","במעשיו האמורים לעיל, נשא הנאשם נשק, אבזר ותחמושת בלא רשות על פי  דין לנשיאתם. הנאשם עשה מעשה בכוונה להפריע לשוטר במילוי תפקידו כחוק וניסה לברוח ממשמורת חוקית שהיה נתון בה בשל עבירה פלילית.",מבוא
"ת""פ 39667-01-11","בעקבות הודאתו של הנאשם בעובדות שפורטו לעיל, הורשע הנאשם בעבירות בנשק (הן נשיאת נשק והן נשיאת אבזר ותחמושת), לפי סעיף 144(ב) לחוק העונשין תשל""ז  - 1977 (להלן - ""החוק""), הפרעה לשוטר, עבירה לפי סעיף 275 לחוק וניסיון לבריחה ממשמורת חוקית, עבירה לפי הסעיפים 257 + 29 לחוק.",מבוא
"ת""פ 39667-01-11",ראיות המאשימה לעניין העונש,מבוא
"ת""פ 39667-01-11","בא כח המאשימה, עו""ד רמי סלאמה, הגיש לבית המשפט את המסמכים שלהלן:",מבוא
"ת""פ 39667-01-11","גיליון הרשעותיו הקודמות של הנאשם, המוצג ת/34.",מבוא
"ת""פ 39667-01-11",	עיון בת/34 מלמד כי לנאשם 6 הרשעות קודמות: ,מבוא
"ת""פ 39667-01-11","(1) 	ביום 27.10.2005, נדון הנאשם על ידי בית המשפט המחוזי בחיפה, בת""פ 394/03 ל - 48 חודשי מאסר בפועל ו- 24 חודשי מאסר על תנאי למשך 3 שנים. וזאת בגין החזקה ונשיאה של נשק ותחמושת לפי סעיף 144 (א) + (ב) לחוק;  החזקת סמים מסוכנים שלא לצריכה עצמית, לפי סעיף  7(א) לפקודת הסמים המסוכנים (נוסח חדש) תשל""ג - 1973 (להלן - ""הפקודה""); יצוא, יבוא, מסחר, הספקת סמים מסוכנים לפי סעיף 13 לפקודה;  החזקה ושימוש בסמים לצריכה עצמית, לפי סעיף 7(א) לפקודה; ",מבוא
"ת""פ 39667-01-11","(2)	ביום   14.5.2006  נדון הנאשם בבית משפט השלום חיפה בת""פ 1512/06 ל- 6 חודשי מאסר בפועל ו- 8 חודשי מאסר על תנאי לשנתיים, בגין החזקת אגרופן או סכין למטרה לא כשרה, לפי סעיף 186(א) לחוק;",מבוא
"ת""פ 39667-01-11","(3)	ביום 24.5.2006 נדון הנאשם בבית משפט השלום בעכו בת""פ 4022/04 לחודשיים מאסר בפועל ו-5 חודשי מאסר על תנאי ל- 3 שנים בגין החזקת אגרופן או סכין למטרה לא כשרה, לפי סעיף 186(א) לחוק;",מבוא
"ת""פ 39667-01-11","(4) 	ביום 6.9.2006 נדון הנאשם בבית משפט השלום בעכו בת""פ 21223/04 לקנס בסך 4,500 ₪ ולמתן התחייבות בסך 7,500 ₪ להימנע מעבירה, תשלום כפל אגרה וצו הריסה בגין ביצוע עבודות בלא היתר, לפי סעיף 204(א) לחוק התכנון והבניה; ",מבוא
"ת""פ 39667-01-11","(5)	ביום 6.9.06 נדון הנאשם בבית משפט השלום בעכו, בת""פ  20835/04 לקנס בסך 4,500 ₪ ולמתן התחייבות בסך 7,500 ₪ להימנע מעבירה, תשלום כפל אגרה וצו הריסה בגין ביצוע עבודות בלא היתר, לפי סעיף 204(א) לחוק התכנון והבניה; ",מבוא
"ת""פ 39667-01-11","(6)	ביום 2.11.2010 נדון הנאשם בבית משפט השלום בעכו בת""פ 729-04-10 ל- 6 חודשי מאסר בפועל ו- 8 חודשי מאסר על תנאי למשך 3 שנים, שלא יעבור עבירת אלימות מסוג פשע לפי חוק העונשין ויורשע בגינה, 4 חודשי מאסר על תנאי למשך 3 שנים שלא יעבור עבירת רכוש מסוג עוון, וזאת בגין עבירות של חבלה במזיד ברכב, לפי סעיף 413ה לחוק, תקיפה סתם על ידי שניים או יותר, לפי סעיף 382(א) לחוק והשגת גבול לפי סעיף 447(א) לחוק. ",מבוא
"ת""פ 39667-01-11",ב. בא כח המאשימה הגיש את המוצג ת/35 שהוא ריכוז מאסרים של הנאשם.,מבוא
"ת""פ 39667-01-11","כן הוגש המוצג ת/36 שהוא כתב האישום וגזר הדין במסגרת ת""פ 394/03  של בית המשפט המחוזי בחיפה.",מבוא
"ת""פ 39667-01-11","מגזר הדין שניתן בתיק זה עולה כי הנאשם הורשע, לאחר שמיעת ראיות, במספר עבירות על פקודת הסמים המסוכנים וכן בהחזקה ונשיאה של נשק ותחמושת, עבירה לפי סעיף 144(א) + (ב) לחוק.",מבוא
"ת""פ 39667-01-11",בית המשפט (כב' השופט רון סוקול) גזר על הנאשם 72 חודשי מאסר מתוכם 48 מתוכם לריצוי בפועל והשאר על תנאי והתנאי הוא שהנאשם לא יעבור בתוך 3 שנים משחרורו על עבירה מן העבירות שבהן הורשע.,מבוא
"ת""פ 39667-01-11","בא כח המאשימה הציג גם את המוצג ת/37 שהוא כתב האישום המתוקן בת""פ 729-04-10 של בית משפט השלום בעכו וכן הפרוטוקול ובו גזר הדין שהושת על הנאשם בתיק האמור.",מבוא
"ת""פ 39667-01-11","עיון בגזר הדין מלמד כי הנאשם הורשע בהשגת גבול פלילית בצוותא, עבירה לפי הסעיפים 447(א)(1) + 29 לחוק, תגרה במקום ציבורי בצוותא, עבירה לפי הסעיפים 191 + 29 לחוק ותקיפה סתם על ידי שניים או יותר, בנסיבות מחמירות, עבירה לפי סעיף 382(א)(1) לחוק, תקיפה סתם, לפי סעיף 379 לחוק, וחבלה במזיד ברכב, עבירה לפי סעיף 413ה לחוק.",מבוא
"ת""פ 39667-01-11",טענות המאשימה לעניין העונש,מבוא
"ת""פ 39667-01-11","בא כוח המאשימה, עו""ד רמי סלאמה, הצביע על הרשעותיו הקודמות של הנאשם וטען כי לנאשם עבר פלילי מכביד ומגוון.",מבוא
"ת""פ 39667-01-11","בא כוח המאשימה טען כי תלויים ועומדים כנגד הנאשם שני עונשי מאסר מותנים 	ברי הפעלה, האחד בן 24 חודשים שהוטל על הנאשם בת""פ (מחוזי חיפה) 394/03  בגין עבירות בנשק והאחר בן 4 חודשים שהוטל על הנאשם בת""פ (שלום עכו) 729-04-10 בגין עבירת אלימות מסוג עוון.",מבוא
"ת""פ 39667-01-11","עו""ד סלאמה הצביע על החומרה העולה מעובדות כתב האישום המתוקן ועל כך שלא זו בלבד שהנאשם חטא בעצם נשיאתו שלא כדין של נשק קטלני ובתוכו מחסנית ותחמושות, אלא שהוא הוסיף חטא על פשע בכך שהתנגד בכוח למעצרו והפריע לשוטרים במילוי תפקידם בכך שהשתולל ודחף את קצין המשטרה שניסה לעוצרו. הנאשם אף איפשר לאחר ליטול עת הנשק ממנו ולהבריחו. לכך יש להוסיף את נסיונו של הנאשם להימלט מהשוטרים למרות שהיה נתון במעצר באותה שעה.",מבוא
"ת""פ 39667-01-11","עו""ד סלאמה הפנה לפסיקתו של בית המשפט העליון ולפסיקת בית המשפט המחוזי באשר למדיניות הענישה הראויה בעבירות שבהם עסקינן.",מבוא
"ת""פ 39667-01-11","עו""ד סלאמה הצביע על כך ש""הסיכון במקרה של תיק זה הינו סיכון ממשי בהתחשב בנסיבות בהן נשא הנאשם את הנשק (מקום ציבורי הומה אנשים), התנהגותו בזמן מעצרו ובעיקר עברו הפלילי של הנאשם שהורשע בעבירות  דומות ועל אף הרשעותיו הקודמות והעונשים הכבדים שהוטלו עליו, לרבות עונשי המאסר המותנים, ביצע את המיוחס לו בתיק זה. המאשימה תטען כי הדבר מלמד על תעוזה רבה והעדר מורא מפני החוק.",מבוא
"ת""פ 39667-01-11","עו""ד סלאמה עתר, על כן, לכך שבית המשפט יטיל על הנאשם ""מאסר בפועל ארוך וממושך ברוח הפסיקה (...)"", יפעיל את שני עונשי המאסר המותנים באופן מצטבר לעונש המאסר שיוטל עליו בתיק הנוכחי וישית עונש מאסר מותנה מרתיע צופה פני עתיד וכן יחייב את הנאשם בתשלום קנס.",מבוא
"ת""פ 39667-01-11",טענות ההגנה לעניין העונש,מבוא
"ת""פ 39667-01-11","סניגורו של הנאשם, עו""ד מיכאל כרמל  הגיש בפתח הישיבה  שנקבעה לשמיעת הטענות, טיעונים בכתב בליווית פסיקה ענפה לתמיכה בהם.",מבוא
"ת""פ 39667-01-11",	בנוסף לטיעונים בכתב השמיע הסניגור גם טיעונים בעל פה. ,מבוא
"ת""פ 39667-01-11","הסניגור טען כי הנאשם ריצה עונש מאסר ממושך של 48 חודשים בפועל ולאחר שהשתחרר פנה למוסד גמילה בטמרה כדי להיגמל מתלותו בסם. ואמנם, הנאשם עבר הליך של גמילה שהוכתר בהצלחה.",מבוא
"ת""פ 39667-01-11","ואולם, מסתבר שהנאשם שב ו""נפל"" לסמים קשים ובמהלך חודש דצמבר 2010 הוא שב ופנה למדריך הגמילה מסמים במוסד שבטמרה, הנאשם הביע את רצונו לעבור הליך גמילה נוסף, השניים קבעו להיפגש, אך הפגישה לא התקיימה עקב מעצרו בקשר לתיק הנוכחי.",מבוא
"ת""פ 39667-01-11","הסניגור ביקש ליתן לנאשם הזדמנות לשקם את עצמו ולהוציא ממעגל הסמים. בכך, טען, גם האינטרס הציבורי יצא נשכר.",מבוא
"ת""פ 39667-01-11",על שום כך ביקש הסניגור להפנות את הנאשם לשירות המבחן על מנת לבחון את התאמתו להליך גמילה מסודר.,מבוא
"ת""פ 39667-01-11",בהחלטה שניתנה במהלך הדיון דחיתי את בקשתו זו של הנאשם.,מבוא
"ת""פ 39667-01-11","הסניגור הפנה לגזר הדין שניתן בעניינו של ""האחר"" הנזכר בכתב האישום המתוקן שבענייננו, היינו, עמראן יאסין, האיש שלידיו העביר הנאשם את האקדח במהלך נסיון השוטרים להשתלט עליו. (כתב האישום המתוקן וגזר הדין בעניינו של עמראן יאסין הוגשו לתיק בית המשפט על ידי הסניגור).",מבוא
"ת""פ 39667-01-11","	עמראן יאסין נדון בבית משפט זה בפני כב' השופט משה גלעד במסגרת ת""פ 50951-03-11.  מכתב האישום המתוקן בעניינו של עמראן יאסין, שבעובדותיו הודה עמראן, עולה כי עמראן הואשם בעבירות בנשק לפי סעיף 144(ב) לחוק, בהפרעה לשוטר, לפי סעיף 275 לחוק ובאיומים לפי סעיף 192 לחוק.",מבוא
"ת""פ 39667-01-11","בית המשפט המחוזי גזר על עמראן 27 חודשי מאסר לריצוי בפועל. כן הופעל בעניינו מאסר מותנה בן 5 חודשים שהיה תלוי ועומד כנגדו באופן מצטבר לתקופת המאסר הנ""ל, כך שסך הכל יהיה על עמראן לרצות 32 חודשי מאסר בפועל.",מבוא
"ת""פ 39667-01-11","בנוסף לאמור לעיל, נגזרו על עמראן 18 חודשי מאסר על תנאי למשך שנתיים לבל יעבור כל עבירת אלימות מסוג פשע או עבירות בנשק, וכן 7 חודשי מאסר על תנאי למשך שנה לבל יעבור עבירות של הפרעה לשוטר ואיומים.",מבוא
"ת""פ 39667-01-11","	כמו כן הורה בית המשפט (כב' השופט גלעד) לחלט סך של 2,000 ₪ שניתן בכתב ההתחייבות להימנע מעבירה שנחתם במסגרת ת""פ 4107-08-08. ",מבוא
"ת""פ 39667-01-11",הסניגור ביקש ללמוד על רמת הענישה המתאימה בעניינו של הנאשם שלפני מהעונש שהוטל על עמראן.,מבוא
"ת""פ 39667-01-11","הסניגור הצביע על החומרה הנוספת שהיתה במעשיו של עמראן, על פי כתב האישום המתוקן בעניינו, שכן במהלך המרדף אחריו, הסתובב עמראן לכיוון השוטר תוך שהוא מכוון אליו את האקדח. עמראן עשה כן פעמיים.",מבוא
"ת""פ 39667-01-11","על שום כך ביקש הסניגור לגזור על הנאשם שלפני ""עונש מדוד"" תוך הבחנה לקולא בין הנאשם לבין עמראן יאסין. לטענתו, ""מעשיו של עמראן חמורים לאין שיעור ממעשיו של הנאשם.",מבוא
"ת""פ 39667-01-11",הסניגור טען כי - ,מבוא
"ת""פ 39667-01-11","הסניגור טען שכנגד הנאשם תלוי ועומד עונש מאסר מותנה בן 24 חודשים שנגזר עליו בת""פ 394/03. עונש זה הוא בר הפעלה. ברם, מדובר בעונש שהוטל על הנאשם בשנת 2005 בגין עבירות שבוצעו בשנים 2001 - 2003.",מבוא
"ת""פ 39667-01-11","הסניגור טען כי לא יהיה זה ראוי להפעיל את מלוא תקופת התנאי שנגזרה על הנאשם. זאת, בין היתר, מאחר ומדובר בעבירה שבוצעה לפני כעשור והתנאי הוטל בגזר דין משנת 2005. הנאשם היה כבן 20 בעת ביצוע העבירה בשנת 2003.",מבוא
"ת""פ 39667-01-11","לטענת הסניגור אפילו נציג פרקליטות מחוז חיפה לא ידע אם התנאי האמור הוא בר הפעלה אם לאו, וכי עובדה זו צריכה לפעול במידה מסויימת לטובת הנאשם, זאת משום ש""לא ניתן לומר כי זה נאשם שביצע את העבירות תוך זלזול בתנאי שקיים נגדו, זאת לאור חלוף הזמן הרב מאז שיחרורו מהכלא ועד לביצוע העבירה נשוא תיק זה.",מבוא
"ת""פ 39667-01-11",במהלך הטיעונים בעל פה לעניין העונש הבהיר הסניגור כי אין מחלוקת על כך ששני עונשי המאסר המותנים התלויים ועומדים כנגד הנאשם הם ברי הפעלה (ראו עמ' 118 למטה).,מבוא
"ת""פ 39667-01-11",דבר הנאשם,מבוא
"ת""פ 39667-01-11",כתום שמיעת הטיעונים לעונש אמר הנאשם לבית המשפט כדלקמן: ,מבוא
"ת""פ 39667-01-11","חומרת העבירות של החזקה ונשיאה של נשק חם ללא היתר כחוק, מצוייה בעצם הפוטנציאל הטמון בהם לכך שיעשה בנשק שימוש באלימות עבריינית או אידיאולוגית.",דיון
"ת""פ 39667-01-11",חומרה מיוחדת מצויה בהחזקתו ונשיאתו של נשק  חם ללא היתר בידי עבריין שכבר נדון והורשע בעבר בגין החזקת נשק חם שלא כחוק ואף נדון לעונשי מאסר בפועל ועל תנאי - אך לא למד את לקחו.,דיון
"ת""פ 39667-01-11","בע""פ 11448/03 מדינת ישראל נגד דיב ג'רבאן ואח'  (פסק דין מיום 29.3.04, פורסם ב""נבו"") אמר בית המשפט העליון שגם כאשר כלי נשק מוחזקים באופן בלתי חוקי בידי אדם שאינו עבריין, טמונה בהם סכנת חיים. ",דיון
"ת""פ 39667-01-11","מקל וחומר שכאשר אקדח הטעון במחסנית ותחמושת מוחזק ונישא על ידי עבריין כמו שהנאשם שלפני, שלו הרשעות קודמות חמורות כמפורט לעיל, נאשם שכבר ריצה עונשי מאסר בפועל, שטמונה בהחזקה ובנשיאה של הנשק סכנת חיים חמורה לציבור.",דיון
"ת""פ 39667-01-11","במיוחד נכונים הדברים אם נזכור שהנאשם נשא את האקדח על גופו כשבתוכו מחסנית ותחמושת באולם אירועים הומה אדם. דומה כי בנסיבות אלה, הדברים מדברים בעד עצמם ואין צורך להכביר מילים.",דיון
"ת""פ 39667-01-11","בע""פ  8416/09 (וערעורים נוספים) מדינת ישראל נגד מחמוד חרבוש ואח'  (פסק דין מיום 9.6.10 שפורסם ב""נבו""), אמר כב' השופט פוגלמן בסעיף 55 לפסק הדין, כדלקמן:",דיון
"ת""פ 39667-01-11","		""לפני סיום, לא מן המותר להזכיר מושכלות יסוד. חומרתה של עבירת החזקת הנשק, מקורה בכך שעבירה זאת אינה נעשית לרוב אלא כדי לאפשר ביצוען של עבירות אחרות, שמעצם טבעו של הנשק, כרוכות באלימות או בהפחדה. (...). כפי שציינה חברתי הנשיאה ד' ביניש, המציאות השוררת בארץ המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מחייבת מתן ביטוי עונשי הולם והחמרה ברמת הענישה (ראו ע""פ 1332/04 מדינת ישראל נ' פס, סעיף 4 ([פורסם בנבו], 19.4.04)). יש לעשות כן עוד בטרם ייעשה באקדח שימוש קטלני, באמצעות הרחקת המחזיק בו מן החברה לפרק זמן, והעברת מסר מרתיע באמצעות עונש מאסר ממשי לריצוי בפועל (ראו למשל ע""פ 3361/08 ליבוביץ' נ' מדינת ישראל ([פורסם בנבו], 27.7.08) (להלן: עניין ליבוביץ'); ע""פ 5220/09 עוואודה נ' מדינת ישראל ([פורסם בנבו], 30.12.09))"" [ההדגשה שלי. ע. ג.]. ",דיון
"ת""פ 39667-01-11","	דברים דומים נאמרו בע""פ 6671/06 מדינת ישראל נ' מאדי סרור  (פסק דין מיום 14.12.06, פורסם ב""דינים""):",דיון
"ת""פ 39667-01-11","	ובע""פ 7955/06 מיסור כרכור נ' מדינת ישראל  (פסק דין מיום 1.1.07, פורסם באתר האינטרנט של בית המשפט העליון) אמר בית המשפט העליון כדלקמן:",דיון
"ת""פ 39667-01-11",	 אין בידי לקבל את דברי הסניגור הנכבד. ,דיון
"ת""פ 39667-01-11","ראשית, כשלעצמי אני סבור שנסיבות ביצוע העבירות על ידי הנאשם חמורות בהרבה מאלה שביצע עמראן יאסין. יש לזכור כי הנאשם נשא את הנשק כשהמחסנית ובה התחמושת על גופו באולם שמחות הומה אדם. באותה עת היתה ב""אולמי דאוד"" מסיבה לרגל חג המולד (עמ' 51 לפרוטוקול הישיבה מיום 29.6.2011). עמראן יאסין החזיק ונשא את האקדח זמן מועט בלבד, לאחר שהנאשם העבירו לידיו.",דיון
"ת""פ 39667-01-11","שנית,   עמראן יאסין, כך העיד עליו כב' השופט גלעד בגזר דינו, הודה בעובדות כתב האישום המתוקן בעניינו כבר במסגרת הליך של גישור ומבלי שנשמעו הראיות בתיק. בענייננו הודייתו של הנאשם בעובדות כתב האישום המתוקן באה רק לאחר שנשמעו שישה מעדי התביעה.",דיון
"ת""פ 39667-01-11","עם זאת, אני רואה להדגיש כי עדיין עומדת לזכותו של הנאשם העובדה שהודה בעובדות כתב האישום, הגם שלא מיד בתחילת ההליך. עובדה זו תזקף לזכותו במסגרת השקולים לקולא.",דיון
"ת""פ 39667-01-11","שלישית,  שלא כמו עמראן יאסין, לנאשם שלפני יש הרשעה קודמת בגין עבירות בנשק לפי הסעיפים 144(א) + (ב). בגין הרשעה זו נדון הנאשם למאסר בפועל ומאסר על תנאי אך לא היה בכך כדי להניאו מלחזור על אותה עבירה ממש.",דיון
"ת""פ 39667-01-11","זאת ואף זאת, הנאשם שלפני נדון פעמיים בגין עבירות לפי סעיף 186(א) לחוק. נראה כי הנאשם  נוהג באופן קבוע לשאת עימו נשק, אם קר ואם חם, והכל ללא היתר כדין. סבורני כי התנהגות שכזו מחייבת תגובה עונשית הולמת וחמורה.",דיון
"ת""פ 39667-01-11",על שום כך סבורני כי עניינו של הנאשם שלפני שונה מעניינו של עמראן יאסין ועל כן אין כל חובה שבדין להטיל גם על הנאשם שלפני את העונש הקל שהוטל על עמראן יאסין.,דיון
"ת""פ 39667-01-11","הסניגור טען, כזכור, כי מן הדין שלא להפעיל את המאסרים המותנים באופן מצטבר במלואם.",דיון
"ת""פ 39667-01-11",		הלכה פסוקה היא כי -,דיון
"ת""פ 39667-01-11","	""(...) במהותו עונש מאסר, בין שנקבע לריצוי בפועל ובין שהוטל על תנאי, הוא אותו עונש. אלא שעונש המאסר על תנאי הוא בבחינת מאסר שריצויו נדחה"". [(ההדגשה שלי. ע.ג.). רע""פ 5978/00 + רע""פ 6115/00 סעיד ריזי ואח' נגד מדינת ישראל, פד""י נה' (3) עמ' 1 בעמ' 11 מול האותיות ב'-ג', מפי כב' השופטת בייניש (כתוארה אז)]. ",דיון
"ת""פ 39667-01-11","לא שוכנעתי כי יש הצדקה כלשהי להורות על חפיפת עונשים כמבוקש. אדרבא, מעברו הפלילי של הנאשם אנו למדים כי מדובר בנאשם שבחר לו את חיי הפשע כדרך חיים. איני רואה מדוע צריכה החברה לתת לנאשם ""הנחות"" בדמות חפיפת עונשים כמבוקש.",דיון
"ת""פ 39667-01-11",המחוקק קבע בצד העבירה שבסעיף 144(ב) לחוק 10 שנות מאסר.,דיון
"ת""פ 39667-01-11","בית המשפט בתוך עמו יושב. דומה שלא אטעה בכך שאומר שנפשו של הציבור קצה באלימות השוררת ברחובותינו, בין היתר על ידי שימוש בנשק חם על סוגיו השונים. מאליו מובן כי החזקת נשק באופן בלתי חוקי הינה השלב הראשון לפני השימוש בו לביצוע פעולות עברייניות כאלה ואחרות. לפיכך, צעד ראשון במאבק כנגד האלימות האמורה הוא טיפול ביד קשה במי שמחזיק ונושא נשק באופן בלתי חוקי.",דיון
"ת""פ 39667-01-11","לאחרונה נתן בית המשפט העליון את פסק דינו בע.פ. 9373/10 חמד ותד נגד מדינת ישראל  (פסק דין מיום 14.9.2011, פורסם באתר בית המשפט העליון). בעניין ותד היה מדובר במערער שהחזיק באקדח ומחסנית שבה היו 9 כדורים וכן נמצאו בחצרו 63 כדורים נוספים. בית המשפט המחוזי גזר על המערער 50 חודשי מאסר בפועל ו- 12 חודשי מאסר על תנאי.",דיון
"ת""פ 39667-01-11",בית המשפט העליון כתב בפסק דינו בעניינו של חמד ותד כי -,דיון
"ת""פ 39667-01-11","סבורני כי המקרה שלפני חמור יותר מן המקרה שנדון בפרשת חמד ותד, לאור העבירות שביצע הנאשם ונסיבות ביצוען, כמפורט לעיל. על שום כך נראה לי כי נכון יהיה לגזור על הנאשם שלפני עונש חמור מזה שנגזר על חמד ותד.",דיון
"ת""פ 39667-01-11","יהיה העונש המוטל על הנאשם שלפני בבחינת תמרור אזהרה חמור לכל מי ששוקל בדעתו להחזיק נשק באופן בלתי חוקי וידע כל עבריין פוטנציאלי שכזה שהמחזיק, נושא או מוביל נשק באופן בלתי חוקי ימצא את עצמו מאחורי סורג ובריח למשך שנים!",דיון
"ת""פ 39667-01-11","שקלתי את טענות באי כח הצדדים. שקלתי לקולא את הודאת הנאשם בעובדות כתב האישום המתוקן והחיסכון בזמן השיפוטי שהביאה עימה הודאה זו;  כך גם שקלתי את השיקולים לחומרה, ובהם שכיחותן של העבירות בהן עסקינן והקלות הבלתי נסבלת של הימצאות נשק בלתי חוקי בידי  מי שלא הורשו לכך.",דיון
"ת""פ 39667-01-11","לאור כוונת המחוקק בקובעו בצד העבירה לפי סעי 144 (ב) לחוק 10 שנות מאסר,  לאור ההלכה שנפסקה על ידי בית המשפט העליון בדבר הצורך להרתיע את הרבים מפני ביצוע העבירות האמורות על ידי עונשי מאסר משמעותיים בפועל, ומתוך כוונה להגביר את תחושת הביטחון של הציבור בכך שהרשויות המופקדות על אכיפת החוק פועלות למיגור הנגע האמור, יש בכוונתי להחמיר בעונשו של הנאשם.",דיון
"ת""פ 39667-01-11",אחרית דבר,דיון
"ת""פ 39667-01-11","אשר על כן ולאור כל האמור לעיל, לאחר ששקלתי את טענות באי כח הצדדים ואת מכלול נסיבות העניין, אני דן את הנאשם כדלקמן:",דיון
"ת""פ 39667-01-11","בגין העבירות בנשק אני דן את הנאשם ל- 50 חודשי מאסר לריצוי בפועל, וכן ל- 12 חודשי מאסר על תנאי והתנאי הוא שהנאשם לא יעבור במשך 3 שנים עבירה מסוג פשע ויורשע עליה.",דיון
"ת""פ 39667-01-11","בגין העבירה של הפרעה לשוטר במילוי תפקידו, אני דן את הנאשם ל-7 חודשי מאסר לריצוי בפועל ול- 7 חודשי מאסר על תנאי למשך 3 שנים והתנאי הוא שהנאשם לא יעבור עבירה לפי סימן ג' בפרק ט' לחוק העונשין תשל""ז - 1977 ויורשע עליה.",דיון
"ת""פ 39667-01-11","בגין העבירה של נסיון לבריחה ממשמורת חוקית אני דן את הנאשם ל- 7 חודשי מאסר לריצוי בפועל ו- 7 חודשי מאסר על תנאי למשך 3 שנים והתנאי שהנאשם לא יעבור עבירה לפי הסעיפים 257 ו-258  לחוק העונשין תשל""ז - 1977 ויורשע עליה.",דיון
"ת""פ 39667-01-11","אני מפעיל את עונש המאסר המותנה בן 24 חודשים שהוטל על הנאשם בת""פ  394/03  של בית המשפט המחוזי בחיפה.",דיון
"ת""פ 39667-01-11","אני מפעיל את עונש המאסר המותנה בן 4 חודשים שהוטל על הנאשם ביום 2.11.2010 בת""פ 729-04-10 של בית משפט השלום בעכו.",דיון
"ת""פ 39667-01-11",ו. כל עונשי המאסר שפורטו לעיל ירוצו על ידי הנאשם באופן מצטבר כך שבסך הכל ירצה הנאשם 82 חודשי מאסר בפועל בניכוי ימי מעצרו מיום 8.1.2011.,דיון
"ת""פ 39667-01-11", זכות ערעור לבית המשפט העליון בתוך 45 יום מהיום.,דיון
"ת""פ 39667-01-11","פיסקה 8 של גזר דין זה הושמעה בפומבי  בנוכחות באת כח המאשימה עו""ד גב' אודליה וייס, הנאשם עצמו ובא כוחו עו""ד מיכאל כרמל.",54678313
"ת""פ 39667-01-11","ניתן היום,  ה' תשרי תשע""ב, 03 אוקטובר 2011. ",54678313
"ת""פ 39667-01-11",עודד גרשון 54678313-/,54678313
"ת""פ 39667-01-11",נוסח מסמך זה כפוף לשינויי ניסוח ועריכה,54678313
"ת""פ 39667-01-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
