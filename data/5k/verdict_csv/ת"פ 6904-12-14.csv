verdict,text,part
"ת""פ 6904-12-14",לפני כב' השופט ירון לוי                                                                            30 אפריל 2015,"ת""פ 6904-12-14 מדינת ישראל נ' כבהא(עציר) ואח'"
"ת""פ 6904-12-14",לפני כב' השופט ירון לוי                                                                            30 אפריל 2015,"ת""פ 6904-12-14 מדינת ישראל נ' כבהא(עציר) ואח'"
"ת""פ 6904-12-14","      ע""י ב""כ עו""ד סיון פיכמן ",      מדינת ישראל
"ת""פ 6904-12-14",      פרקליטות מחוז תל אביב (פלילי),      מדינת ישראל
"ת""פ 6904-12-14",                                                           נגד,      מדינת ישראל
"ת""פ 6904-12-14",                                                           נגד,      מדינת ישראל
"ת""פ 6904-12-14",                                                           נגד,      מדינת ישראל
"ת""פ 6904-12-14",אוסיד כבהא (עציר),הנאשם:
"ת""פ 6904-12-14","       ע""י ב""כ עו""ד יונס אחמד",הנאשם:
"ת""פ 6904-12-14","חוק העונשין, תשל""ז-1977: סע'  40ד(א), 40ט(א)(3), 144(ב), 40יג(א)",חקיקה שאוזכרה: 
"ת""פ 6904-12-14","הנאשם 1, אוסיד כבהא (להלן: ""הנאשם"") הורשע, על יסוד הודאתו, בעבירות של נשיאה והובלת נשק, לפי סעיף 144(ב) לחוק העונשין, התשל""ז-1977 (להלן: ""החוק"") והחזקת סם לצריכה עצמית, לפי סעיף 7(א) לפקודת הסמים המסוכנים, התשל""ג-1973.",פתח דבר
"ת""פ 6904-12-14",משפטו של הנאשם הופרד ממשפטו של נאשם 2.  ,פתח דבר
"ת""פ 6904-12-14",ואלה העובדות בהן הודה והורשע הנאשם:,העובדות
"ת""פ 6904-12-14","בתאריך 28.07.2014 עבר הנאשם להתגורר, יחד עם נאשם 2, סעיד אבו זנט, בדירת האחרון בתל אביב (להלן: ""הדירה"").",העובדות
"ת""פ 6904-12-14","במועד שאינו ידוע במדויק למאשימה, כחודש ימים עובר ליום 18.11.2014, רכש הנאשם רובה מאולתר, מדגם ""קרל גוסטב"" יחד עם מחסנית וכדורים, בתמורה                  ל-4,000 ש""ח (להלן: ""הנשק"").",העובדות
"ת""פ 6904-12-14",הנשק מסוגל לירות ובכוחו להמית. ,העובדות
"ת""פ 6904-12-14","בתאריך 18.11.2014, סמוך לשעה 16:40, בתל אביב, בתוך תיק גב, נשא והוביל הנאשם את הנשק כשהוא עטוף בבגדים. עוד נשא והוביל הנאשם כדורי תחמושת התואמים לנשק. הנאשם החזיק בכיסו 0.3027 גרם נטו קנאביס לצריכה עצמית.",העובדות
"ת""פ 6904-12-14","בהמשך, בחיפוש שנערך בדירה, נמצאה מחסנית התואמת לנשק.",העובדות
"ת""פ 6904-12-14","מספר ימים עובר ליום 18.11.2014, החזיקו הנאשמים את הנשק בדירה כשהוא מוטמן בארון בגדים בחדר השינה.",העובדות
"ת""פ 6904-12-14","התביעה טענה כי מתחם העונש ההולם נע בין 24 ל-48 חודשי מאסר, וזאת בהתאם למגמת ההחמרה של בתי המשפט בעבירות נשק. בשקלול הנסיבות, סברה התביעה כי יש להעמיד את עונשו של הנאשם במרכז המתחם המוצע, לצד קנס כספי.",המחלוקת  
"ת""פ 6904-12-14","לטענת הסניגור, מתחם העונש ההולם, בנסיבות המתוארות, נע בין 6 ל-20 חודשי מאסר, וכי בעניינו של הנאשם יש לגזור עונש ברף הנמוך של המתחם. אם יקבע בית המשפט מתחם מחמיר יותר מהמוצע, סבר הסניגור, כי בעניינו של הנאשם, על בית המשפט לחרוג לקולא מהמתחם, בשל שיקולי שיקום הנאשם, גילו הצעיר, עברו הנקי והתחברותו מגיל צעיר לחברה שולית.",המחלוקת  
"ת""פ 6904-12-14","אין חולק כי העבירה העיקרית בעניינו של הנאשם היא נשיאת והובלת הנשק. עבירת החזקת הסם לצריכה עצמית, נלווית ושולית לעבירה העיקרית. לפיכך, ולאור הכלל הידוע כי הטפל הולך אחר העיקר, ובשים לב לתכלית הפונקציונלית של הסדר הבניית שיקול הדעת בענישה (ע""פ 4910/13 ג'אבר נ' מדינת ישראל (29.10.2014), פסק דינו של כב' השופט פוגלמן), אני קובע כי מדובר ב""אירוע אחד"", בהתאם לסעיף 40יג(א) לחוק. ","""אירוע אחד"" "
"ת""פ 6904-12-14","במעשיו פגע הנאשם בערכים המוגנים של שלום הציבור ובטחונו, בסדר החברתי ובשלטון החוק. בעבירה של נשיאה והובלת נשק טמון פוטנציאל הרסני, שכן מטבע הדברים, עשויה העבירה לשמש שלב מקדים לעבירות אחרות, על רקע לאומני או פלילי, שיש בהן כדי להטיל אימה ממשית על עוברים ושבים, גם בהיעדר כוונה כלשהי מצד הנאשם.",מתחם העונש ההולם
"ת""פ 6904-12-14","בעניין זה, יפים דברי בית המשפט העליון (כב' א' רובינשטיין), לפיהם:",מתחם העונש ההולם
"ת""פ 6904-12-14","(ע""פ 6371/11 מדינת ישראל נ' אנס הייבי (18.12.2011), פסקה כ""ד).",מתחם העונש ההולם
"ת""פ 6904-12-14","משכך, חומרת מעשי הנאשם אינה יכולה להימדד רק בתוצאת המעשים בפועל - במסגרתם, למרבית המזל, לא נגרם נזק קונקרטי - אלא גם בנזק הפוטנציאלי שעלול היה להיגרם                (ראו סעיף 40ט(א)(3) לחוק). יש ליתן משקל הולם לחומרא לעצם רכישת הנשק, שיש בה                      להעיד על תכנון מוקדם, לסוג הנשק - אוטומטי, שיש בו כדי לגרום להרג ללא הבחנה,                               למשך החזקתו, כחודש ימים, ולפוטנציאל הסיכון הגלום בנשיאת הנשק בטבורה של עיר.",מתחם העונש ההולם
"ת""פ 6904-12-14","למצב הנשק, עת נתפס הנאשם, פנים לקולא ולחומרא. ",מתחם העונש ההולם
"ת""פ 6904-12-14","הסניגור ביקש ליתן משקל לקולא לכך שעת נתפס הנאשם, הנשק לא היה טעון בכדורים וללא מחסנית - שנמצאה בהמשך בדירה - וכי הכדורים נמצאו בתיק הגב בנפרד מהנשק.",מתחם העונש ההולם
"ת""פ 6904-12-14","טענה זו יש לקבל באופן חלקי בלבד. אמנם הנשק לא היה טעון, וללא מחסנית צמודה - שהן אכן נסיבות קולא - אך לא ניתן להתעלם מכך שהנשק היה תקין וניתן היה לבצע באמצעותו ירי, בדרך של הכנסת כדור, גם ללא מחסנית. אמנם מדובר בירי בודד, ולא אוטומטי, אך, כידוע, אף לירי בודד פוטנציאל קטלני. נסיבה זו יש לשקול לחומרא.",מתחם העונש ההולם
"ת""פ 6904-12-14","מעיון בפסיקת בית המשפט העליון עולה כי בשנים האחרונות ניכרת מגמת החמרה בעונשי המאסר הנגזרים על נאשמים בעבירות נשק, בין היתר, בשל היקפן הגובר.",מדיניות הענישה הנוהגת
"ת""פ 6904-12-14",על חומרת העבירה של נשיאה והובלת נשק ניתן ללמוד גם מהעונש המירבי שקצב המחוקק בצידה - עשר שנות מאסר.,מדיניות הענישה הנוהגת
"ת""פ 6904-12-14","לצד זאת, יש ליתן משקל הולם לכך שעבירת נשיאה והובלת נשק ותחמושת, לפי סעיף 144(ב) לחוק, שבה הורשע הנאשם, מצויה במעמד ביניים במדרג החומרה של עבירות הנשק.",מדיניות הענישה הנוהגת
"ת""פ 6904-12-14",בית המשפט העליון (כב' השופטת ארבל) קבע: ,מדיניות הענישה הנוהגת
"ת""פ 6904-12-14","(ע""פ 1323/13 רך חסן ואח' נ' מדינת ישראל (05.06.2013), פסקה 12 ; ועוד לעניין ההחמרה ברמת הענישה בעבירות נשק: ע""פ 2918/13 דבס נ' מדינת ישראל (18.07.2013), פסקה 8 ; ע""פ 3156/11 זראיעה נ' מדינת ישראל (21.02.2012), פסקה 5, ע""פ 5120/11 שתיווי נ' מדינת ישראל (18.12.11), ע""פ 2251/11 נפאע נ' מדינת ישראל (04.12.2011), פסקה 5, ועוד. ",מדיניות הענישה הנוהגת
"ת""פ 6904-12-14","להלן יפורטו מספר פסקי דין שיש בהם ביטוי למדיניות המתוארת, בנסיבות דומות לענייננו:",מדיניות הענישה הנוהגת
"ת""פ 6904-12-14","בע""פ 4329/10 אסמאעיל נ' מדינת ישראל (25.10.2010), אישר בית המשפט העליון עונש של 20 חודשי מאסר בפועל שהוטל על מערער, סטודנט צעיר, נטול עבר פלילי, שהורשע, על פי הודאתו, בנשיאת אקדח טעון ונצור, וזאת חרף המלצת שירות המבחן להסתפק במאסר שירוצה בדרך של עבודות שירות. ",מדיניות הענישה הנוהגת
"ת""פ 6904-12-14","אמנם מדובר בסוג נשק מסוכן פחות מאשר בענייננו, אך מנגד אין להתעלם מכך שהנשק נתפס כשהוא טעון.",מדיניות הענישה הנוהגת
"ת""פ 6904-12-14","בע""פ 4945/13 מדינת ישראל נ' סלימאן (19.01.2014) (להלן: ""עניין סלימאן""), נדון עניינו של משיב שרכש נשק מסוג ""קרל גוסטב"", מחסנית וכדורים וירה, באמצעות הנשק, ירייה אחת באוויר בחורשה סמוכה ליישוב. לאחר מכן, הטמין את הנשק במקום מסתור. בהמשך, נהג המשיב ברכב בעיר כשהוא נושא את הנשק והתחמושת בתא המטען. משהבחין בשוטרים, נטש המשיב את הרכב כשהוא מונע ונמלט מהמקום. הרכב הדרדר עד שנעצר.",מדיניות הענישה הנוהגת
"ת""פ 6904-12-14","המשיב הורשע, לאחר שמיעת הראיות, בעבירות רכישה, והחזקת תחמושת, נשיאה והובלת נשק ובעבירות נוספות הקשורות במפגש עם השוטרים.",מדיניות הענישה הנוהגת
"ת""פ 6904-12-14","בית המשפט המחוזי קבע מתחם עונש הולם הנע בין 6 חודשי מאסר בדרך של עבודות שירות עד 20 חודשי מאסר בפועל, וגזר על המשיב – צעיר כבן 20, ללא עבר פלילי – 6 חודשי מאסר שירוצו בדרך של עבודות שירות.",מדיניות הענישה הנוהגת
"ת""פ 6904-12-14","בית המשפט העליון קבע שמתחם העונש שקבע בית המשפט המחוזי, מקל יתר על המידה והעמידו על 12 – 36 חודשי מאסר בפועל, בקבעו ש""ככלל בעבירות מהסוג הנדון ... לא ניתן להסתפק בעונש של מאסר בעבודות שירות אלא ראוי להטיל מאסר שירוצה בבית הכלא ... במקביל לא ניתן להסתפק בעונש של 20 חודשי מאסר ברף העליון של המתחם ויש להגמישו כלפי מעלה באופן שיאפשר הטלת עונשים חמורים יותר על נאשמים שנסיבותיהם מצדיקות זאת"" (שם, פסקה 15, כב' הש' ארבל). וכן כי ""ערעור המדינה לא היה ערעור סרק והמשיב נמלט לטעמי מן המאסר אך בעור שיניו, כפסע..."" (שם, דברי כב' הש' -כתוארו דאז- רובינשטיין) .",מדיניות הענישה הנוהגת
"ת""פ 6904-12-14","לצד דברים נחרצים אלה, החליט בית המשפט העליון לדחות את ערעור המדינה ולהותיר את העונש על כנו - מאחר שלמשיב סיכוי של ממש להשתקם, באופן המצדיק חריגה מהמתחם. זאת, בשים לב למכלול נתוניו האישיים של המשיב, ובעיקר, התרשמות שירות המבחן, בדבר סיכוי נמוך להישנות העבירות, יכולת המשיב לערוך שינוי משמעותי בחייו, הרקע לעבירות שאינו ""עברייני טהור"", וחוות דעת פסיכיאטרית בדבר מצבו הנפשי של המשיב.",מדיניות הענישה הנוהגת
"ת""פ 6904-12-14","אין ספק שעניינו של המשיב חמור יותר מעניינו של הנאשם. מנגד, סיכויי השיקום של הנאשם, כפי שיפורט בהמשך, אינם ממשיים.",מדיניות הענישה הנוהגת
"ת""פ 6904-12-14","בע""פ 9373/10 ותד נ' מדינת ישראל (09.11.2010), הקל בית המשפט העליון בעונשו של מערער - בעל עבר פלילי, שהורשע, על פי הודאתו, בהחזקת אקדח ומחסנית בה היו 9 כדורים מתחת למיטה בביתו ובהחזקת 63 כדורים נוספים שנמצאו מוטמנים בחצר - והעמידו על 30 חודשי מאסר בפועל, חלף 60 חודשים שנגזרו עליו. בית המשפט העליון קבע כי אמנם הגיעה העת להחמיר בענישתם של המבצעים עבירות בנשק, אולם ראוי שהדבר ייעשה בהדרגה.",מדיניות הענישה הנוהגת
"ת""פ 6904-12-14","על מידת ההחמרה הראויה, במסגרת ההחמרה ההדרגתית בענישה, ניתן ללמוד מפסק דין שניתן לפני כשנה וחצי, בנסיבות דומות לענייננו.",מדיניות הענישה הנוהגת
"ת""פ 6904-12-14","בע""פ 2892/13 עודתאללה נ' מדינת ישראל (29.09.2013), אישר בית המשפט העליון עונש של 21 חודשי מאסר ומתחם עונש הולם שנע בין 12 ל-36 חודשי מאסר, בעניינו של צעיר, נטול עבר פלילי, שהוביל ונשא אקדח עם מחסנית ריקה, מתחת למושב רכבו. ",מדיניות הענישה הנוהגת
"ת""פ 6904-12-14","בע""פ 3300/06 אבו סנינה נ' מדינת ישראל (10.08.2006), אישר בית המשפט העליון עונש של 18 חודשי מאסר בפועל על מערער, בעל עבר פלילי מגוון, שהורשע בעבירות זהות לענייננו ובשתי עבירות שב""ח, לאחר שהצטייד באקדח וכדורים ונשא אותם בירושלים. עניין זה חמור מעניינו של הנאשם, לאור העבר הפלילי וההרשעה בעבירות הנוספות, וקל יותר, לאור סוג הנשק. ",מדיניות הענישה הנוהגת
"ת""פ 6904-12-14","בע""פ 5323/12 אבו ליל נ' מדינת ישראל (17.06.2014), אישר בית המשפט העליון עונש מאסר של 28 חודשי מאסר, בחופף ל-36 חודשי מאסר מותנים, למערער בעל עבר פלילי בעבירת מין, שהורשע בעבירות של החזקת, נשיאת והובלת רובה אוטומטי, מחסנית וכדורים שהחביא במזוודה בחורשה. בית המשפט העליון קבע כי אין בעונש של 28 חודשי מאסר משום החמרה כלשהי. ",מדיניות הענישה הנוהגת
"ת""פ 6904-12-14",לא התעלמתי מהפסיקה שהגיש הסנגור:,מדיניות הענישה הנוהגת
"ת""פ 6904-12-14","בע""פ 1069/12 אלנברי נ' מדינת ישראל (26.07.2012), אישר בית המשפט העליון עונש של 9 חודשי מאסר, שנגזר על המערער, במסגרת הסדר טיעון שאומץ. המערער, בעל עבר נקי, הורשע בעבירות של החזקת נשק ותחמושת, סחר בנשק, נשיאה והובלת נשק ותחמושת. ",מדיניות הענישה הנוהגת
"ת""פ 6904-12-14","נסיבות חייו הקשות של המערער (תאונת דרכים קשה שעבר במסגרתה סובל מבעיות שונות), נתוניו האישיים הייחודיים (נשוי לשתי נשים ואב ל-17 ילדים), והסדר הטיעון, הובילו לתוצאה שאין מקום ללמוד ממנה לענייננו.",מדיניות הענישה הנוהגת
"ת""פ 6904-12-14","בע""פ 5555/11 מחג'אנה נ' מדינת ישראל (09.07.2012), הקל בית המשפט העליון בעונשו של מערער – נטול עבר פלילי, שהורשע, על פי הודאתו, במסגרת הסדר דיוני, בכך שהחזיק ברכבו אקדח, מחסנית וכדורים ובכיס מעילו כדורים נוספים - משלוש וחצי שנות מאסר, ל-12 חודשי מאסר בלבד. ",מדיניות הענישה הנוהגת
"ת""פ 6904-12-14","אין ללמוד מענישה זו, לאור העובדה שעבירת החזקת נשק מצויה ברף התחתון של עבירות הנשק ואינה דומה בחומרתה לעבירת הנשיאה והובלת נשק, שבה הורשע הנאשם.",מדיניות הענישה הנוהגת
"ת""פ 6904-12-14","בנוסף לפסקי הדין המתוארים, לצורך ביסוס טענתו בדבר מתחם העונש ההולם, הגיש הסנגור המלומד פסקי דין רבים של בתי משפט מחוזיים, בעבירות נשק, בהם הוטלו עונשים של 6 חודשי מאסר לריצוי בדרך של עבודות שירות.",מדיניות הענישה הנוהגת
"ת""פ 6904-12-14","מעיון בפסקי דין אלה עולה כי בתי המשפט בחרו לסטות ממתחם העונש ההולם בשל שיקולי שיקום פרטניים. לפיכך, אין מדובר בעונשים שיש בהם כדי ללמד על מתחם העונש ההולם.",מדיניות הענישה הנוהגת
"ת""פ 6904-12-14","לאור כל האמור, בשים לב לערכים החברתיים המוגנים ולעוצמת הפגיעה בהם, נוכח נסיבות ביצוע העבירות, ולאחר בחינת מדיניות הענישה הנוהגת, לצד מגמת ההחמרה ההדרגתית בענישה בעבירות אלו, אני קובע שמתחם העונש ההולם, בעבירות בהן הורשע הנאשם, נע בין 12 ל-36 חודשי מאסר.",מדיניות הענישה הנוהגת
"ת""פ 6904-12-14","מבלי להתעלם מנסיבות הקולא, בעניינו של הנאשם, שאינן קלות משקל - ובעיקר, גילו הצעיר ועברו הנקי - סבורני שבנסיבות העניין, ובעיקר ממצאי שירות המבחן, כפי שיפורט להלן, לא ניתן לקבוע כי לנאשם סיכוי של ממש להשתקם, באופן המצדיק חריגה מהמתחם שנקבע, בהתאם לסעיף 40ד(א) לחוק.",האם יש הצדקה לחריגה מהמתחם? 
"ת""פ 6904-12-14","מתסקיר שירות המבחן עולה כי מגיל צעיר התנתק הנאשם ממשפחתו הגרעינית והתחבר לחברה שולית. בהתייחסו לעבירות, נטה הנאשם לטשטש מעורבותו והתקשה ליטול אחריות על מעשיו. הנאשם טען כי ביצע את העבירה כאקט של הגנה עצמית, בעקבות סכסוך עם אדם זר. השירות התרשם כי הנאשם ביטא, ברמה המילולית, רצון לשיקום ולפתוח ""דף חדש"" אך העריך כי הנאשם אינו בשל לתוכנית שיקומית וכי קיים סיכון, ברמה בינונית, שישוב לבצע עבירות דומות, ברמת חומרה בינונית, בעתיד.",האם יש הצדקה לחריגה מהמתחם? 
"ת""פ 6904-12-14","ממצאים אלה שונים, באופן מהותי, מהנתונים שעמדו בפני בית המשפט העליון, בעניין סלימאן, באופן שהצדיק חריגה מהמתחם. לפיכך, העונש בעניינו של הנאשם, ייקבע בתוך מתחם העונש ההולם.",האם יש הצדקה לחריגה מהמתחם? 
"ת""פ 6904-12-14",בתוך מתחם העונש ההולם – נסיבות שאינן קשורות בביצוע העבירות,האם יש הצדקה לחריגה מהמתחם? 
"ת""פ 6904-12-14","בדברו האחרון, חזר הנאשם על הודייתו וביקש מבית המשפט ליתן לו הזדמנות נוספת.",האם יש הצדקה לחריגה מהמתחם? 
"ת""פ 6904-12-14","בתוך מתחם העונש ההולם, יינתן משקל הולם לקולא לעברו הנקי של הנאשם ; לגילו הצעיר, הנאשם יליד 1993, והיותו ""בגיר-צעיר"" ; לשיתוף הפעולה שלו עם רשויות אכיפת החוק ; להודייתו במשטרה וכן להודייתו בהזדמנות הראשונה, בבית המשפט, שלא במסגרת הסדר טיעון.",האם יש הצדקה לחריגה מהמתחם? 
"ת""פ 6904-12-14","לאור כל האמור, ותוך מתן משקל להנחיית בית המשפט העליון בדבר החמרה הדרגתית בעונשים בעבירות מסוג זה, אני גוזר על הנאשם 1 את העונשים הבאים:",סוף דבר
"ת""פ 6904-12-14","18 חודשי מאסר לריצוי בפועל, החל מיום מעצרו 18.11.2014. ",סוף דבר
"ת""פ 6904-12-14","12 חודשי מאסר מותנים, למשך שלוש שנים, מיום שחרורו ממאסר, והתנאי הוא שהנאשם לא יעבור את העבירה של נשיאה והובלת נשק לפי סעיף 144(ב) שבה הורשע או עבירת נשק מסוג כלשהו.",סוף דבר
"ת""פ 6904-12-14","3 חודשי מאסר מותנים, למשך שנה, מיום שחרורו ממאסר, והתנאי הוא שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג-1973.",סוף דבר
"ת""פ 6904-12-14"," קנס בסך 1,000 ש""ח או 10 ימי מאסר תמורתו. ",סוף דבר
"ת""פ 6904-12-14", 	 זכות ערעור לבית המשפט העליון תוך 45 ימים מהיום. ,סוף דבר
"ת""פ 6904-12-14","5129371ניתן היום,  י""א אייר תשע""ה, 30 אפריל 2015, במעמד הצדדים.",סוף דבר
"ת""פ 6904-12-14",ירון לוי 54678313-/,54678313
"ת""פ 6904-12-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",נוסח מסמך זה כפוף לשינויי ניסוח ועריכה
