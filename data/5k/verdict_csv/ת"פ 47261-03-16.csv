verdict,text,part
"ת""פ 47261-03-16","ת""פ 47261-03-16 משטרת ישראל תביעות- שלוחת רמלה נ' פריאנטי",בית משפט השלום ברמלה
"ת""פ 47261-03-16","מדינת ישראל 
משטרת ישראל תביעות- שלוחת רמלה
ע""י עוה""ד מעין דואק",בעניין:
"ת""פ 47261-03-16","חוק העונשין, תשל""ז-1977: סע'  192, 379",חקיקה שאוזכרה: 
"ת""פ 47261-03-16","חוק העונשין, תשל""ז-1977: סע'  192, 379",חקיקה שאוזכרה: 
"ת""פ 47261-03-16","חוק העונשין, תשל""ז-1977: סע'  192, 379",חקיקה שאוזכרה: 
"ת""פ 47261-03-16","כנגד הנאשם הוגש כתב אישום המייחס לו את ביצוען של העבירות הבאות: תקיפת סתם לפי סעיף 379 לחוק העונשין התשל""ז-1977 (להלן: חוק העונשין) ואיומים לפי סעיף 192 לחוק העונשין. הנאשם כפר בכתב האישום ולאחר שמיעת הראיות הורשע בשתי העבירות האמורות.",כתב האישום
"ת""פ 47261-03-16","על פי עובדות כתב האישום, בתאריך 22.6.14, בשעה 14:52 או בסמוך לכך, בבית החולים אסף הרופא (להלן: בית החולים), נהג הנאשם ברכב שבו נכחו אותה עת אשתו ובתם התינוקת והתקדם עם הרכב לכיוון היציאה מהחניה (להלן: מחסום החניה). בנסיבות אלו, הגיעה ולדה לוגינוב  (להלן: ולדה), שעבדה בבקרה של בית החולים. ולדה התקרבה אל מחסום החניה, הניחה ידיה על מכסה המנוע של הרכב ואמרה לנאשם שייסע לאחור ושייגש לשלם.",כתב האישום
"ת""פ 47261-03-16","ולדה עמדה בקדמת הרכב והסתובבה כשגבה לכיוון הרכב, או אז המשיך הנאשם בנסיעה והרכב פגע בפלג גופה התחתון של ולדה. בהמשך, הנאשם יצא מהרכב ואיים על ולדה בכך שאמר לה ""אם היית גבר הייתי חותך לך את הפנים"" וכן אמר לה ""חכי חכי"", תוך שסימן עם ידו בצורה מאיימת.",כתב האישום
"ת""פ 47261-03-16","המאשימה טענה כי מתחם העונש ההולם לאירוע מושא כתב האישום נע בין מספר חודשי מאסר עד ארבע עשר חודשי מאסר בפועל. כמו כן, הגישה את גיליון הרישום הפלילי של הנאשם (ת/8) ואשר לפיו קיימות לחובתו ארבע הרשעות קודמות, כאשר הרשעתו האחרונה היא משנת 2012 בגין עבירות סמים ונידון למאסר בפועל לתקופה של 34 חודשים, מאסר על תנאי וקנס.",טענות הצדדים לעונש
"ת""פ 47261-03-16","באת כוח הנאשם טענה כי מתחם העונש ההולם אמור להתחיל ממאסר על תנאי. הנאשם נשוי ואב לילדה בת שלוש שנים. כמו כן, בחודש ינואר 2017 הקים עסק עצמאי של אטליז שאותו הוא מנהל לבדו והטלת מאסר בפועל, גם אם לריצוי בדרך של עבודות שירות, תביא לפגיעה קשה בעסקו ובפרנסת בני ביתו.",טענות הצדדים לעונש
"ת""פ 47261-03-16","לצורך קביעת מתחם העונש ההולם, אפנה למדיניות הענישה הנוהגת בעבירות של איומים המלווים בתקיפת סתם, כמו שהיה במקרה שבפניי, כדלקמן:",מתחם העונש ההולם
"ת""פ 47261-03-16","רע""פ 4815/16 כחלון נ' מדינת ישראל (פורסם בנבו, 26.06.16). במקרה זה בית משפט השלום בתל אביב הרשיע את המבקשת בביצוע עבירות של תקיפת סתם ואיומים והוטלו עליה חודשיים מאסר על תנאי, התחייבות כספית ופיצוי למתלוננות. המבקשת הגישה ערעור לבית המשפט המחוזי בתל אביב נגד עצם ההרשעה בשל החשש שהדבר יפגע בעתיד בעבודתה. ערעורה נדחה וכן נדחתה בקשת רשות הערעור שהגישה לבית המשפט העליון.",מתחם העונש ההולם
"ת""פ 47261-03-16","רע""פ 4310/13 שדה נ' מדינת ישראל (פורסם בנבו, 27.08.13). המבקש הורשע ביצוע עבירות של איומים ותקיפת סתם בכך שנכנס למקרקעין ששייכים לחברה אשר היה לו עמה סכסוך והיכה את אחד הבעלים של החברה במכת אגרוף ואחז בו בצווארו ואמר לו שזה יומו האחרון. כמו כן, סטר לאחד העובדים וחנק בעלים נוסף של החברה ואמר לו שיגמור אותו וישרוף את המקום. בית המשפט השלום השית עליו 6 חודשי מאסר בפועל שירוצו בדרך של עבודות שירות, מאסר על תנאי ופיצוי למתלוננים. ערעורו לבית המשפט המחוזי נדחה וכן נדחתה בקשת רשות ערעור שהגיש לבית המשפט העליון.",מתחם העונש ההולם
"ת""פ 47261-03-16","על כן, הנני קובע כי מתחם העונש ההולם נע בין מאסר על תנאי ועד תשעה חודשי מאסר בפועל, בצירוף מאסר על תנאי, קנס ופיצוי למתלוננת.",מתחם העונש ההולם
"ת""פ 47261-03-16",בעת קביעת העונש המתאים בתוך מתחם העונש ההולם לקחתי בחשבון את כל הנתונים שלהלן:,העונש המתאים בתוך מתחם העונש ההולם
"ת""פ 47261-03-16","לקולא: העובדה שהנאשם נשוי ואב לילדה והשפעת המאסר, לרבות בדרך של עבודות שירות על בני ביתו ועל עסקו.",העונש המתאים בתוך מתחם העונש ההולם
"ת""פ 47261-03-16","לחומרא: לנאשם עבר פלילי וגם ריצה עונש של מאסר בפועל לפרק זמן לא מבוטל. האירוע מושא כתב האישום התרחש ביום 22.06.14 ועל פי גיליון הרישום הפלילי של הנאשם הוא נדון ל-34 חודשי מאסר בפועל על ידי בית המשפט המחוזי מחוז מרכז ב-25.06.12. יוצא מכך, שהעבירה מושא כתב האישום שבפניי התרחשה לאחר שחרורו מהכלא.",העונש המתאים בתוך מתחם העונש ההולם
"ת""פ 47261-03-16","בהכרעת הדין נקבע כי הנאשם ניסה להתחמק מתשלום דמי החניה בבית החולים על ידי היצמדות לרכב שהיה לפניו ליד המחסום של החניה. על כן, ולדה חסמה בגופה את המשך  נסיעתו. בתגובה הנאשם התקרב לעברה עם הרכב ופגע בה ונעצר מיד לאחר מכן, דבר שהשאיר את הרושם שהיה בכוונתו לפגוע בה קלות כעונש על כך שחסמה את יציאתו מהחניה. בהמשך, הנאשם יצא מרכבו החל לקלל והתקרב לעברה באופן שיצר את הרושם שבכוונתו להכות אותה, דבר שחייב את המאבטחים האחרים שהיו במקום למהר לעברו, לעמוד כחיץ בינו לבינה ולמשוך אותו לאחור. לדעתי, מדובר בהתנהגות חמורה שמחייבת תגובה עונשית מתאימה וזאת לא כל שכן שמדובר בנאשם עם עבר פלילי. לפיכך, סבורני שאין מקום להסתפק במאסר על תנאי ויש להשית על הנאשם מאסר שירוצה בעבודות שירות, ולו לתקופה קצרה.",העונש המתאים בתוך מתחם העונש ההולם
"ת""פ 47261-03-16","על כן, הנאשם הופנה לממונה על עבודות שירות על מנת שתיבדק שאלת התאמתו של הנאשם לביצוע עבודות שירות. במישור הבריאותי, הנאשם נמצא מתאים לבצע עבודות, אך במישור המשטרתי, משטרת ישראל התנגדה להעסקתו של הנאשם בעבודות שירות. בחוות הדעת שהתקבלה מטעם הממונה על עבודות שירות מיום 13.12.2018 נרשם כדלקמן:",העונש המתאים בתוך מתחם העונש ההולם
"ת""פ 47261-03-16","בעקבות האמור בחוות הדעת של הממונה על עבודות שירות, הנאשם הגיש בקשה לאפשר לו לעיין בחומר הסודי שבעטיו נפסל מלבצע עבודות שירות. על כן, קבעתי דיון בבקשה ליום 16.1.19 והתייצב רכז המודיעין של תחנת המשטרה בלוד הדיון פוצל והתקיים במעמד צד אחד, בנוכחות נציגת המאשימה ורכז המודיעין, והדיון תועד בפרוטוקול חסוי שנשמר בכספת בית המשפט. כמו כן, הוצג בפניי חומר חסוי וקיבלתי הבהרות מרכז המודיעין. בסוף הדיון קבעתי שאין מקום לגלות בפני ההגנה את תוכנו של המידע החסוי ואף לא פרפרזות ממנו.",העונש המתאים בתוך מתחם העונש ההולם
"ת""פ 47261-03-16","מכל מקום, לא התרשמתי שיש בחומר החסוי, בצירוף ההבהרות שתועדו בפרוטוקול החסוי, כדי להצדיק מניעת הנאשם מביצוע עבודות שירות. מטבע הדברים לא ניתן לפרט מעבר לכך.",העונש המתאים בתוך מתחם העונש ההולם
"ת""פ 47261-03-16","על כן, הנני משית על הנאשם את העונשים הבאים:",העונש המתאים בתוך מתחם העונש ההולם
"ת""פ 47261-03-16","3 חודשי מאסר בפועל שירוצו בדרך של עבודות שירות. הממונה ימצא לנאשם מקום לביצוע עבודות השירות ויעדכן את בית המשפט בהתאם. מועד תחילת ריצוי עבודות השירות יהיה מיום 1.4.19 ואילך. הנאשם יבצע את עבודות השירות במקום שעליו יורה הממונה על עבודות שירות, וזאת חמישה ימים בשבוע ועל פי מסגרת השעות שתיקבע על ידי הממונה על עבודות שירות.",העונש המתאים בתוך מתחם העונש ההולם
"ת""פ 47261-03-16","5 חודשי מאסר על תנאי והתנאי הוא שבמשך 3 שנים מהיום, הנאשם לא יבצע עבירת אלימות.",העונש המתאים בתוך מתחם העונש ההולם
"ת""פ 47261-03-16","הנאשם ישלם פיצוי למתלוננת (ולדה) בסך של 2,000 ₪. הפיצוי ישולם בארבעה תשלומים חודשיים שווים ורצופים כאשר הראשון שבהם עד ליום 15.3.19 והיתרה ב-15 לכל חודש שלאחריו. היה והתשלום הראשון לא ישולם במועד אזי יעמוד מלוא סכום הפיצוי לתשלום מידי. המאשימה תמסור למזכירות את פרטיה העדכניים תוך 7 ימים.",העונש המתאים בתוך מתחם העונש ההולם
"ת""פ 47261-03-16","הנאשם ישלם קנס בסך של 2,000 ₪, או חמישה ימי מאסר תמורתו, הקנס ישולם בארבעה תשלומים חודשיים שווים רצופים. התשלום הראשון ישולם עד ליום 15.3.19 והיתרה ב-15 לכל חודש שלאחריו. היה ואחד התשלומים לא ישולם במועד, יעמוד מלוא סכום הקנס לפירעון מידי.",העונש המתאים בתוך מתחם העונש ההולם
"ת""פ 47261-03-16",זכות ערעור תוך 45 ימים. ,העונש המתאים בתוך מתחם העונש ההולם
"ת""פ 47261-03-16",המזכירות תשגר העתק גזר הדין לממונה על עבודות שירות.,העונש המתאים בתוך מתחם העונש ההולם
"ת""פ 47261-03-16","54678313ניתן היום,  כ""ג שבט תשע""ט, 29 ינואר 2019 הצדדים. ",5129371
"ת""פ 47261-03-16",הישאם אבו שחאדה 54678313,5129371
"ת""פ 47261-03-16",נוסח מסמך זה כפוף לשינויי ניסוח ועריכה,5129371
"ת""פ 47261-03-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
