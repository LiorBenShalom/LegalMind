verdict,text,part
"ת""פ 34966-02-13","ת""פ 34966-02-13 משטרת ישראל תביעות- שלוחת רמלה נ' מהרט(עציר)",בית משפט השלום ברמלה
"ת""פ 34966-02-13","המאשימה מדינת ישראל
באמצעות משטרת ישראל תביעות- שלוחת רמלה
ע""י עוה""ד איריס מוריץ",בעניין:
"ת""פ 34966-02-13","חוק העונשין, תשל""ז-1977: סע'  71א(ה), 192, 452",חקיקה שאוזכרה: 
"ת""פ 34966-02-13","על פי עובדות כתב האישום, הנאשם התגורר בדירה בתחומי העיר לוד יחד עם אימו ואחותו. ביום 15.2.13, נטל הנאשם סכין ממטבח הבית ושבר באמצעותו את זכוכית התמונה שהיתה בסלון וגם קרע את התמונה. עת פנתה אימו של הנאשם ושאלה למעשיו הנאשם עמד מולה, אחז בסכין בידו ואמר לה שיהרוג אותה ואת עצמו. אימו של הנאשם ברחה מהבית והתקשרה לאחותו שהגיעה לבית לאחר חלוף כעשר דקות. הנאשם הודה בעובדות כתב האישום המתוקן ועל כן הורשע בביצוען של העבירות הבאות היזק לרכוש במזיד לפי סעיף 452 לחוק העונשין תשל""ז  - 1977 (להלן: חוק העונשין) וכן איומים לפי סעיף 192 לחוק העונשין.",ג ז ר – ד י ן
"ת""פ 34966-02-13","התקבלת תסקיר מטעם שירות המבחן ואשר ממנו עולה כי הנאשם שולב בקהילה טיפולית מלכישוע בתנאי מעצר וזאת לצורך טיפול בהתמכרותו לסמים. הנאשם השתלב בקהילה הטיפולית ביום 10.6.13 ובתאריך 3.12.13 הושעה ע""י גורמי הטיפול וזאת לאור קשייו לעמידה בתנאי הטיפול במסגרת הקהילה. לא נערכו ניסיונות מטעם הנאשם לחזור ולהשתלב בטיפול בקהילה, ועל כן הוחלט ע""י הקהילה ביום 24.12.13 לסיים את הטיפול בעניינו. בסופו של יום שירות המבחן התרשם כי סיכויי השיקום בעניינו גוברים על הסיכון להישנות עבירות במידה וימשיך בטיפול ההולם את צרכיו. על כן, שירות המבחן המליץ על הטלת צו של""צ בהיקף של 150 שעות וזאת לצד צו מבחן לתקופה של שנה.",ג ז ר – ד י ן
"ת""פ 34966-02-13",הנאשם היה בתנאי מעצר ממש בין 15.2.13 ו-10.6.13. לנאשם אין עבר פלילי קודם.,ג ז ר – ד י ן
"ת""פ 34966-02-13","המאשימה טענה כי מתחם העונש ההולם נע בין מאסר בפועל שיכול וירוצה בעבודות שירות לבין 18 חודשי מאסר. מנגד, ב""כ הנאשם טען שיש לאמץ את המלצות שירות המבחן, הן לעניין צו השל""צ והן לעניין צו המבחן, וזאת לא כל שכן לאור תקופת המעצר שבה שהה הנאשם.",ג ז ר – ד י ן
"ת""פ 34966-02-13","הערך החברתי המוגן בעבירת איומים הוא בהגנה על שלמות גופו של מושא האיום וכן מיגור תופעת האלימות. כמו כן, הערך החברתי המוגן בעבירה של היזק לרכוש במזיד הוא הגנה על רכושו של הציבור, לרבות רכושו של מושא האיום. בעת קביעת מתחם העונש ההולם לקחתי בחשבון את מידת אשמו של הנאשם בביצוע העבירות לרבות העובדה שהחזיק סכין שבאמצעותה שבר את זכוכית התמונה וכן איים על אימו, עד אשר נאלצה לברוח מהבית. בפסיקה ניתן לראות מגוון של עונשים בעבירת איומים:",ג ז ר – ד י ן
"ת""פ 34966-02-13","הסתפקות במאסר על תנאי וקנס, גם אם היה מדובר באיומים שמלווים בתקיפה של בת זוג (רע""פ 6136/11 צייאדה נ' מדינת ישראל [פורסם בנבו] (2.4.13)).",ג ז ר – ד י ן
"ת""פ 34966-02-13","מאסר בפועל לתקופה קצרה שירוצה בדרך של עבודות שירות (רע""פ 2016/11 קדוש נ' מדינת ישראל [פורסם בנבו] (14.3.11)). ",ג ז ר – ד י ן
"ת""פ 34966-02-13","מאסר בפועל לתקופה של 12 חודשים, כאשר מדובר באיומים בין בני זוג על אף העדר קיומו של עבר פלילי (רע""פ 1293/08 קורניק נ' מדינת ישראל [פורסם בנבו] (25.6.08)). ",ג ז ר – ד י ן
"ת""פ 34966-02-13","בנסיבות אלה, הנני קובע כי מתחם העונש ההולם לעבירות שבוצעו ע""י הנאשם, בהתחשב במידת אשמו ומידת הנזק שנגרם, נע בין מאסר על תנאי ועד שבעה חודשי מאסר בפועל.",ג ז ר – ד י ן
"ת""פ 34966-02-13","בעת קביעת העונש המתאים בתוך מתחם העונש ההולם, לקחתי בחשבון את כל השיקולים שלהלן: העדר עבר פלילי; הודאה וחיסכון בזמן שיפוטי; ניסיונו של הנאשם להיגמל מסמים בעת ששהה בקהילת מלכישוע בפרק זמן של כשישה חודשים, בתנאי מעצר; המלצות שירות המבחן.",ג ז ר – ד י ן
"ת""פ 34966-02-13","שירות המבחן המליץ על הטלת צו מבחן וכן של""צ בהיקף של 150 שעות. לאחר שקילת מכלול הדברים, סבורני שתקופת המעצר שבה הנאשם שהה מאחורי סורג ובריח, נותנת ביטוי קונקרטי לענישה ראויה ומתאימה לנסיבות ביצוע העבירה. לא מצאתי צורך בהטלת אמצעי ענישה נוספים בדמות של""צ וצו מבחן. יוזכר שבעת הטלת של""צ וצו מבחן, בית המשפט אמור להזהיר את הנאשם כי בסמכותו לבטל את צו המבחן והשל""צ במידה ולא",ג ז ר – ד י ן
"ת""פ 34966-02-13","יבצע את מלוא שעות השל""צ שהוטלו עליו או יפר את צו המבחן, ולהטיל עליו עונש נוסף",ג ז ר – ד י ן
"ת""פ 34966-02-13","במקומו (סעיף 71א(ה) לחוק העונשין וכן סעיף 3 לפקודת המבחן [נוסח חדש] התשכ""ט  - 1969). לא התרשמתי כי נסיבות ביצוע העבירה יש בהן בכדי להצדיק הטלת ענישה נוספת שתצטבר לתקופת המעצר מאחורי סורג ובריח שבה שהה הנאשם בגין תיק זה, הכל במידה והנאשם היה מפר את צו השל""צ או את צו המבחן שהיו מוטלים עליו כפי המלצת שירות המבחן.",ג ז ר – ד י ן
"ת""פ 34966-02-13","על כן, הנני מטיל על הנאשם את העונשים הבאים:",ג ז ר – ד י ן
"ת""פ 34966-02-13","100 ימי מאסר בפועל בניכוי ימי מעצרו בתקופה שבין 15.2.13 ו-10.6.13. בכל מקרה, ימי המעצר עולים על ימי המאסר בפועל שהוטלו עליו, לכן רכיב זה של העונש בא על סיפוקו.",ג ז ר – ד י ן
"ת""פ 34966-02-13","4 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה שבה הורשע, או כל עבירת אלימות.",ג ז ר – ד י ן
"ת""פ 34966-02-13","הנאשם ישלם קנס בסך 1500 ₪ , או 5 ימי מאסר תמורתו. הקנס ישולם ב- 5 תשלומים חודשים שווים ורצופים כאשר הראשון שבהם עד ליום 1.6.14 והיתרה ב- 1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",ג ז ר – ד י ן
"ת""פ 34966-02-13",ניתן בזאת צו כללי להשמדת הסכין. ,ג ז ר – ד י ן
"ת""פ 34966-02-13",54678313זכות ערעור תוך 45 יום. ,5129371
"ת""פ 34966-02-13","ניתן היום,  כ""ג אדר ב תשע""ד, 25 מרץ 2014, במעמד הצדדים.",5129371
"ת""פ 34966-02-13",נוסח מסמך זה כפוף לשינויי ניסוח ועריכה,54678313
"ת""פ 34966-02-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 34966-02-13",הישאם אבו שחאדה 54678313-/,54678313
