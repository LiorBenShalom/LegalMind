verdict,text,part
תפ (י-ם) 945∕05,"חוק העונשין, תשל""ז-1977: סע'  144(ב), 144(ב3), 192, 448",פקודת מניעת טרור: סע'  3
תפ (י-ם) 945∕05,"הנאשמים הורשעו על יסוד הודאתם בעובדות כתב האישום המתוקן בעבירות הבאות: חברות בארגון טרוריסטי לפי סעיף 3 לפקודה למניעת טרור; איומים לפי סעיף 192 לחוק העונשין התשל""ז-1977 (להלן – החוק); נשיאת נשק לפי סעיף 144(ב) לחוק; ייצור נשק לפי סעיף 144(ב3) לחוק; הצתה לפי סעיף 448 סיפא לחוק.",גזר דין
תפ (י-ם) 945∕05,"אלה המעשים: בשלהי שנת 2003 התגייסו הנאשמים לארגון טרוריסטי ""החזית העממית לשחרור פלסטין"", זאת בהתאם להצעתו של מוסא דרוויש פעיל בארגון שהקים חוליה של הארגון בשכונת עיסאוויה בירושלים. ביום 11.12.03 ריססו הנאשם 1 ומוסא כתובות בשבח הארגון על קירות בתים בשכונת עיסאוויה כשהם רעולי פנים. בחודש מאי 2004 יצאו הנאשמים מוסא ואחרים לעבר ביתו של סאמר טאלב תושב עיסאוויה בו חשדו כי הוא משתף פעולה עם ישראל. הנאשמים נשאו עמם אלות, שניים מהאחרים נשאו אקדחים, באחד מהאקדחים נעשה שימוש בירי כדי להפחיד את טאלב. ביום 25.8.04 יצאו הנאשמים ואחרים כשהם מצוידים באקדחים לרסס כתובות בשם החזית העממית בעיסאוויה. כאשר שניים מתושבי המקום ביקשו מהם להפסיק, ירו הנאשמים באוויר והניסו את התושבים. ביום 10.12.04 ריססו הנאשמים ואחרים סיסמאות נוספות בשם אותו ארגון וכמו כן נטלו חלק במפגשים נוספים של הארגון.",גזר דין
תפ (י-ם) 945∕05,"בקיץ 2004 קשרו הנאשמים קשר עם חמישה אחרים שהיו בחוליה ליידות בקבוקי תבערה לעבר חיילי צה""ל. התוכנית הייתה לייצר בקבוקי תבערה, ליידות חלק מהם לעבר תחנת הדלק ""דור"" הנמצאת בכביש מעלה אדומים וכאשר יגיעו כוחות צבא, ליידות את יתרת הבקבוקים לעברם. הנאשם 1 ושניים מחברי החוליה הכינו חמישה בקבוקי תבערה, יידו שני בקבוקים לעבר תחנת הדלק ואת שלושת הבקבוקים האחרים העבירו למקום אחר ממנו סברו כי יגיעו כוחות הצבא. כשהתברר שהצבא לא מגיע, נפטרו חברי החוליה משלושת הבקבוקים. כחודש לאחר מכן חזרו וביצעו הנאשמים את התוכנית, הכינו עם חבריהם שלושה בקבוקי תבערה, הנאשם 2 יידה אחד מהם לעבר תחנת הדלק ואילו נאשם 1 ושני חברי חוליה אחרים המתינו עם שני בקבוקי תבערה במקום ממנו סברו כי יגיעו כוחות הצבא, ומשאלו לא הגיעו נפטרו מבקבוקי התבערה.",גזר דין
תפ (י-ם) 945∕05,"הנאשם 1, יליד 10.5.1987, למד 9 שנים, עבד בעבודות מזדמנות. מתסקיר שירות המבחן עולה כי הנאשם 1  הינו בן למשפחה נורמטיבית אשר הסביר את מעורבותו בביצוע העבירות בנוכחות חיילים בכפר ובתחושת תסכול וריקנות בחייו. הנאשם 1 קיבל אחריות למעשיו ושלל מניעים אידיאולוגיים. בשל חשש להשפעת הכלא על אישיותו הבלתי מגובשת של נאשם זה, המליץ שירות המבחן על מאסר קצר ככל האפשר.",5129371
תפ (י-ם) 945∕05,"הנאשם 2, יליד 29.9.1986, למד 9 שנים ועבד במוסך בתל-אביב, בן למשפחה נורמטיבית. מתסקיר שירות המבחן עולה כי לנאשם זה קווי אישיות ילדותיים והוא הסביר את חלקו בביצוע העבירות, להן נטל אחריות, בצורך לעשות רושם ולהוכיח את עצמו. בשל חשש להשפעת הכלא על אישיותו הבלתי מגובשת של נאשם זה, המליץ שירות המבחן על מאסר קצר ככל האפשר.",5129371
תפ (י-ם) 945∕05,"ב""כ המאשימה טען, כי יש לראות את פעילות הנאשמים בחומרה, שכן זו נעשתה לאורך זמן באופן מסודר ובצורה יזומה. אמנם הפעילות לא היתה ברמת אלימות קשה, אולם רק מעצרם של הנאשמים מנע, אולי, פגיעות בגוף וברכוש. לדבריו, שקלול הנסיבות והצטברות העבירות מלמד על פעילות טרוריסטית שיטתית ומסוכנת ולפיכך יש לגזור את דינם של הנאשמים למאסר ממושך. נ",5129371
תפ (י-ם) 945∕05,"ב""כ הנאשמים ביקש להתמקד בעובדות כתב האישום, ולטעמו, מדובר בפעילות מינורית יחסית, שהופסקה על ידי הנאשמים עצמם כבר מספר חודשים טרם מעצרם. אמנם, אין לזלזל בידוי בקבוקי תבערה, אולם הסיכון הנובע ממעשים אלה אינו כה רב כנטען על ידי המאשימה, והראיה, כי לא נגרם נזק כלשהו. הסניגור הזכיר עוד, כי חלק מהעבירות בוצעו על ידי הנאשמים בהיותם קטינים, ובהסתמך על פסיקה שהגיש ביקש כי עונש המאסר לא יעלה על חודשים ספורים. רוב רובה של הפסיקה עליה נסמך הסניגור, היתה פסיקה של בית הדין הצבאי.",5129371
תפ (י-ם) 945∕05,"העבירות שעברו הנאשמים הן אכן עבירות משמעותיות. הם התגייסו לארגון טרור ופעלו במסגרתו לפחות במשך שנה. חלק מהפעילות היה לכאורה פעילות ""רכה"", כתיבת סיסמאות במקומות שונים. אולם, עד מהרה, הפכה פעילות אלימה יותר ויותר. החוליה אליה התגייסו איימה על אדם שנחשד בשיתוף פעולה. לאחר מכן הפכה הפעילות אלימה עוד יותר, הנאשמים ואחרים הכינו בקבוקי תבערה וידו אותם כפיתיון, למשוך את כוחות הצבא, לבוא לנסות לאתר את מיידי הבקבוקים ואז להכות בהם ממארב. הפעילות לא גרמה נזקים רבים, אולם היא צפנה בתוכה סכנות ממשיות ומלמדת כי הנאשמים פעלו בקור רוח ובנחישות. אין לומר, כי הפסיקו את פעילותם, שכן ממילא הם לא פעלו מדי יום, אלא פעולות ספורדיות מדי כמה שבועות או מדי כמה חודשים. ב",5129371
תפ (י-ם) 945∕05,"באשר לנסיבות לקולא, יש להביא בחשבון את גילם הצעיר של הנאשמים, שהיו קטינים בעת ביצוע חלק מהעבירות, הרקע האישי המשפחתי שלהם, העובדה כי בסופו של דבר אכן לא נגרמו  נזקים של ממש וכן הבעת החרטה מצידם. ו",5129371
תפ (י-ם) 945∕05,"הסניגור הסתמך על פסיקה של בתי דין צבאיים מהם עולה, כי צעירים שעברו עבירות דומות למדי, נשפטו לעונשי מאסר של כשנתיים. בבתי משפט אזרחיים, נגזרו עונשים בסדרי גודל דומים, לעיתים יותר ולעיתים פחות:",5129371
תפ (י-ם) 945∕05,"ע""פ 2347/90, פלונית נ' מ.י., אושר גזר דין של 20 חודשי מאסר בפועל על הכנה והשלכה של בקבוקי תבערה אחד, ללא נזק. בע""פ 1853/91,  אבו סביטאן נ' מ.י. נגזר עונש דומה על עבירות דומות; ע""פ 5839/92, פלונים נ' מ.י. אושרו גזרי דין  שנעו בין  ארבע שנות מאסר ועד חמישה חודשי מאסר בעבירות דומות שנעברו בהזדמנויות שונות; ע""פ 64/94 פלוני נ' מ.י. נגזרו 52 ו-40 חודשי מאסר בפועל על הכנה והשלכה של בקבוקי תבערה, הצתה וגרימת נזק למכוניות; ע""פ 4303/95, פלונים נ' מ.י. הוטלו על נאשמים שיידו אבנים פעמים רבות ומספר פעמים בקבוקי תבערה, 42 חודשי מאסר בפועל; ע""פ 4264/99, מוחמוד נ' מ.י. הוטלו על עבירות דומות שלוש שנות מאסר; ע""פ 4825/99, עבד נ' מ.י. הוטלו 29 חודשי מאסר בפועל; ע""פ 6475/00  רג'בי נ' מ.י. הוטלו 40 חודשי מאסר על ניסיון הצתה, ייצור והשלכת בקבוקי תבערה;; ע""פ 6103/03  אחמד ספדי נ' מ.י. אישר בית המשפט העליון עונש מאסר בפועל של 30 חודש שהוטלו על המערער, שהוא וחבריו התארגנו בחולייה לשם יידוי בקבוקי תבערה בעיר העתיקה בירושלים, כדי לפגוע ביהודים. במקרה אחד, אכן יידו חברי החוליה, בלי המערער, בקבוקים שהתלקחו; במקרה נוסף, קשרו חברי החוליה קשר ליידות אבנים ובקבוקי תבערה לעבר כוחות הביטחון, הכינו בקבוקים, זרקו אבנים וכן בקבוקים. חברי אותה חוליה, נדונו לעונשים שונים בין 20 ל-40 חודשי מאסר. ",5129371
תפ (י-ם) 945∕05,"בבחננו את הפעילות העבריינית של הנאשמים לאורך זמן ועל רקע פסיקה זו, יש להדגיש כי אין מדובר באירוע בודד אחד, אלא בסדרה של אירועים, כולם מתוכננים, ייזומים, ואך מקרה הוא שלא נגרמו נזקים של ממש.",5129371
תפ (י-ם) 945∕05,"לאור האמור ובנותני עדיפות לשיקולי ההרתעה, אני גוזר על כל אחד מהנאשמים את העונשים הבאים:",5129371
תפ (י-ם) 945∕05,מאסר בפועל לתקופה של 30 חודש;,5129371
תפ (י-ם) 945∕05,"מאסר על תנאי של 12 חודשים. התנאי הוא שהנאשמים לא יעברו במשך 3 שנים מיום שחרורם, עבירה מסוג פשע. נ",5129371
תפ (י-ם) 945∕05,תחילת מאסרו של נאשם 1 ביום מעצרו 4.4.05. ,5129371
תפ (י-ם) 945∕05,"תחילת מאסרו של נאשם 2 ביום מעצרו, 30.3.05. ",5129371
תפ (י-ם) 945∕05,"ניתן היום כ""ה באלול, תשס""ה ( 29 בספטמבר 2005), במעמד הצדדים. ו","זכות ערעור לבית המשפט העליון, תוך 45 יום.ב"
תפ (י-ם) 945∕05,נוסח מסמך זה כפוף לשינויי ניסוח ועריכה,"יעקב צבן, שופט"
