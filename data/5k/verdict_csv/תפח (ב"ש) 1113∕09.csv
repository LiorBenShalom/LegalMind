verdict,text,part
"תפח (ב""ש) 1113∕09","  כב' ס. הנשיא השופטת ר. יפה-כ""ץ - אב""ד",בפני:
"תפח (ב""ש) 1113∕09","תקנות ההגנה (שעת-חירום), 1945",חקיקה שאוזכרה: 
"תפח (ב""ש) 1113∕09","חוק העונשין, תשל""ז-1977",חקיקה שאוזכרה: 
"תפח (ב""ש) 1113∕09","חוק למניעת הסתננות (עבירות ושיפוט), תשי""ד-1954",חקיקה שאוזכרה: 
"תפח (ב""ש) 1113∕09","במסגרת הסדר טיעון שנערך בין הצדדים תוקן כתב האישום המקורי שהוגש כנגד הנאשם, הנאשם הודה בעובדות שבכתב האישום המתוקן והורשע בהתאם. כן, עתרו הצדדים במשותף להטיל על הנאשם עונש מאסר בפועל של 5 שנים וכן מאסר על תנאי לפי שיקול דעת ביהמ""ש.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","מעובדות כתב האישום המתוקן בהן הודה הנאשם עולה, כי במהלך שנת 2006, במסגד ""איברהים מקאדמה"" שבבית להיה, פנה גסאן אלתאיה, פעיל חמא""ס (ארגון שהוכרז כארגון טרוריסטי וכהתאחדות בלתי מותרת, ואשר במסגרתו קבוצות לימוד דת הנקראות ""אוסרה"", קבוצות שבראש כל אחת מהן עומד אחראי הנקרא נקיב / אמיר) אל הנאשם והציע לו להצטרף לאוסרת חמא""ס סודית. הנאשם הסכים וצורף לאוסרה על ידי האמיר - עימאד קרמוט, כאשר ביחד איתו השתתפו באוסרה גם שני פעילים נוספים של החמא""ס - עבדאללה אלמלאחי וחליל אלמלבחוח. במהלך פעילות הנאשם באוסרה, פעילות שנמשכה עד אמצע שנת 2008, הוא למד לימודי דת, קוראן ודברי נביאים, כאשר מטרת הלימודים היתה התעמקות בדת האיסלאם בטרם תחילת פעילות בזרוע הצבאית של החמא""ס.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","בתחילת שנת 2007 פנה הנאשם אל קרמוט וביקש לצרפו כחבר בגדודי עז-א-דין אלקסאם (פלג של החמא""ס המהווה זרוע צבאית שלו), כדי שיוכל לבצע פעילות הקרבה (""ג'יהאד"") כנגד כוחות צה""ל. לאחר שהנאשם העביר בקשה מסודרת, הוא גוייס כחבר לגדודים על ידי פעיל אחר - ג'יהאד אלערינה, והמתין להוראות.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","כשבוע לאחר מכן, יצר פעיל של הגדודים ואחראי על חוליה צבאית - מחמד אבו קומצאן, קשר עם הנאשם וזימן אותו לפגישה בביתו, שם הכיר לו את חברי החוליה אליה צורף ועמם אמור היה לפעול. בין חברי החוליה נמנו הפעילים איברהים שלאיל, אחמד עבדלרחמאן, דיאב אבו נדא, גבר חליל ו-רמזי אבו קומצאן, ובראשה עמד אבו עבידה מחמד ביק.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","סמוך לאחר שהנאשם הצטרף לגדודים, הוא יצא עם פעיל הגדודים המכונה ""אבו עוואד"" לאזור אל-שיח' זיאד, שם עבר אימון צבאי במסגרתו אומן על ידי ""אבו עוואד"" בזריקת רימון יד, ירי, פירוק והרכבה של רוס""ר קלצ'ניקוב.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","נוכח מעשים אלה, הורשע הנאשם בביצוע עבירות של חברות ופעילות בהתאחדות בלתי מותרת לפי סעיף 85(1)(א) לתקנות ההגנה (שעת חירום), 1945 ו-אימונים צבאיים אסורים לפי סעיף 143(ב) לחוק העונשין, תשל""ז - 1977.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","מעובדות האישום הנוסף של כתב האישום המתוקן, אשר בעובדותיו הודה הנאשם (האישום השני של כתב האישום המקורי) עולה, כי סמוך לאחר שהנאשם הצטרף לגדודים הוא קשר קשר עם פעילי הגדודים זאהר אל ביק, רמדאן אלסחאר, עבדאללה אבו פול, מחמד אלעול, חוסאם ממבוח ו-עאבד אבו גאסר, להשתתף בפעילות ""ריבאט"" (היינו - שמירות חמושות כנגד כניסת כוחות צה""ל והדיפתם ""עד מוות"", באם יכנסו לאזור השיח' זיאד ולאזור בית הקברות שבבית להיה). במסגרת זו, השתתף הנאשם בפעילות ""ריבאט"" יחד עם חברי חוליתו, כאשר כל אחד מהם חמוש במהלכן ברוס""ר קלצ'ניקוב, אפוד, מחסניות וב-4 רימוני יד.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","פעילותו זו של הנאשם נמשכה עד אמצע שנת 2008, אז ראה הנאשם את אשתו של קרמוט מדברת עם גבר ליד המסגד והתקשר אליה כדי לנזוף בה. בעקבות זאת, הסתכסך הנאשם עם קרמוט ועזב את הארגון.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","כדי להתנקם בנאשם, מסר קרמוט את שמו לפעילי חמא""ס, אשר ערכו לו חקירה במסגרתה האשימו אותו בגניבת כסף ממשפחת מדהון ובשיתוף פעולה עם ישראל. בעקבות חקירות אלו, שב הנאשם לפעילות בארגון.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","נוכח מעשים אלה, הורשע הנאשם בביצוע עבירות של פעילות בהתאחדות בלתי מותרת לפי סעיף 85(1)(א) לתקנות ההגנה (שעת חירום) ו-עבירות נשק (נשיאת נשק) לפי סעיף 144(ב) לחוק העונשין.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","	מעובדות האישום הנוסף של כתב האישום המתוקן בו הודה הנאשם (אישום שמיני בכתב האישום המקורי) עולה, כי בתאריך 27/6/09, בשעה 09:00, יצא הנאשם מביתו לאחר מריבה עם הוריו בכוונה להסתנן לתחומי מדינת ישראל. הוא נעצר על ידי כוחות הבטחון של צה""ל בשעה 11:43 על ציר הוברס, בתוך שטחי מדינת ישראל, סמוך לאחר שנכנס אליה שלא כדין. ","נשיא השופטת ר. יפה-כ""ץ, אב""ד:"
"תפח (ב""ש) 1113∕09","לאור מעשיו אלה, הורשע הנאשם בביצוע עבירה של הסתננות לפי סעיף 2 לחוק למניעת הסתננות (עבירות ושיפוט), תשי""ד - 1954.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","בטיעוניה לעונש הסבירה התובעת המלומדה, עו""ד גז, כי הסדר הטיעון שנערך בין הצדדים נעשה, בין היתר, נוכח קשיים ראייתיים לאחר שבחומר הראיות לא נמצאו די חיזוקים להודאת הנאשם. לדבריה, לאחר תיקון כתב האישום, העונש המוצע הולם את רף הענישה המקובל ואף הציגה ענישה דומה שהוטלה על ידי בימ""ש זה.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","הסנגור המלומד, עו""ד ג'אברין, הצטרף לדברי התובעת והוסיף וציין, כי הנאשם צעיר כבן 19, אשר בטרם נעצר התנדב לצלב האדום הפלשתינאי ואשר הסתננותו לתחומי מדינת ישראל לא היתה למטרה בטחונית אלא כבריחה מהבית עקב סכסוך משפחתי. הוא אף ציין את הודאת הנאשם ואת החסכון בזמן שיפוטי יקר וביקש לאמץ את ההסדר.","נשיא השופטת ר. יפה-כ""ץ, אב""ד:"
"תפח (ב""ש) 1113∕09",	לנאשם לא היה מה להוסיף מעבר לדברי סנגורו. ,"נשיא השופטת ר. יפה-כ""ץ, אב""ד:"
"תפח (ב""ש) 1113∕09","אין חולק, כי מעשי הנאשם קשים וכי די בעצם חברותו ופעילותו במסגרת החמא""ס כדי להעמיד את מדינת ישראל בפני סכנות בטחוניות חמורות.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","יחד עם זאת, הענישה המוצעת על ידי הצדדים לוקחת בחשבון הן את חומרת העבירות והן את נסיבותיו האישיות של הנאשם, כולל הנסיבות הספציפיות בהן נעברו העבירות נשוא כתב האישום.","נשיא השופטת ר. יפה-כ""ץ, אב""ד:"
"תפח (ב""ש) 1113∕09","לפיכך, אנו סבורים כי הסדר הטיעון סביר ויש לאמצו. ","נשיא השופטת ר. יפה-כ""ץ, אב""ד:"
"תפח (ב""ש) 1113∕09",אשר על כן אנו גוזרים על הנאשם את העונשים הבאים:,"נשיא השופטת ר. יפה-כ""ץ, אב""ד:"
"תפח (ב""ש) 1113∕09",מאסר בפועל למשך 5 שנים החל מיום המעצר - 27/6/09.,"נשיא השופטת ר. יפה-כ""ץ, אב""ד:"
"תפח (ב""ש) 1113∕09",מאסר על תנאי למשך 12 חודשים והתנאי שהנאשם לא יעבור כל עבירה מסוג פשע תוך  3 שנים מיום שחרורו.,"נשיא השופטת ר. יפה-כ""ץ, אב""ד:"
"תפח (ב""ש) 1113∕09","ניתן היום כ""א בטבת, תש""ע (07 לינואר 2010) במעמד הצדדים.","זכות ערעור תוך 45 יום לביהמ""ש העליון. "
"תפח (ב""ש) 1113∕09",יפה כ#ץ 54678313-1113/09,5129371
"תפח (ב""ש) 1113∕09",נוסח מסמך זה כפוף לשינויי ניסוח ועריכה,"צלקובניק, שופט"
"תפח (ב""ש) 1113∕09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","צלקובניק, שופט"
