verdict,text,part
"ת""פ 1177-07","ת""פ 1177-07 מ.י. לשכת תביעות מרחב נגב - באר שבע נ' סטרינגפלו",בית משפט השלום בדימונה
"ת""פ 1177-07","הנאשם שבפני הודה בעובדות כתב אישום מתוקן בעבירה של תקיפת שוטר לפי סעיף 273 לחוק העונשין תשל""ז – 1977 וכן בעבירת איומים, עבירה לפי סעיף 192 לחוק העונשין, בכך כי ביום 30/4/07 עת נתבקש על ידי השוטר דוד אוזן להתלוות אליו לתחנת המשטרה לחקירה, סירב הנאשם ואיים על השוטר בפגיעה בגופו, ואיים עליו כי אם ייקח אותו לתחנת המשטרה, אזי ישלם על כך.",גזר דין
"ת""פ 1177-07","בסמוך לאחר מכן, משהודיע השוטר לנאשם כי הוא עצור, תקף הנאשם שלא כדין וללא הסכמתו את השוטר בכך שהכה אותו בידו השמאלית , הנאשם הופנה לשרות המבחן על מנת שיגיש תסקיר בעניינו לרבות בשאלת אי הרשעתו בדין.",גזר דין
"ת""פ 1177-07","ביום 13/2/11 נתקבל תסקיר שרות המבחן אשר בסיכומו לאור עמדת הנאשם, כי אינו זקוק לטיפול כלשהו, לא בא שרות המבחן בהמלצה בעניינו, באשר לטיפול , אלא הומלץ על הטלת עונש הרתעתי. בהתאם לתוצאות תסקיר שרות המבחן, עותר ב""כ המאשימה להטיל על הנאשם מאסר מותנה לתקופה ממושכת וכן פיצוי למתלונן.",גזר דין
"ת""פ 1177-07","מנגד ב""כ הנאשם מעלה טענה כי האמור בתסקיר שרות המבחן אינו עולה בקנה אחד עם נסיבותיו של הנאשם, שכן לנאשם אין עבר פלילי ומאז מועד ביצוע העבירה , לא נפתחו לו תיקים נוספים ומדובר לפיכך במעידה חד פעמית.",גזר דין
"ת""פ 1177-07","בנוסף מציין ב""כ הנאשם כי מדובר בנאשם צעיר כבן 22, אשר השתחרר זה עתה משרות צבאי מלא, וכי הרשעתו בדין תהווה חסימה מוחלטת ביחד לעתידו וכן מציין את רצונו להיות מועסק בחברת הבטחה  ובמידה ויורשע לא יתאשר הדבר בידו.",גזר דין
"ת""פ 1177-07",יצוין כי לא הוגש אישור באשר לאפשרות התעסוקה כאמור לעיל.,גזר דין
"ת""פ 1177-07","מתסקיר שרות המבחן עולה כי הרקע להתנהגות הנאשם אינה קשורה בהפנמת נורמות עברייניות אלא בקשיים רגשיים, ואף אין התרשמות מרמת סיכון גבוהה להישנות התנהגות אלימה בעתיד. עם זאת, עולה הערכת שרות המבחן כי לנאשם קושי בשליטה ברמה הרגשית בעוצמת הכעס בעת בה הינו עומד מול גורמי סמכות, וקיימת סכנה כי יתקשה לשלוט בתגובתו באם יעמוד במצב דומה בעתיד.",גזר דין
"ת""פ 1177-07","מתסקיר שרות המבחן עולה כי הנאשם נזקק לטיפול ואולם הנאשם הביע התנגדות לקבלת טיפול בשרות המבחן, ולפיכך לא בא שרות המבחן כאמור בהמלצה בעניינו, פרט להערכה כי הטלת עונש הרתעתי, עשוי להיות בנסיבותיו של הנאשם גורם מציב גבולות.",גזר דין
"ת""פ 1177-07","עוד יצוין כי כאמור בתסקיר שרות המבחן נערכה שיחה עם מפקדו במסגרת שרותו הצבאי של הנאשם בו תואר כחייל ממושמע אשר ביצע את עבודתו על הצד הטוב ביותר, יחד עם את, מתואר כחייה הנוטה לכעוס לעיתים תכופות בעיקר סביב מפגשים עם גורמי סמכות.",גזר דין
"ת""פ 1177-07",הנאשם בדבריו בפני בית המשפט הודה כי בשרותו הצבאי עבר עבירות משמעת ואף הוצע לו עקב כך להשתחרר במהלך שרותו הצבאי ואולם הנאשם בחר שלא לעשות כן והמשיך תקופת שרות מלאה.,גזר דין
"ת""פ 1177-07","כמו כן, לשאלת בית המשפט חזר הנאשם על עמדו כי אינו זקוק לטיפול וכי אינו מוכן לעמוד בפיקוח שרות המבחן.",גזר דין
"ת""פ 1177-07","לאחר ששמעתי דברי ב""כ הצדדים ודברי הנאשם ובחנתי את תסקיר שרות המבחן הנני סבור כי אכן לנאשם שבפני קושי לעמוד מול סמכות, וכעולה הן מהתנהגותו כמפורט בכתב האישום ואף מהתנהלותו במהלך שרותו הצבאי, הינו נוטה שלא לקבל מרות ואין לי אלא להסכים עם מסקנת שרות המבחן כי הינו זקוק לעונש מרתיע על מנת להרתיעו בעתיד מלבצע עבירות נוספות.",גזר דין
"ת""פ 1177-07","אציין כי התלבטתי בעניינו של הנאשם, שכן מתקיימים בנסיבותיו מספר פרמטרים אשר עשויים היו להוביל לאי הרשעתו בדין, שכן מדובר בנאשם צעיר הנמצא בתחילת דרכו, לרבות תחילת דרכו התעסוקתי, ואכן יתכן כפי שציין ב""כ הנאשם כי להרשעתו בדין תהיה השלכה ביחס לאפשרויות תעסוקתו בהמשך.",גזר דין
"ת""פ 1177-07","עם זאת, איני סבור כי כפי הנטען על ידי ב""כ הנאשם יהיה בהרשעתו משום חסימה מוחלטת וגם אם להרשעתו בדין תהיה השלכה באשר לאפשרויותיו לתעסוקה בעתיד, עדיין תעמודנה אפשרויות תעסוקה מגוונות בחייו.",גזר דין
"ת""פ 1177-07","לאור האמור לעיל, הנני קובע כי הנאשם עבר את העבירה המיוחסת לו בכתב האישום ומרשיעו בדין.",גזר דין
"ת""פ 1177-07",הנני גוזר על הנאשם 4 חודשי מאסר על תנאי שלא יעבור במשך 3 שנים מהיום עבירה מן העבירות  בהן הורשע בתיק זה.,גזר דין
"ת""פ 1177-07",בנסיבות בהן הנאשם נמצא בתחילת דרכו התעסוקתית לא מצאתי לנכון להשית עליו קנס ולא מצאתי לנכון להשית עליו פיצוי למתלונן.,גזר דין
"ת""פ 1177-07","ניתנה והודעה היום י'  אדר א תשע""א, 14/02/2011 במעמד הנוכחים.   ",<#4#>
"ת""פ 1177-07",הוקלד על ידי: כוכבה לוי-קלדנית,"אבישי זבולון, שופט"
"ת""פ 1177-07",נוסח מסמך זה כפוף לשינויי ניסוח ועריכה,"אבישי זבולון, שופט"
"ת""פ 1177-07","בעניין עריכה ושינויים במסמכי פסיקה, חקיקה ועוד באתר נבו – הקש כאן","אבישי זבולון, שופט"
