verdict,text,part
"ת""פ 2120∕06",באמצעות פרקליטות מחוז ירושלים,מדינת ישראל
"ת""פ 2120∕06",באמצעות פרקליטות מחוז ירושלים,מדינת ישראל
"ת""פ 2120∕06","ע""י ב""כ עו""ד נאשד קאדרי",מוראד בן אחמד חושיה
"ת""פ 2120∕06","נאשמים 2 ו-3 ע""י ב""כ עו""ד עזאת עותמאן",עות'מאן בן יוסף עבד אל חאג'
"ת""פ 2120∕06","ע""י ב""כ עו""ד יעל ברדה",עותמאן בן יוסף בילאל
"ת""פ 2120∕06","ע""י ב""כ עו""ד שמעון גנסין",מאהר בן עבאס עבד לטיף
"ת""פ 2120∕06","ע""י ב""כ עו""ד ורד בירגר ו/או שמואל בירגר",פריד בן מוסא ג'אבר
"ת""פ 2120∕06","ע""י ב""כ עו""ד נאשד קאדרי",מוראד בן אחמד חושיה
"ת""פ 2120∕06","נאשמים 2 ו-3 ע""י ב""כ עו""ד עזאת עותמאן",עות'מאן בן יוסף עבד אל חאג'
"ת""פ 2120∕06","ע""י ב""כ עו""ד יעל ברדה",עותמאן בן יוסף בילאל
"ת""פ 2120∕06","ע""י ב""כ עו""ד שמעון גנסין",מאהר בן עבאס עבד לטיף
"ת""פ 2120∕06","ע""י ב""כ עו""ד ורד בירגר ו/או שמואל בירגר",פריד בן מוסא ג'אבר
"ת""פ 2120∕06",                       הנאשמים,פריד בן מוסא ג'אבר
"ת""פ 2120∕06","חוק העונשין, תשל""ז-1977: סע'  31, 144, 144(א), 144(ב), 144(ב2)",חקיקה שאוזכרה: 
"ת""פ 2120∕06","חוק הכניסה לישראל, תשי""ב-1952: סע'  12(1), 12א(ב)",חקיקה שאוזכרה: 
"ת""פ 2120∕06","הנאשמים, הראשון תושב כפר קטנא שבנפת רמאללה וכל השאר תושבי אבו-גוש, הורשעו, על-פי הודאתם, בשורה של עבירות, רובן ככולן הקשורות בנשק. הודאת הנאשמים ניתנה  במסגרת הסדרי טיעון שהגיעו אליהם עם המאשימה, בגדרם הוגשו נגדם כתבי-אישום מתוקנים (כתב-האישום המתוקן בשנית – בעניינם של נאשמים 2, 3 ו-5, וכתב האישום המתוקן בשלישית – לגבי נאשמים 1, 4 ו-6). בבסיס האישומים שלוש עסקאות של רכישת אקדחים שבצע סוכן משטרתי סמוי במחצית השנייה של חודש מאי ובתחילת חודש יוני 2006.",האישומים וההרשעה
"ת""פ 2120∕06","באישום הראשון, אשר יוחס לנאשמים 1, 2 ו-3, הורשעו שלושת הנאשמים בעבירות שלהלן: סחר בנשק – לפי סעיף 144(ב2) לחוק העונשין, התשל""ז-1977 (להלן – החוק), אחזקת נשק – לפי סעיף 144(א) לחוק (לגבי נאשם 1 בלבד), ונשיאת והובלת נשק – לפי סעיף 144(ב) לחוק (לגבי נאשמים 1 ו-3 בלבד).",האישומים וההרשעה
"ת""פ 2120∕06","ואלו עובדות האישום הראשון, העומדות ביסוד ההודאה וההרשעה בעבירות הנ""ל. נאשם 1 הבטיח לסוכן ליצור עמו קשר לכשישיג אקדח עבורו. נאשם 1 פנה בעניין זה לנאשם 2, מספר פעמים, וביקש ממנו להשיג לו אקדח. לתכלית האמורה פנה נאשם 2 לנאשם 3 בבקשה שישיג עבורו אקדח תקין עבור הסוכן, ונאשם 3 הבטיח לו כי ידאג להמצאת האקדח המבוקש. ביום 18.5.06 נפגש נאשם 1 עם הסוכן באבו-גוש, ואמר לו כי בקרוב יסופק לו האקדח המבוקש, וכי מחירו יהיה 7,000 ₪. שעה קלה לאחר מכן, מסר הסוכן לנאשם 1 3,500 ₪ במזומן. שעה קלה לאחר מכן, העביר נאשם 3 לנאשם 1 אקדח מסוג ""ברטה"" בקוטר 9 מ""מ וכן תחמושת מתאימה. לאחר מספר ימים, ביום 23.5.06, נטל נאשם 1 את האקדח והתחמושת ויצא לכביש הראשי באבו-גוש שם פגש בסוכן. השניים נסעו יחדיו ברכבו של הסוכן, ולאחר נסיעה קצרה אספו לרכב את נאשמים 2  ו-3. הנאשמים 1, 2 ו-3 נסעו עם הסוכן לאזור מבודד הסמוך לישוב נווה-אילן, שם ירה נאשם אחד באקדח ארבע יריות באוויר, בכדי לבדוק את תקינותו. לאחר שנוכח כי הנשק תקין, העבירו נאשם 1 לסוכן, ובתמורה מסר הסוכן לנאשם 3 סכום של 3,500 ₪ להשלמת מחיר העסקה.",האישומים וההרשעה
"ת""פ 2120∕06","באישום הרביעי, המיוחס לנאשמים 1, 4, 5 ו-6, הורשעו הנאשמים כדלהלן: נאשם 5 – בעבירת סחר בנשק, לפי סעיף 144(ב2) לחוק; נאשמים 1 ו-4 – בתיווך בעסקת נשק, לפי סעיף 144(ב2) לחוק; ונאשם 6 – בעבירת סיוע לסחר בנשק, לפי סעיפים 144(ב2) ו-31 לחוק.",האישומים וההרשעה
"ת""פ 2120∕06","על-פי עובדות האישום הרביעי, פנה הסוכן המשטרתי בתחילת חודש יוני 2006 לנאשם 1 וביקש ממנו להשיג עבורו אקדח נוסף על זה שנמכר באישום הראשון. נאשם 1 פנה לנאשם 4 בבקשה שישיג  לו אקדח, והאחרון נענה לפנייתו וביקש מנאשם 5 שישיג לו אקדח תקין עבור הסוכן. ביום 2.6.06 הודיע נאשם 4 לסוכן, כי עלה בידו להשיג לו אקדח והשניים נדברו להיפגש למחרת בבוקר. ביום 3.6.06 נפגש הסוכן עם נאשם 1 והשניים נסעו יחדיו לכיוון ביתו של נאשם 4, שם הצטרף נאשם 4 לרכבם. הלה הודיע לנאשם 1 ולסוכן, כי העסקה תתבצע בסמוך לכיכר המכרזית באבו-גוש, אך ביקש מנאשם 1 לעזוב את המקום מחמת הימצאותם של שוטרים רבים באזור. נאשם 4 נסע במכוניתו לכיוון הכיכר, שם חברו לרכבו נאשם 5 והסוכן. לאחר שהמתינו במקום מספר דקות, הצטרפו לרכב נאשם 6 ואדם נוסף. נאשם 6 הוציא מכיסו אקדח מסוג F.N בקוטר 9 מ""מ עם מחסנית וכדורים תואמים, ומסר אותם לידי נאשם 4. האחרון נטל את האקדח והתחמושת והעבירם לסוכן. בתמורה מסר הסוכן לנאשם 4 סכום של 13,000 ₪ במזומן. מתוך סכום זה העביר נאשם 4 לנאשם 5 סך של 8,000 ₪, והאחרון מסר הסכום לידי האדם הנוסף שעלה עמו לרכב. את יתרת התשלום, בסך 5,000 ₪, נטל הנאשם 4 לעצמו.",האישומים וההרשעה
"ת""פ 2120∕06","באישום החמישי, המיוחס לנאשם 4 בלבד, הואשם הלה בעבירות החזקת נשק, סחר בנשק והובלת נשק – לפי סעיפים 144(א), 144(ב) ו-144(ב2) לחוק.",האישומים וההרשעה
"ת""פ 2120∕06","מהמסכת העובדתית שבאישום החמישי עולה, כי ביום 9.6.06 נפגשו נאשם 4 והסוכן באבו-גוש, לאחר שהסוכן יצר קשר עם הנאשם. בפגישתם הציע הנאשם 4 לסוכן לרכוש ממנו אקדח במחיר של 16,000 ₪. הסוכן הגיב, כי מדובר במחיר יקר, ודחה את ההצעה. בעקבות הסירוב הסכים נאשם 4 להפחית את המחיר ל-14,000 ₪. הסוכן אמר לנאשם 4, כי הוא מעוניין לראות את האקדח, בטרם יחליט אם לרכוש אותו, והשניים נדברו להיפגש בהמשך היום בכניסה לקיבוץ קריית-ענבים. לאחר כחצי שעה הגיע נאשם 4 במכוניתו לנקודת המפגש, והסוכן עלה לרכב. באותו מעמד מסר נאשם 4 לסוכן אקדח מסוג C.Z  מתוצרת צ'כיה בקוטר 9 מ""מ, עם מחסנית תואמת וכדורים. השניים נדברו בניהם להיפגש למחרת ליד הבסיס הצבאי הנטוש באבו-גוש, בכדי להעביר את התשלום עבור האקדח. למחרת, ביום 10.6.06, נפגשו הסוכן ונאשם 4 בקרבת הבסיס. הראשון העביר לאחרון סך של 7,000 ₪, והודיעו כי יעביר לו את יתרת הסכום תוך מספר ימים. למחרת, הגיע הסוכן לביתו של נאשם 4 ומסר לו את יתרת הסכום בסך 7,000 ₪.",האישומים וההרשעה
"ת""פ 2120∕06","באישום השני, המיוחס לנאשם 1 בלבד, הורשע נאשם 1 בעבירה של כניסה לישראל שלא כדין – לפי סעיף 12(1) לחוק הכניסה לישראל, התשי""ב-1952 (עבירות רבות), בכך שבמהלך השנים 2005-2006 נכנס פעמים רבות לשטח מדינת ישראל, ללא היתר כדין, ואף התגורר במהלך התקופה באבו-גוש.",האישומים וההרשעה
"ת""פ 2120∕06","באישום השלישי, המיוחס לנאשם 3 בלבד, הורשע נאשם 3 בעבירת העסקת שוהה בלתי חוקי – לפי סעיף 12א(ב) לחוק הכניסה לישראל (עבירות רבות), זאת נוכח העובדה שבמהלך השנים 2004-2005 העסיק  את נאשם 1 ואת אחיו סעיד בעבודות שונות, בידעו כי השניים הנם תושבי כפר קטנא שבנפת רמאללה ואין בידיהם אישורי כניסה לישראל.",האישומים וההרשעה
"ת""פ 2120∕06","באי-כוח המאשימה – עו""ד בראונר אשר טען בפרשת גזר-הדין בעניינם של נאשם 2, 3 ו-5, ועו""ד חלד-רון אשר השמיעה את הטיעונים לעונש בעניינם של נאשם 1, 4 ו-6 – הדגישו בטיעוניהם לעונש את פוטנציאל הסיכון הנשקף לציבור מהעבירות של החזקת כלי נשק, נשיאתם וסחר בהם, ואת ""הקלות הבלתי נסבלת"" של התופעה שנחשפה בתיק זה של זמינות כלי נשק לשם העברתם מיד ליד, ובפרט תמורת תשלום כספי. לטענתם, מיגור התופעה מחייב הטלת ענישה מחמירה ומרתיעה, שבה יינתן משקל מכריע לאינטרס הציבורי על-פני האינטרס האישי הצר של כל נאשם ונאשם, זאת לשם הגנה על ביטחון הציבור ולצורך הרתעה ממשית – הן אינדיבידואלית והן של עבריינים בכוח. הם ביקשו להטיל על כל אחד מהנאשמים עונש מאסר לתקופה ממושכת, תוך גזירת ענשו של כל אחד מהנאשמים בזיקה למעורבותו בפרשיות הנדונות, למדרג החומרה של המעשים ביחס לחבריו ולעברו הפלילי (לגבי נאשמים שלחובתם הרשעות קודמות).",תמצית טיעוני הצדדים
"ת""פ 2120∕06","באי-כוח הנאשמים הדגישו בטיעוניהם לעונש, כי עבירות הנשק דנן בוצעו כתוצאה מהדחה פסולה של סוכן משטרתי. כל אחד מהסנגורים ביקש מבית-המשפט שלא להחמיר בדינו של מרשו, ועתר להטלת עונש קל יחסית, זאת בהתאם לחלקו של כל נאשם במעשים, ובהתחשב – בהודאתם, בחרטה שהביעו על מעלליהם ובנסיבותיהם האישיות, הכל כפי שיפורט להלן בעניינו של כל נאשם בנפרד. הסנגורים הגישו לבית-המשפט אסופת גזרי-דין של הערכאות השיפוטיות השונות, שבהם הוטלו עונשים לא מחמירים בגין עבירות נשק. במסגרת דבריהם האחרונים לעניין העונש, הביעו הנאשמים חרטה כנה על מעשיהם וביקשו מבית-המשפט שלא להחמיר בדינם ולאפשר להם תיפקוד נורמטיבי בעתיד.",תמצית טיעוני הצדדים
"ת""פ 2120∕06","חומרת העבירות של החזקת נשק, הובלתו ועשיית עסקה בו:",תמצית טיעוני הצדדים
"ת""פ 2120∕06","על חומרתן של עבירות הנשק והסיכון הנשקף מהן לציבור, עמדתי בהרחבה בגזר-הדין שניתן לא מכבר, ביום 4.10.06, בת""פ 2056/06 מדינת ישראל נ' יצחק ברמוחה ואח'  (לא פורסם), ואין לי אלא לחזור על עיקרי הדברים.",תמצית טיעוני הצדדים
"ת""פ 2120∕06","	עבירות בנשק – כמו החזקתו, הובלתו ועשיית עסקה בו – חמורות מעצם טיבן ומהותן, זאת נוכח הסיכון הממשי הנשקף מהן לחיי אדם ולביטחון הציבור. נשק, שהוא כלי קטלני מטבע ברייתו, עלול לעבור מיד ליד ולהגיע לידי גורמים שייבצעו באמצעותו עבירות פליליות חמורות, ואף לידי ארגוני טרור שיעשו בו שימוש בפיגועים. על-כן, פוטנציאל הסיכון הנשקף מהעבירות הנדונות מחייב הטלת ענישה מחמירה ומרתיעה, אף אם מבצעי העבירות – בחוליות השונות בשרשרת העברת הנשק – אינם מודעים לתכלית השימוש בנשק (ראו: ע""פ 6909/98 טאהא נ' מדינת ישראל, דינים-עליון, נ""ו 375; ת""פ (י-ם) 231/03 מדינת ישראל נ' זעתרי; ע""פ 4526/04 זעתרי נ' מדינת ישראל – לא פורסמו). למותר להכביר מילים על הסיכון הרב הנשקף לציבור מהתופעה של עבריינים המצטיידים בנשק חם, ובית-המשפט העליון כבר עמד על הצורך בהכבדת הענישה בנסיבות אלו למען יצא מסר ברור וחד-משמעי של הרתעה לרבים (ראו: ע""פ 2839/05 אל קאדר נ' מדינת ישראל – לא פורסם). כן יש מקום להחמיר שבעתיים עם אלו הסוחרים בכלי נשק תמורת בצע כסף, הגורמים להפצת כלי נשק ולהגעתם לידי זרים – שאין לדעת לאיזו תכלית ישתמשו בהם; ובפרט, כאשר גל הפשיעה האלימה גואה, והחברה עומדת דרך קבע בסיכונים של פיגועי טרור. כאן המקום לציין, כי החומרה היתירה שראה המחוקק בעבירת הסחר בנשק, מוצאת ביטויה בעונש המרבי שנקצב בצדה -  15 שנות מאסר, ביחס לעונשים המרבים שנקבעו בצד עבירות אחרות בנשק: החזקת נשק – 7 שנים, ונשיאת נשק – 10 שנים.",תמצית טיעוני הצדדים
"ת""פ 2120∕06","	נוכח הסיכון הממשי הנשקף מהעבירות הנדונות לביטחון הציבור, מורה הפסיקה כי במסגרת שיקולי הענישה יינתן בדרך-כלל משקל נכבד יותר לאינטרס הציבורי על-פני נסיבותיו האישיות של הנאשם (ראו: ע""פ 10499/02 מדינת ישראל נ' אלמוג מיארה, דינים-עליון כרך ס""ד, 542). עוד נקבע בפסיקה, כי שיקולי ההגנה על ביטחון הציבור, ושיקולים של הרתעה אפקטיבית מפני נפוצות התופעה העבריינית של החזקת נשק, נשיאתו או עשיית עסקה בו – מחייבים את העלאת רף הענישה  בעבירות דנן (ראו: ע""פ 4831/03 אבו באכר נ' מדינת ישראל – לא פורסם; ע""פ 8012/04 מתאני נ' מדינת ישראל, תקדין-עליון 2005 (4) 1462).",תמצית טיעוני הצדדים
"ת""פ 2120∕06","הענישה בגין עבירות הנשק נגזרת מחומרת נסיבות ביצוען. הפסיקה סיווגה את חומרת הנסיבות במדרג חומרה מן הכבד אל הקל, החל מהחזקת נשק לביצוע מעשים המיועדים לפגוע בביטחון המדינה ובביטחון הציבור, וכלה בהחזקת נשק שפג תוקף רישיונו. את הנסיבות החמורות ראתה הפסיקה במקרים של החזקת נשק לביצוע פיגועים, לביצוע עבירות פליליות ספציפיות, להחזקת הנשק ""לעת מצוא"" כדי לאפשר פעילות פלילית אפשרית עתידית, ולצבירת כלי-נשק על-רקע פעילות אידיאולוגית (ב""ש 625/82 אבו מוך נ' מדינת ישראל, פ""ד לז(3) 668). כאמור, בענייננו נטלו מרבית הנאשמים חלק פעיל, כל אחד במידת מעורבותו השונה, בסחר בנשק תמורת הפקת רווח כספי קל, תוך עצימת עיניים בעניין הגורם שלידיו יגיע הנשק ולמטרת החזקתו.",תמצית טיעוני הצדדים
"ת""פ 2120∕06","על-רקע האמור, נפנה לדיון בעניינו של כל נאשם בנפרד, וגזירת דינו על-פי מידת מעורבותו בעסקאות הנשק הנדונות.",תמצית טיעוני הצדדים
"ת""פ 2120∕06","נאשם 1, מוראד בן אחמד חושיה, הנו יליד 1980, מאורס מזה שנה וחצי ומתגורר בכפר קטנא שבנפת רמאללה. מתסקיר שירות המבחן עולה, כי נאשם 1 נשר ממסגרת הלימודים לאחר שסיים שש שנות לימוד, ובשנים האחרונות התפרנס מעבודות בניין באופן מזדמן, בעיקר באבו-גוש. לחובתו שלוש הרשעות קודמות בגין עבירות של כניסה לישראל שלא כחוק. בחודש יולי הוא 2003 נידון בבית-משפט השלום בירושלים למאסר של 40 יום בגין שלוש עבירות של כניסה לישראל ללא היתר, ובחודש אפריל 2004 נגזר דינו בבית-המשפט הצבאי בשומרון לארבעה חודשי מאסר בפועל בגין עבירה דומה. לאחר שחרורו מהכלא המשיך להימצא בישראל, ולעבוד, באופן לא קבוע, באבו-גוש. בהתייחסו בשיחתו עם קצינת המבחן לעבירות הנדונות, נטל נאשם 1 אחריות למעשיו והביע חרטה עליהם. הוא הסביר את פעילותו הנדונה בפיתוי לעשות רווח כספי קל על-רקע מצבו הכלכלי הדחוק, וברצונו לסייע לפרנסת בני משפחתו. קצינת המבחן העריכה, כי מעורבותו של נאשם 1 בעבירות הנה על-רקע קווי אישיותו שפורטו בתסקיר, רצונו לסייע כלכלית לבני משפחתו וקשייו להציב גבולות ולהעריך את השלכות מעשיו. נוכח העובדה שנאשם 1 הנו תושב אזור יהודה ושומרון, נמנע שירות המבחן מהמלצה טיפולית בעניינו.",נאשם 1	 
"ת""פ 2120∕06","באת-כוח המאשימה, עו""ד חלד-רון, עתרה בעניינו של נאשם 1 להטלת מאסר בפועל לתקופה ממושכת. היא ציינה, כי אף אם מידת מעורבותו של נאשם זה בעבירות הייתה פחותה מזו של חבריו, בכך שלא היה המקור להספקת כלי הנשק, הרי שחומרת המעשים בעניינו באה לידי ביטוי בכך שהיה שותף לשתי עסקאות מכירת נשק לסוכן.",נאשם 1	 
"ת""פ 2120∕06","בא-כוחו של נאשם 1, עו""ד קאדרי, ציין בטיעוניו לעונש, כי מרשו, שהוא נעדר כל עבר פלילי, כשל בביצוע העבירות מחמת הדחתו על-ידי הסוכן המשטרתי, שקשר עמו קשרי ידידות. כן הדגיש הסנגור, כי לנאשם 1 לא הייתה נגישות לכלי נשק, וכי לאחר שהלה הודח לביצוע העבירות, על-ידי ידידו הסוכן, התמצתה פעילותו בהפגשת הסוכן עם מי שיכולים היו לספק לו את כלי הנשק. הוא ביקש לראות את שתי העבירות של סחר בנשק, כמקשה אחת, וציין כי נאשם 1 לא סבר שהאקדחים אמורים לשמש לפעילות פלילית או טרוריסטית. בנסיבות אלו, ועל-רקע נסיבותיו האישיות של נאשם 1, הודאתו, החרטה על מעשיו וחלקו המינורי יחסית באירועים, ביקש עו""ד קאדרי כי בית-המשפט יגזור על נאשם 1 מאסר שיחפוף את תקופת המעצר עד היום, בהדגישו כי תנאי מעצר מכבידים במידה ניכרת מתנאי מאסר.",נאשם 1	 
"ת""פ 2120∕06","נאשם 1 הורשע כאמור, באישום הראשון – בעבירות של החזקת נשק, סחר בנשק והובלת נשק בעניין האקדח שסופק לסוכן בחודש מאי 2006; באישום הרביעי – בעבירה של תווך בעסקת נשק, לגבי האקדח שנמסר לסוכן בתחילת חודש יוני 2006; ובאישום השני – בעבירה של כניסה לישראל שלא כדין, בהתייחס לפעמים רבות שבהן נכנס לישראל ושהה בה שלא כדין בשנים 2005-2006.",נאשם 1	 
"ת""פ 2120∕06","אכן, מעורבותו של נאשם 1 בעבירות של מכירת כלי הנשק באה בעקבות פנייתו של הסוכן הסמוי, ואומנם הוא לא היה זה שמכר בפועל את האקדחים. ואולם החלק שנטל במסחר בשני האקדחים היה דומיננטי ומרכזי. באישום הראשון הוא נטל חלק פעיל בניסיונות להשיג אקדח עבור הסוכן באמצעות נאשם 2, רקם את העסקה שבה מכר נאשם 3 לסוכן את אקדח ה""ברטה"", הודיע לסוכן על מחיר האקדח ומועד הספקתו, קיבל לידיו עבור המוכר את המקדמה הכספית בסך 3,500 ₪ על חשבון הרכישה, והיה מי שסיפק את האקדח בפועל לאחר שקיבל אותו לידיו מנאשם 3 ואף עשה בו שימוש נמהר של ירי באוויר. באישום הרביעי נטל נאשם 1 חלק פעיל בעסקת מכירת אקדח ה-F.N. מנאשם 4, זאת ימים ספורים לאחר ביצוע עסקת מכירת האקדח הראשונה. באישום השני, ביצע נאשם 1 עבירות רבות  של שהייה בישראל שלא כדין, זאת אגב כשלון ההרתעה בענישה שהוטלה עליו בעבר בגין עבירות זהות. חומרת מעשיו של נאשם 1 מתבטאת, אפוא, בחלק הפעיל שנטל בעסקאות מכירת שני האקדחים בפרק זמן קצר, ובניצול שהייתו בישראל שלא כדין לביצוע העבירות הנדונות. בהתחשב, בחומרת העבירות ובנסיבות ביצוען, במידת מעורבותו של נאשם 1 בשתי עסקאות הנשק, בהודאתו ובנסיבותיו האישיות – יעמוד עונשו של נאשם 1 על עשרים ושישה חודשי מאסר בפועל, החל מיום מעצרו 17.7.06.",נאשם 1	 
"ת""פ 2120∕06","נאשם 2, אמג'ד בן מוניר עות'מאן, הנו רווק בן 24 המתגורר עם בני משפחתו בכפר אבו-גוש. הוא סיים 12 שנות לימוד, ולאחר מכן עבר קורס טכנאי מחשבים במכללה בירושלים, ואף פנה ללימודים במגמת דפוס במכללת הדסה. הוא התקשה להתמיד במסגרות תעסוקתיות לאורך זמן. לאחר סיום לימודיו עבד בבית-דפוס בבית-שמש, ובהמשך - בעבודות בניין ומטבח. עובר לאירועים הנדונים הועסק כעובד מטבח בכפר הנוער ""קריית יערים"" שבאזור מגוריו. בשלוש השנים האחרונות הוא אף שימש כמתנדב ביחידת החילוץ של פיקוד העורף במחוז ירושלים. אין לחובתו הרשעות קודמות, ושירות המבחן התרשם כי הוא בעל מערכת ערכים תקינה ביסודה, המנהל אורח חיים תקין ונורמטיבי בדרך-כלל. בהתייחסו לביצוע העבירה, ציין נאשם 2 באוזני קצין המבחן, כי נאשם 1 שידל אותו במשך תקופה ארוכה לבצע עבירות רכוש, ואולם על-רקע היותו אדם המנהל אורח חיים נורמטיבי, דחה אותו בדרך-כלל. לדבריו, נקלע לביצוע העבירה הנדונה כאשר דחק בו נאשם 1 להשיג אקדח, והוא התקשה לסרב לבקשה. כן ציין באוזני קצין המבחן, כי לא נתן דעתו באופן ממשי להשלכות מעשיו. לפיכך, המליץ שירות המבחן להטיל על נאשם 2 מאסר לריצוי בעבודות שירות.", נאשם 2	
"ת""פ 2120∕06","בא-כוח המאשימה עתר בעניינו של נאשם 2 להטלת מאסר בפועל לתקופה ממושכת, בהדגישו את חומרת העבירה והסיכון שנשקף ממנה.", נאשם 2	
"ת""פ 2120∕06","בא-כוחו של נאשם 2, עו""ד עזאת עותמאן, ביקש מבית-המשפט לאמץ את המלצת שירות המבחן מטעמיה, וציין בטיעוניו לעונש כי הנאשם 2, המנהל אורח-חיים נורמטיבי, נקלע לביצוע העבירה כתוצאה משידול מצד הסוכן, וכי חלקו בעבירה היה שולי, שכן הוא לא סיפק את האקדח, לא קיבל חלק מהתמורה, וכל חלקו התמצה ביצירת הקשר בין הסוכן לבין נאשם 3.", נאשם 2	
"ת""פ 2120∕06","נאשם 2, מעורב כאמור, רק באירוע אחד, זה הנדון באישום הראשון, והורשע בעבירה של סחר בנשק, בכך שתווך בין נאשם 1 לנאשם 3 בעניין מכירת אקדח ה""ברטה"" לסוכן.", נאשם 2	
"ת""פ 2120∕06","בהתחשב, מחד – בכך שמעורבותו של נאשם 2 בסחר בנשק באה לידי ביטוי בפנייתו לנאשם 3 למכור אקדח לסוכן, ובהתלוותו לנאשמים 1 ו-2 ולסוכן בעת העברת האקדח ומסירת התמורה עבורו, ומאידך – בהודאתו, בנסיבותיו האישיות, בתפקודו הנורמטיבי פרט למעידה הנדונה, ובעובדה שהלה היה נתון במעצר במשך כחודשיים ומאז משוחרר בערובה בתנאי ""מעצר בית""  מלא, סבורני כי עונש מאסר של שלושה-עשר חודשים יאזן בצורה הולמת  וראויה את מכלול שיקולי הענישה בעניינו, לחומרה ולקולא.", נאשם 2	
"ת""פ 2120∕06","נאשם 3, עות'מאן בן יוסף עבד אל חאג', הנו בן 33, נשוי ללא ילדים ומתגורר בעין-ראפה שליד אבו-גוש. הוא סיים 12 שנות לימוד וקיבל תעודת בגרות מלאה. במהלך השנים עבד בתחום המלונאות ובמפעל לברזל, ובשלוש השנים האחרונות עבד כירקן במרכול במבשרת-ציון. בשיחתו עם קצין המבחן נטל נאשם 3 אחריות מלאה על מעשיו, הביע חרטה עליהם וציין כי הבין את השלכות מעשיו רק בדיעבד. הוא ציין, כי מכר לסוכן אקדח שקנה בשעתו לעצמו מאדם ברמאללה, בכדי שישמש אותו לירי באוויר בחתונות, כנהוג בכפר. לדבריו, על-רקע פנייתו של נאשם 2 אליו, ולאחר שהבין כי הוא עשוי להפיק רווח כספי ממכירת האקדח, מעבר לערכו האמיתי בשוק, נגרר לביצוע העבירה ומכר את הנשק לסוכן, זאת שלא על-רקע אידיאולוגי או מתוך כוונה לביצוע עבירה פלילית ספציפית. בהתייחסו להעסקת השוהים הבלתי חוקיים, ציין נאשם 3 כי הדבר נעשה באופן זמני בלבד. קצין המבחן התרשם, כי לנאשם 3 אין דפוסים עבריינים למרות שבתקופה זמנית נקלע לשימוש בסמים. הוא העריך, כי הלה נגרר ללקיחת סיכונים מתוך צורך בקבלת תשומת-לב והדגשת דימוי עצמי. כן העריך קצין המבחן, כי לנאשם 3 יש יכולת להפיק סיוע במסגרת טיפולית מציבת גבולות, והמליץ לבית-המשפט לקחת בחשבון במכלול שיקולי הענישה את נסיבותיו האישיות של הנאשם שתוארו לעיל.",נאשם 3
"ת""פ 2120∕06","בא-כוח המאשימה ביקש להשית על נאשם 3 בגין עבירות הנשק והעבירה של העסקת שוהה בלתי חוקי, מאסר בפועל לתקופה ממושכת.",נאשם 3
"ת""פ 2120∕06","סנגורו של נאשם 3, עו""ד עזאת עותמאן, גרס כי העבירות שביצע מרשו אינן מצביעות על דפוס עברייני, כי אחזקת הנשק על-ידו הייתה אך לתכלית של ""שימוש בחתונות"" ולא למטרה פלילית, וכי הלה נקלע למכירת הנשק כתוצאה מפעילותו של סוכן משטרתי מדיח. כן ציין, כי במקרה הנדון לא התממש כל סיכון מהסחר בנשק, הואיל וזה נתפס על-ידי המשטרה. הוא טען, כי בהתחשב במכלול הנסיבות ניתן להסתפק בעונש מאסר בפועל שלא יעלה על תשעה חודשים.",נאשם 3
"ת""פ 2120∕06","נאשם 3 הורשע, כאמור, באישום הראשון בעבירות של סחר בנשק ונשיאת נשק, לגבי האקדח שנמכר בחודש מאי 2006 לסוכן; ובאישום השלישי – בעבירה של העסקת שוהה בלתי חוקי, בעניין העסקתם של נאשם מס' 1 ואחיו, שניהם כאמור תושבי כפר קטנא, בעבודות שונות במהלך השנים 2004 – 2005.",נאשם 3
"ת""פ 2120∕06","במסגרת שיקוליי לעניין עונשו של נאשם 3, אקח בחשבון לחומרה את מהות מעשיו, שהתבטאו במכירת אקדח שהחזיק שלא כדין, זאת תמורה בצע כסף תוך עצימת עיניים באשר לייעודו של הנשק ולשימוש שייעשה בו, כאשר לכך מתווספת העבירה של העסקת שני שוהים בלתי חוקיים לאורך תקופה. לקולא, אתחשב בהודאתו של נאשם 3, בנסיבותיו האישיות ובעובדה שמדובר במעידה פלילית ראשונה ויחידה. אשר על-כן, ייגזר דינו של נאשם 3 לשנתיים מאסר בפועל.",נאשם 3
"ת""פ 2120∕06","נאשם 4, עותמאן בן יוסף בילאל, הנו בן  33, נשוי מזה כשנתיים וחצי ואב לשתי בנות. בתו הבכורה בת השנתיים לוקה במחלת כליות המצריכה טיפול יומיומי אינטנסיבי בתנאים סטריליים, וצפויה להשתלת כליה בעתיד. הוא סיים 12 שנות לימוד במגמת חשמלאות רכב בבית-ספר מקצועי, עבד בחברת ""מקורות"" ובענף הבניין, ובשנים האחרונות משמש כנהג הסעות במספר מוסדות. מפי רעייתו נשמעה מדוכן העדים, מצוקתה הקשה, על כך שמתקשה היא כיום, בתקופה שבעלה נתון במעצר, לטפל לבד בבתם הפעוטה הזקוקה לטיפול רפואי וסיעודי מתמיד. לחובתו של הנאשם  הרשעות קודמות כדלהלן: בשנת 1994 נגזר דינו בבית-משפט זה למאסר על תנאי וקנס בגין עבירות של פציעה, היזק לרכוש ואיומים; בשנת 1996 נידון בבית-משפט השלום בירושלים, ללא הרשעה, לשירות לתועלת הציבור בעטייה של עבירת תגרה; ובשנת 2002 הוטלה עליו ערבות כספית בגין עבירה של החזקת רכוש החשוד כגנוב שבוצעה בשנת 1998. בהתייחסו בשיחתו עם קצינת המבחן לנסיבות ביצוע העבירה, טען נאשם 4 כי לא יזם את הסחר בנשק, וכי רק לאחר שפנה אליו הסוכן החליט לנסות לעשות רווח קל בדרך זו. קצינת המבחן העריכה, כי נאשם 4 אינו מנהל בדרך כלל אורח חיים עברייני, אך מתקשה להציב גבולות להתנהגותו במצבי לחץ, והתפתה לבצע המעשים לשם שיפור מצבו הכלכלי. היא התרשמה, כי חרטתו של הנאשם הנה כנה, וכי הלה מבין שמעבר למחיר האישי שהוא משלם, גרם סבל לבני משפחתו, ופגע בטיפול בבתו החולה. בהתחשב במכלול הנסיבות, המליץ שירות המבחן להטיל על נאשם 4 עונש של מאסר בפועל, תוך התחשבות במצבה הבריאותי של בתו לעניין משך תקופת המעצר.",נאשם 4
"ת""פ 2120∕06","באת-כוח המאשימה, עו""ד חלד-רון, עתרה גם בעניינו של נאשם 4 להטלת מאסר ממושך. עם זאת, במסגרת הסדר-הטיעון הוסכם על הצדדים, כי מעורבותו של נאשם 4 באישום הרביעי, פחותה מזו של נאשם 5 באותו אישום. היא הדגישה, כי נאשם 4, שלחובתו עבר פלילי, היה שותף לשתי פרשיות של סחר בנשק: הפרשיה הנדונה באישום הרביעי שבה היה מעורב עם אחרים, והפרשיה שבאישום החמישי שבה מכר נשק לסוכן תמורת סכום לא מבוטל, לאחר שהשיגו ממקור כלשהו.",נאשם 4
"ת""פ 2120∕06","באת-כוחו של נאשם 4, עו""ד יעל ברדה, מיקדה את טיעוניה לעונש הן בנסיבות ביצוע העבירה והן בנסיבותיו האישיות של הנאשם על-רקע מחלת בתו. באשר לנסיבות ביצוע העבירה גרסה הסנגורית, כי הנאשם שודל לבצע את עבירות הנשק על-ידי סוכן משטרתי מדיח. לטענתה, הנאשם 4 נעדר עבר פלילי בעבירות נשק, ולא הייתה לו זיקה לעבירות אלו עובר לביצוע העבירות הנדונות, והיה זה הסוכן המשטרתי אשר הכשיל אותו בהדחה הנדונה. באשר לנסיבות האישיות, ביקשה עו""ד ברדה להתחשב בכך שבתו הפעוטה של הנאשם לוקה במחלת כליות קשה, המצריכה טיפול אינטנסיבי צמוד יומיומי של שני ההורים, ובכך שבתקופת המעצר שהה הנאשם בתנאים קשים בבית המעצר בבאר שבע עם יכולת מוגבלת לפגוש את רעייתו ובנותיו, זאת בשל מחלת הבת. על-רקע מכלול הנסיבות, הן נסיבות ביצוע העבירה והן הנסיבות האישיות והמשפחתיות, ביקשה הסנגורית מבית-המשפט להסתפק בעניינו של נאשם 4 בהטלת מאסר שיחפוף את תקופת המעצר עד היום, ולחלופין – להשית עליו מאסר שירוצה בעבודות שירות.",נאשם 4
"ת""פ 2120∕06","נאשם 4 הורשע, כאמור, באישום הרביעי – בעבירת תיווך בעסקת נשק, בעניין מכירת האקדח לסוכן ביום 3.6.06; ובאישום החמישי – בעבירות החזקת נשק,  הובלת נשק וסחר בנשק בגין מכירת האקדח הנוסף לסוכן ביום 10.6.06.",נאשם 4
"ת""פ 2120∕06","מעורבותו של נאשם 4 בתיווך בחסר בנשק באישום הרביעי הייתה פעילה. לאחר שנתבקש על-ידי נאשם 1  להשיג אקדח לסוכן, פנה נאשם 4 לנאשם 5 להשגת האקדח, הודיע לסוכן כי עלה בידו להשיג נשק, תיאם את מועד העסקה, ארגן את הגעתם של נאשמים 5 ו-6 לזירה, קיבל את אקדח ה-F.N. מנאשם 6 והעבירו לסוכן, קיבל את התמורה בסך 13,000 ₪ לידיו ושלשל מתוך סכום זה לכיסו סך של 5,000 ₪. באישום החמישי מכר נאשם 4 לסוכן אקדח  מסוג C. Z תמורת סכום של 14,000 ₪, זאת שבוע בלבד לאחר עסקת הנשק הראשונה, כאשר העסקה כולה נרקמה או בוצעה על-ידו. אומנם, העבירות  בוצעו בעקבות פנייתו של הסוכן, ואולם בדיעבד נתחוור כי הסוכן פנה לאנשים שהיו מעורבים ומעורים בנושא נשק, ובכללם, נאשם 4. לצד החומרה, יש לזקוף את הישנות העבירות בשתי עסקאות, בזו אחר זו, את מעורבותו הפעילה של נאשם 4 במכירת שני כלי הנשק ואת ניסיונו להפיק רווח קל ממכירת נשק. לקולא, יש להתחשב בהודאתו, בנסיבותיו האישיות, ובכלל זה, מחלת בתו. סבורני, כי מאסר בפועל לתקופה של עשרים ושמונה חודשים, בצד מאסר מותנה, יהלום את מכלול שיקולי הענישה.",נאשם 4
"ת""פ 2120∕06","נאשם 5, מאהר בן עבאס עבד לטיף, הנו בן 41, רווק ומתגורר באבו-גוש. הוא סיים  12 שנות לימוד ללא תעודת בגרות מלאה, ובהמשך עבד בעבודות שונות. בין-השאר עבד כאחראי על עובדי ניקיון בבית-מלון, כשוטר (במשך כשנה), בעבודות בניין ובהוצאה לפועל, כל זאת כאשר הוא מתקשה לעבוד בצורה סדירה וקבועה. הוא סובל מבעיות בריאות שונות (כמו לחץ דם גבוה ופריצת דיסק), בשנים האחרונות לא עבד והתקיים למחייתו מקצבת הבטחת הכנסה של המוסד לביטוח לאומי. לחובתו עבר פלילי מכביד יחסית, הכולל כ-30 עבירות קודמות שעליהן נתן את הדין בששה משפטים שונים בין השנים 1986 ל-2002, רובן ככולן עבירות מרמה ורכוש. בין-השאר נדון בחודש אוקטובר 1996 לששה חודשי מאסר לריצוי בעבודות שירות, ובחודש נובמבר 2002 - לחמישה חודשי מאסר בפועל לריצוי של ממש. בשיחתו עם קצינת המבחן, נטל נאשם 5 אחריות מלאה למעשיו והביע צער וחרטה על כל מעורבותו באירוע. לדבריו, סייע לנאשם מס' 4, עמו הייתה לו היכרות מוקדמת, להביא לזירה אדם נוסף אשר היה מעורב במכירת הנשק ועשה זאת ללא כל כוונת רווח. שירות המבחן התרשם, כי לנאשם 5 דימוי עצמי פגוע, זאת על-רקע חוויה של כשלונות חוזרים ונשנים בתפקוד האישי, ועל-כן ניהל אורח חיים בלתי יציב, והתקשה בעבר לקיים אורח חיים נורמטיבי. עם זאת הדגיש שירות המבחן,  כי בשש השנים האחרונות לא מעד הנאשם בפליליים ותפקודו היה נורמטיבי. שירות המבחן העריך, כי העבירה בוצעה על-ידי נאשם 5 מתוך חוסר עירנות מספקת לחומרתה ולמשמעותה, וחיווה דעתו כי מאסר בפועל עלול להביא לרגרסיה במצבו  ולהעמיק דפוסי התנהגות עברייניים. על-כן, המליץ שירות המבחן להשית על נאשם 5 מאסר לריצוי בעבודות שירות – כעונש מוחשי, ומאסר על תנאי – כסנקציה הרתעתית. בפרשת גזר-הדין הוגש בעניינו של נאשם 5 מכתבו של ראש המועצה המקומית אבו-גוש, אשר צוין בו כי הנאשם מקובל בקרב הקהילה ומרבה לעזור לזולת . כן הוגש מכתבו של עו""ד איהב אבו-גוש, ידידו של הנאשם, אשר שיבח את אופיו הטוב ותרומתו לאוכלוסיית הכפר.",נאשם 5
"ת""פ 2120∕06","בא-כוח המאשימה, עו""ד בראונר, ביקש להטיל על נאשם 5 מאסר בפועל לתקופה ממושכת. עם זאת, אישר, כי חלקו של נאשם 5 באירועים הנדונים באישום הרביעי חמור פחות מחלקם של חבריו לאירועים, נאשמים 2 ו-3.",נאשם 5
"ת""פ 2120∕06","בא-כוחו של נאשם 5, עו""ד ש' גנסין, הדגיש בטיעוניו לעונש כי חלקו של מרשו בעבירות היה מינורי ביחס לחלקם של חבריו, שכן הוא לא היה בעל האקדח, לא נשא אותו, לא הביאו ולא נטל חלק במכירתו, וכי מטעם זה אין נשקפת ממנו מסוכנות לציבור. כן ציין הסנגור, כי אין לזקוף לחובתו של נאשם 5 את עברו הפלילי, זאת לאור העובדה שהלה עשה מאמץ לנהל אורח חיים נורמטיבי ולא מעד בפליליים בשש השנים האחרונות עד לכשלונו הנדון. נוכח נסיבות ביצוע העבירה, נסיבותיו האישיות של הנאשם, הודאתו, החרטה שהביע על מעשיו, והעובדה שהיה נתון במעצר של ממש במשך כחודשיים, ו""במעצר בית"" מלא מאז ועד היום, ביקש הסנגור להימנע מהטלת מאסר בפועל של ממש.",נאשם 5
"ת""פ 2120∕06","נאשם 5 הורשע, כאמור, באישום הרביעי בלבד, זאת בעבירה של סחר בנשק, לפי סעיף 144 (ב2) לחוק, בכך שנטל חלק בעסקת מכירת הנשק לסוכן ביום 3.6.06.",נאשם 5
"ת""פ 2120∕06","מעורבותו של נאשם 5 בעבירת הסחר בנשק שבאישום החמישי, הייתה במדרג חומרה נמוך מזה של חבריו, שכן הוא לא היה בעל האקדח, לא נשא אותו ולא קיבל תמורה כספית ממכירתו. עם זאת, החלק שנטל בסחר בנשק היה לא מבוטל, שכן לאחר שנתבקש על-ידי נאשם 4 להשיג אקדח לסוכן, רקם את עסקת מכירת האקדח לסוכן,  התלווה לעסקה בעת הספקת הנשק, ואף נטל בפועל את תמורת המכירה והעבירה לידי מי שסיפק את הנשק. לכך יש להוסיף את עברו הפלילי, ואת כשלון ההרתעה בהליכים המשפטיים שהועלו נגדו בעבר. בנסיבות אלו, ובהתחשב – הן בשיקולי הענישה לחומרה שהוצגו לעיל, והן בשיקולי הענישה לקולא ובכללם נסיבותיו האישיות והודאתו – ייגזר דינו לחמישה-עשר חודשי מאסר בפועל, בצד מאסר על תנאי נוסף.",נאשם 5
"ת""פ 2120∕06","נאשם 6, פריד בן מוסא ג'אבר, הנו בן 31, נשוי ואב לשלושה ילדים - הצעירה שבהם בת חודשיים וחצי נולדה תוך כדי תקופת מעצרו הנוכחי. הוא סיים שמונה שנות לימוד בלבד עקב הישגים נמוכים והחל לעבוד עם אביו בעבודות בנייה. בגיל 16 הוא נפגע מהתפוצצות רימון-יד, זאת לאחר שנכנס למחנה צבאי יחד עם בן-דודו. באירוע זה נהרג בן הדוד, והנאשם 6 נפגע קשה באצבעותיו ונזקק לניתוח. כחודשיים לאחר ששוחרר מבית-החולים, הנאשם עבר תאונת דרכים קשה, בעקבותיה התעוור בעינו השמאלית ונזקק לניתוחים ולטיפולים כירורגיים לא מעטים. לאחר התאונות לא עבד נאשם 6 במשך מספר שנים ולא היה נתון במסגרת כלשהי. לחובתו של הנאשם עבר פלילי מכביד בגין מגוון של עבירות, עליהן נתן את הדין עד היום בתשעה משפטים. בין-השאר הורשע הלה בשנת 2000 בבית-משפט זה בעבירות של החזקת נשק שלא כדין ונשיאת נשק שלא כדין, ונידון ל-14 חודשי מאסר בפועל, ובשנת 2002 נגזר דינו לארבעה חודשי מאסר לריצוי בעבודות שירות בגין עבירות הונאה. בחודש מרס 2006 נגזר דינו בבית-משפט השלום לשירות לתועלת הציבור בגין עבירה של תקיפת שוטר. בהיותו בן 27 נישא הנאשם. אשתו, סיימה תואר ראשון באוניברסיטה העברית בירושלים ועומדת להתחיל את לימודי התואר השני. שירות המבחן התרשם בתסקירו, כי שני האירועים הטראומטיים בתקופת נערותו של נאשם 6 השפיעו עליו קשות, תרמו להתחברותו לחברה שולית והביאו להתדרדרותו לפלילים בהמשך. בשיחתו עם שירות המבחן הביע הנאשם חרטה על מעשיו ורצון לנהל אורח חיים נורמטיבי. שירות המבחן התרשם לאורך השנים, כי הנאשם אינו יכול להפיק תועלת מקשר טיפולי,  ועל-כן נמנע בתסקירו מהמלצה טיפולית בעניינו.",נאשם 6
"ת""פ 2120∕06","בפרשת גזר-הדין העידו רעייתו של נאשם 6, חולוד ג'עבר, חברו חוסאם ג'עבר, ודודו עיסא ג'עבר. הרעיה העידה על מסירותו של הנאשם כבעל וכאב, ועל התדרדרות המצב הכלכלי במשפחתם מאז מעצרו. החבר ציין בעדותו,  כי סייע בשנים האחרונות לנאשם להשתקם, בכך שנעזר בו לעבודתו כמשווק סחורות עבור קופת-חולים באבו-גוש, והודיע כי יהיה נכון לסייע לו בשיקום גם בעתיד. הדוד, המשמש כמנהל אגף החינוך במועצה המקומית אבו-גוש, תאר בעדותו את המשברים שחווה נאשם 6 בצעירותו, כתוצאה משתי התאונות, ואת כברת הדרך שהלה עבר במאמציו להשתקם מאז נישואיו. עוד ציין הדוד, כי המשפחה המורחבת נרתמה לסייע לנאשם בשיקום ותפעל להעסקתו בעבודות בנייה לאחר שחרורו מן הכלא.",נאשם 6
"ת""פ 2120∕06","במסגרת הסדר-הטיעון הוסכם, כי מעורבותו של נאשם 6 באישום הרביעי נמוכה במדרג החומרה ביחס ליתר הנאשמים באישום זה. כמו כן הגיעו הצדדים להסדר, לפיו אם תבוא פניה מטעם נאשם 6 לועדת השחרורים, לא תתנגד הפרקליטות לשחרור מוקדם. באת-כוח המאשימה, עו""ד חלד-רון, ציינה, כי אכן חלקו של נאשם 6 בעבירה הנדונה באישום הרביעי היה מינורי ביחס לחבריו, שכן חלקו התבטא בסיוע לעסקה של סחר בנשק והוא לא הי הצד למכירת האקדח, אך מנגד יש לזקוף לחובתו, בין-השאר, את עברו הפלילי המכביד, לרבות בעבירה של החזקת נשק, ועל-כן עתרה אף בעניינו להטלת מאסר ממושך.",נאשם 6
"ת""פ 2120∕06","בא-כוחו של נאשם 6, עו""ד בירגר, הדגיש בפתח דבריו כי בגדר הסדר-הטיעון הסכימה המדינה שמעורבותו של מרשו ממוקמת ""במדרג נמוך מכל יתר הנאשמים, וכי מטעם זה גם לא תתנגד הפרקליטות לשחרורו המוקדם כשיובא עניינו לדיון לפני ועדת השחרורים. בטיעוניו לעונש ציין הסנגור, כי התדרדרותו של הנאשם לעבריינות בעבר באה על-רקע פציעותיו הקשות בשתי התאונות, וכי בתפקודו חל מפנה חיובי עם נישואיו לבת-זוג משכילה ותומכת. על-כן ביקש עו""ד בירגר מבית-המשפט להתחשב בגזירת הדין בהודאתו של הנאשם, בנסיבותיו האישיות ובמעורבותו השולית יחסית בפרשיית הנשק הנדונה באישום הרביעי. הוא ביקש מבית-המשפט להקל בדינו של נאשם 6, לאפשר לו לחזור לתפקד באורח נורמטיבי, ולהסתפק בעונש מאסר שיחפוף את תקופת המעצר המכבידה של שבעה חודשים שהיה נתון בה עד היום.",נאשם 6
"ת""פ 2120∕06","נאשם 6 מעורב היה רק בפרשיית מכירת האקדח לסוכן ביום 3.6.06,  והורשע, כאמור, בעבירת סיוע לסחר בנשק – לפי סעיף 144(ב2) בשילוב עם סעיף 31 לחוק.",נאשם 6
"ת""פ 2120∕06","אמנם נאשם 6 הורשע בעבירת סיוע בסחר בנשק, להבדיל מחבריו שהורשעו בעבירות סחר בנשק או תיווך במכירת נשק לפי סעיף 144(ב2) לחוק, ואף הוסכם בין הצדדים כי חלקו באישום זה חמור פחות מזה של חבריו. ואולם, מעורבותו באירוע הייתה ממשית, שכן הוא היה זה שהוביל על גופו את האקדח לזירת ביצוע העסקה ומסרו לנאשם 4 שהעבירו לסוכן. כן יש לזקוף לחובתו של נאשם 6 את עברו הפלילי העשיר , לרבות בעבירות של החזקת נשק ונשיאת  נשק, ואת כשלון ההרתעה בעונשים שהושתו עליו בעבר, ובין השאר – ארבעה-עשר חודשי מאסר בפועל בגין עבירות נשק וכן מאסר לריצוי בעבודות שירות. מנגד, יש להתחשב לקולא בהודאתו, בנסיבותיו האישיות, בנכותו בעקבות שתי התאונות שפקדו אותו בצעירותו ובניסיונותיו  לשקם דרכיו מאז נישואיו. איזון מושכל בין שיקולי הענישה לחומרה ולקולא, מביאני למסקנה, כי מאסר  בפועל לתקופה של שמונה-עשר חודשים, בצד מאסר על תנאי, יהלום את מכלול הנסיבות.",נאשם 6
"ת""פ 2120∕06","על  יסוד האמור לעיל, ובהתחשב במכלול טיעוני הצדדים לחומרה ולקולא, אני גוזר את דינם של הנאשמים כדלהלן:",התוצאה
"ת""פ 2120∕06","נאשם 1, מוראד בן אחמד חושיה, לעשרים וששה חודשי מאסר בפועל, מיום מעצרו – 17.7-.06. כן מוטל על נאשם 1 למאסר על תנאי של עשרה חודשים, שלא יעבור תוך שלוש שנים מיום שחרורו מהמאסר עבירה לפי סעיף 144 לחוק העונשין, ומאסר על תנאי של ששה חודשים שלא יעבור תוך שלוש שנים מיום שחרורו מהכלא עבירה לפי חוק הכניסה לישראל.",התוצאה
"ת""פ 2120∕06","נאשם 2, אמג'ד בן מוניר עות'מאן, לשלושה-עשר חודשי מאסר בפועל, בניכוי תקופת מעצרו מיום 17.7.06 ועד ליום 5.9.06, ולמאסר על תנאי של ששה חודשים, שלא יעבור תוך שלוש שנים מיום שחרורו מהמאסר, עבירה לפי סעיף 144 לחוק העונשין.",התוצאה
"ת""פ 2120∕06","נאשם 3, עות'מאן בן יוסף עבד אל חאג', לשנתיים מאסר בפועל, בניכוי תקופת מעצרו מיום 17.7.06 ועד ליום 5.9.06. כן מוטלים על נאשם 3 מאסר על תנאי של שמונה חודשים, שלא יעבור תוך שלוש שנים מיום שחרורו מהמאסר עבירה לפי סעיף 144 לחוק העונשין, ומאסר על תנאי של ארבעה חודשים שלא יעבור תוך שלוש שנים מיום שחרורו מהכלא, עבירה של העסקת או הסעת שוהה זר.",התוצאה
"ת""פ 2120∕06","נאשם 4, עותמאן בן יוסף בילאל, לעשרים ושמונה חודשי מאסר בפועל, מיום מעצרו 17.7.06, ולשנים-עשר חודשי מאסר על תנאי,  שלא יעבור תוך שלוש שנים מיום שחרורו מהמאסר, עבירה לפי סעיף 144 לחוק העונשין.",התוצאה
"ת""פ 2120∕06","נאשם 5, מאהר בן עבאס עבד לטיף, לחמישה-עשר חודשי מאסר בפועל, בניכוי ימי מעצרו מיום 17.7.06 ועד ליום 14.9.06, ולשבעה חודשי מאסר על תנאי שלא יעבור תוך שלוש שנים מיום שחרורו מהמאסר עבירה לפי סעיף 144 לחוק העונשין.",התוצאה
"ת""פ 2120∕06","נאשם 6, פריד בן מוסא ג'אבר, לשמונה-עשר חודשי מאסר בפועל, מיום מעצרו – 17.7.06, ולשמונה חודשי מאסר על תנאי שלא יעבור תוך שלוש שנים מיום שחרורו מהמאסר, עבירה לפי סעיף 144 לחוק העונשין.",התוצאה
"ת""פ 2120∕06","נאשמים 2, 3 ו-5 יתייצבו לריצוי מאסרם ביום 18.3.07 בשעה 08.30 בבית המעצר של משטרת מחוז ירושלים, ועד למועד זה יעמדו בתוקף תנאי השחרור בערובה שנקבעו בעניינם.",התוצאה
"ת""פ 2120∕06",54678313הודע לנאשמים על זכותם לערער על גזר-הדין לבית-המשפט העליון תוך 45 יום מהיום.,5129371
"ת""פ 2120∕06","ניתן היום, א' באדר תשס""ז (19 בפברואר 2007), במעמד ב""כ המאשימה, הנאשמים ובאי-כוחם.",	המזכירות תמציא לשירות המבחן עותק מגזר-הדין.
"ת""פ 2120∕06",נוסח מסמך זה כפוף לשינויי ניסוח ועריכה,"י' נועם, שופט "
