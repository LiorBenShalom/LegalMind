verdict,text,part
"ת""פ 19697-01-13",.מחמוד אמארה,הנאשמים
"ת""פ 19697-01-13",.מוחמד אמארה,הנאשמים
"ת""פ 19697-01-13",.ראמי טאהא,הנאשמים
"ת""פ 19697-01-13","הנאשמים לפניי הודו בעובדות כתב-האישום המתוקן מיום 14.02.13 (להלן: ""כתב-האישום""). הנאשמים 1 ו-2 הורשעו, על-פי הודאתם זו, בעבירות של תקיפה בנסיבות מחמירות, לפי סעיפים 382(א) ו-380 לחוק העונשין, התשל""ז-1977 (להלן: ""החוק"").",גזר דין
"ת""פ 19697-01-13","נאשם 1 הורשע, בנוסף, בעבירה של אחזקת נשק, לפי סעיף 144(א) לחוק (בכתב האישום המתוקן צוין, בטעות, סעיף האישום של עבירת נשיאת נשק, אשר יוחסה לנאשם 1 בכתב האישום המקורי).",גזר דין
"ת""פ 19697-01-13","באשר לנאשם 3, כתב האישום מייחס לו עבירה של התנהגות פסולה במקום ציבורי, לפי סעיף 216(א)(1) לחוק. בדיון מיום 14.02.13 קבעתי כי נאשם 3 ביצע את העבירה תוך הפנייתו אל שירות המבחן טרם מתן הכרעת-הדין בעניינו.",גזר דין
"ת""פ 19697-01-13","על-פי המפורט בכתב האישום, פאדי עמאר (להלן: ""המתלונן"") עובד כמאבטח בבית החולים ""פוריה"" בטבריה (להלן: ""בית החולים"").",גזר דין
"ת""פ 19697-01-13","ביום 04.01.13, סמוך לשעה 17:00, עמד המתלונן בכניסה לחדר המיון בבית החולים. ליד כניסה זו הוצב מחסום מעץ ועליו רשת ושילוט האוסר על מעבר, עקב עבודות בנייה המתבצעות מאחוריו. באותה שעה יצא נאשם 1 מאולם חדר המיון, ובעודו משוחח בטלפון נייד עבר את המחסום. המתלונן ביקש מנאשם 1 לחזור לכיוון חדר המיון, אולם נאשם 1 לא נענה לבקשתו זו. בשלב זה החלה קטטה, במהלכה תקפו שלושת הנאשמים את המתלונן, יחד עם אנשים אחרים שזהותם אינם ידועה. הנאשמים דחפו  את המתלונן, הכו אותו, הפילו אותו על הרצפה, בעטו בו ודרכו עליו, כל זאת תוך השמעת קללות לעברו.",גזר דין
"ת""פ 19697-01-13","במהלך תקיפת המתלונן, בעודו כורע על הארץ ומרותק למקומו על-ידי נאשם 2 ואחרים, חטף נאשם 1 את אקדחו של המתלונן, שהיה מצוי בנרתיק החגור למותניו ומאובטח בשרוך אבטחה אותו קרע נאשם 1. האקדח נתפס מייד על-ידי מאבטח אחר והנאשם 1 נעצר.",גזר דין
"ת""פ 19697-01-13","כתוצאה מן התקיפה נחבל המתלונן וסבל משטפי דם במצחו ומתחת לעינו, וכן נפצע בקרקפתו.",גזר דין
"ת""פ 19697-01-13","הנאשם 1 הנו צעיר בן 21, רווק,בוגר 12 שנות לימוד, עובד כיום עם אחיו בסיתות אבן. לדבריו, לפני כשנה החל ללמוד הנדסאות רכב, אולם לאור מעורבותו בעבירה ותנאי מעצרו נאלץ להפסיק את לימודיו.",נאשם 1
"ת""פ 19697-01-13","ביחס לעבירות, נאשם  1נטל אחריות חלקית לביצוען, כשלדבריו פעל מתוך תחושות של דחק ומצוקה, לאחר שאמו אושפזה בבית החולים במצב קשה לאחר שנפלה, וכתגובה לריב שהתפתח בין אביו למתלונן. את נשקו של המתלונן נטל, לדבריו, מתוך פחד ובהלה, בשל החשש שהמתלונן יעשה בו שימוש.",נאשם 1
"ת""פ 19697-01-13","קצינת המבחן התרשמה כי מדובר בצעיר נורמטיבי שמעורבותו באירוע האלים היא חריגה ואינה משקפת דפוסים עבריינים. לדבריה, נאשם 1 אינו נזקק להתערבות טיפולית, בין היתר נוכח התרשמותה מרשת משפחתית תומכת ויכולתו של נאשם 1 להתמודד עם קשייו בעצמו, והמליצה להטיל עליו עונש של צו של""צ בהיקף 140 שעות ללא הרשעה, תוך חיובו בתשלום פיצוי.",נאשם 1
"ת""פ 19697-01-13","הנאשם 2 הנו צעיר בן 28, נשוי מזה כשנתיים, בוגר 12 שנות לימוד ומנהל חשבונות בהכשרתו. כיום עובד עם אחיו בסיתות אבן. בשיחתו עם קצינת המבחן הטיל נאשם 2 את האחריות לקרות האירוע על כתפי המאבטח, וטען כי פעל כתגובה לאחר שהבחין במאבטח מפיל את אביו ארצה. לדבריו חש באותו היום לחץ וחרדה נוכח מצבה הרפואי של אמו, שהובהלה לבית החולים, ובזמן שדיבר עם אחותו בטלפון לא שם לב כי הוא עובר במקום אסור.",נאשם 2
"ת""פ 19697-01-13","קצינת המבחן התרשמה כי האירוע המתואר בכתב-האישום הוא חריג ביחס להתנהלותו הנורמטיבית של נאשם 2, שהוא אינו משקף דפוס התנהגות עברייני ונובע מחוסר שיקול דעת זמני ומסערת רגשות עקב מצבה של האם.",נאשם 2
"ת""פ 19697-01-13","קצינת המבחן סברה כי הנאשם 2 אינו זקוק להתערבות טיפולית, ושניתן להסתפק לגביו בעונש של צו של""צ בהיקף 140 שעות, ללא הרשעה, תוך חיובו בתשלום פיצוי.",נאשם 2
"ת""פ 19697-01-13","הנאשם 3 בן 35, נשוי ואב לשלושה ילדים בגילאי 3 עד 9. הנאשם 3 התייתם מאמו כשהיה בן 12 בלבד, וחווה, לדבריו, ילדות קשה ויחס אלים מצד אמו החורגת. כיום עובד כיועץ ארגוני ועסקי לקידום פרויקטים.",נאשם 3
"ת""פ 19697-01-13","ביחס לעבירה הנדונה, נאשם 3 התקשה לקבל אחריות לביצועה, וטען כי התערב בקטטה על מנת להפריד בין הניצים.",נאשם 3
"ת""פ 19697-01-13","קצינת המבחן התרשמה, למרות אורחות חייו והתנהלותו החיובית על-פי רוב, מקיומם של אלמנטים בעייתיים הצצים במצבים של מתח וקונפליקט, במהלכם מתקשה נאשם 3 לשלוט בתגובותיו ופועל באימפולסיביות ובתוקפנות. בשל חוסר נכונותו של נאשם 3 לדבר על המטענים הרגשיים המובילים לכך, לא ניתנה המלצה טיפולית לגביו. כחלופה עונשית העריכה קצינת המבחן כי ענישה בדמות 120 שעות של""צ, ללא הרשעה, תחדד עבור נאשם 3 את השלכות מעשיו.",נאשם 3
"ת""פ 19697-01-13","בהתייחסה לעבירת התקיפה בה הורשעו נאשמים 1 ו-2, ציינה המאשימה את הזכות החוקתית לשלמות הגוף והנפש. לדבריה, יש מקום להתייחס לפגיעה שכזו במאבטח של מוסד ציבורי באותה החומרה בה מתייחסים בתי המשפט לתקיפת עובדי ציבור, כשבמקרה זה יש להוסיף משנה חומרה בשל כך שמדובר ב""מולטי תקיפה"" אשר התבצעה על-ידי אנשים רבים ועלולה הייתה להביא לפגיעה קשה בגופו ובנפשו של המתלונן.",טיעוני המאשימה לעונש
"ת""פ 19697-01-13","בהתייחסה לעבירה של אחזקת נשק, בה הורשע נאשם 1, ציינה את הפגיעה הפוטנציאלית החמורה הכרוכה בשימוש בנשק ואת הצורך בענישה מרתיעה ביחס לעבירה מסוג זה.",טיעוני המאשימה לעונש
"ת""פ 19697-01-13","באשר לעבירה של התנהגות פסולה במקום ציבורי, המיוחסת לנאשם 3, ציינה שוב את ההיבט הציבורי של תקיפת עובדי ציבור ואת הפגיעה בערך החברתי של שמירה על שלמות הגוף. המאשימה מסכימה כי חלקו של הנאשם 3 באירוע היה הקטן ביותר מבין השלושה.",טיעוני המאשימה לעונש
"ת""פ 19697-01-13","לאור האמור לעיל, ובהינתן נסיבותיהם האישיות של הנאשמים כמפורט בתסקירי שירות המבחן, מבקשת המאשימה להותיר על כנה את הרשעת הנאשמים 1-2 ולהרשיע את נאשם 3 בעבירה המיוחסת לו.",טיעוני המאשימה לעונש
"ת""פ 19697-01-13","באשר למתחמי הענישה ההולמים, ציינה כי המתחם ההולם למעשיו של נאשם 1 נע בין שנתיים לארבע שנות מאסר; לגבי נאשם 2 - שנה עד שנתיים מאסר בפועל; ולגבי נאשם 3  - עונש לנשיאה על דרך של עבודות שירות עד מאסר לתקופה קצרה.",טיעוני המאשימה לעונש
"ת""פ 19697-01-13","המאשימה סבורה כי יש להטיל על כל אחד מן הנאשמים עונש ברף הבינוני של המתחם ההולם, לצד מאסר מותנה, קנס וחיוב בפיצוי למתלונן.",טיעוני המאשימה לעונש
"ת""פ 19697-01-13","הסנגור הדגיש בטיעוניו כי היום בו אירעה התקיפה היה יום קשה מאוד למשפחתם של הנאשמים, שעה שאמם של נאשמים 1-2 הייתה במצב גסיסה, כך לדבריו.",טיעוני הנאשמים לעונש
"ת""פ 19697-01-13","הנאשמים, טען, מצטערים על מעשיהם, והם הודו בביצוע העבירות בהזדמנות הראשונה. מדובר באנשים המנהלים אורח חיים נורמטיבי, שזו הסתבכותם הראשונה עם החוק.",טיעוני הנאשמים לעונש
"ת""פ 19697-01-13","בהתייחסו לעבירה של אחזקת נשק, בה הורשע נאשם 1, ביקש להסתייג מטיעוני המאשימה בהדגישו כי אין מקום להשוואה בין המקרים אליהם הפנתה בטיעוניה, שם דובר במחזיקי נשק למטרות פליליות או מתוך כוונה להמשיך ולהחזיק בו, אלא בנטילת נשקו של המאבטח תוך כדי אירוע התקיפה.",טיעוני הנאשמים לעונש
"ת""פ 19697-01-13","בסוף דבריו הפנה הסנגור להמלצות שירות המבחן, וביקש להסתפק בהטלת צווי של""צ.",טיעוני הנאשמים לעונש
"ת""פ 19697-01-13",הנאשמים הביעו צער על האירוע.,טיעוני הנאשמים לעונש
"ת""פ 19697-01-13","ביום 18.09.13 הגישו הצדדים לבית המשפט הודעה בדבר ""הסכם סולחה"" שנחתם בין הנאשמים למתלונן, במסגרתו התנצלו הנאשמים על האירוע, והמתלונן הצהיר כי קיבל מידיהם סכום של 15,000 ₪ כפיצוי על נזקיו, וכן הודיע כי אינו מעוניין לקבל פיצוי נוסף במסגרת גזר-הדין.",טיעוני הנאשמים לעונש
"ת""פ 19697-01-13","מעשיהם של הנאשמים, אשר תקפו מאבטח תמים במוסד ציבורי על רקע הוראתו להתרחק ממקום בו מתבצעות עבודות בנייה, מהווים פגיעה בזכותו של המתלונן לשלמות גופו ונפשו. בע""פ 3863/09 מדינת ישראל נ' חסן (10.11.2009) הדגיש בית-המשפט העליון, כי -",דיון והכרעה
"ת""פ 19697-01-13","ולאחרונה, בע""פ 167,345/13  קטרין אבו זאייד ואח' נ' מדינת ישראל (14.08.13), נאמר:",דיון והכרעה
"ת""פ 19697-01-13","""למרבה הצער, עבירות אלימות בהן מעורבים צעירים, ולא פעם צעירים ללא עבר פלילי, הפכו למעשה של יום ביומו. בתי המשפט מצוּוים לתרום את תרומתם לעקירת נגע האלימות בדרך של ענישה מרתיעה (ראו והשוו: ע""פ 1132/07 מקונן נ' מ""י (5.8.2007), בפסקה 3 לפסק-דינם של השופטים א' לוי, א' רובינשטיין ו-ע' פוגלמן).""",דיון והכרעה
"ת""פ 19697-01-13","ייאמר, כי בהקשר הרחב יותר מהווים מעשיהם של הנאשמים פגיעה בסדר הציבורי ובביטחונם של באי בית-החולים, שכן תקיפתו של מי אשר אמון על אבטחתו של המוסד הרפואי חושפת את ציבור החולים והמבקרים לסכנות אותן הוא נועד לסכל.",דיון והכרעה
"ת""פ 19697-01-13","בהתייחס לעבירת הנשק בה הורשע נאשם 1, יש לחדד כי אחזקתו של כלי נשק טומנת בחובה סיכון לא מבוטל לחייהם ולשלמות גופם של אנשים תמימים, והדברים נכונים שבעתיים מקום בו מדובר באחזקתו של נשק שלא כדין ובמהלך אירוע אלימות.",דיון והכרעה
"ת""פ 19697-01-13","אין לדעת כיצד היה פועל נאשם 1 אלמלא ניטל מידיו הנשק תוך רגעים, אולם כוונתו לעניין השימוש בנשק אינה רלוונטית לסוגיית האחזקה, הנתפסת כחמורה כשלעצמה, וזאת בשל הסיכון לפגיעה קטלנית. סיכון כאמור יכול להתממש אף ללא כל כוונה מצד המחזיק, ומכאן החומרה במעשיו של נאשם 1.",דיון והכרעה
"ת""פ 19697-01-13","הנאשמים לפניי היו מעורבים בתקיפתו של המאבטח יחד עם אחרים, בשל הערה לגיטימית שהעיר לאחד מהם. אין לקבל את שנטען באוזני קצינת המבחן, ושלא קיבל ביטוי בכתב האישום, כי המתלונן תקף בצורה זו או אחרת את אביהם של נאשמים 1-2. המניע הישיר לתקיפה היא בקשתו של המתלונן מן הנאשם 1 לסגת מאזור הבנייה.",נסיבות ביצוע העבירות
"ת""פ 19697-01-13","הנאשמים, אם כן, השתתפו בתקיפה רבת משתתפים, במהלכה החליט נאשם 1 ליטול את נשקו של המתלונן. הסברו כי נטל את האקדח בשל הפחד כי המתלונן יעשה בו שימוש, הוא נטול כל היגיון, שכן המתלונן הוצמד לקרקע באותה העת על-ידי מספר אנשים. עוד ניתן לומר, כי אילו הנאשם 1 היה חש פחד אמיתי, הרי שמלכתחילה לא היה תוקף את מי שאמון על שלומו ומבקש ממנו להימנע מסיכונים.",נסיבות ביצוע העבירות
"ת""פ 19697-01-13","אין ספק כי בהשוואת חלקם של השלושה, חלקו של נאשם 1 הוא גדול יותר, הן בהיותו הגורם לקטטה והן בשל מעורבותו בעבירת הנשק, ואילו חלקו של נאשם 3 הוא הקטן ביותר, בשים לב כי יוחסה לו עבירה של התנהגות פסולה במקום ציבורי בעוד שלנאשמים האחרים יוחסה עבירת תקיפה בנסיבות מחמירות.",נסיבות ביצוע העבירות
"ת""פ 19697-01-13","בת""פ 38515-06-12 מדינת ישראל נ' דיב אבו קרטומה (26.05.13), הטלתי על נאשם אשר הורשע בעבירות של קשירת קשר לביצוע פשע ותקיפה בנסיבות מחמירות, עונש של 15 חודשי מאסר בפועל, תוך קביעה כי מתחם העונש ההולם את נסיבות המקרה, שיפורטו להלן, נע בין מספר חודשי מאסר ל-18 חודשי מאסר בפועל, כעמדת המאשימה שם.",תקיפה בנסיבות מחמירות
"ת""פ 19697-01-13","באותו מקרה דובר בתקיפה מתוכננת של צעיר על-ידי הנאשם ואחרים, בשל החשד כי אותו צעיר יצר קשר עם קרובת משפחתו של הנאשם באמצעות רשת הפייסבוק. התקיפה נעשתה לאחר תכנון, כאמור, תוך פיתוי המתלונן להיפגש עם התוקפים באמתלות שונות.",תקיפה בנסיבות מחמירות
"ת""פ 19697-01-13","בהשוואה לענייננו, שבו התבצעה התקיפה בספונטניות ללא תכנון וקשירת קשר, אולם תוך העמדת המתלונן בסיכון חמור נוכח מספרם הרב של התוקפים, אני סבור כי מתחם העונש ההולם נע בין מספר חודשי מאסר לנשיאה בדרך של עבודות שירות ל-12 חודשי מאסר בפועל.",תקיפה בנסיבות מחמירות
"ת""פ 19697-01-13","על מגמת ההחמרה בעונשיהם של מבצעי עבירות נשק עמדתי לא אחת, ולא פעם הטילו בתי-המשפט עונשי מאסר בפועל גם על מי שעברם נקי.",אחזקת נשק
"ת""פ 19697-01-13","כך, למשל, בע""פ 7241/12 טאטור נ' מדינת ישראל (12.2.13) נדחה ערעור של מי שמסר אקדח לקרוב משפחתו ונידון לתשעה חודשי מאסר בפועל. ",אחזקת נשק
"ת""פ 19697-01-13","בע""פ 5604/11 נאסר נ' מדינת ישראל (5.10.11) נאמר באשר לעבירת החזקת נשק כי היא ""מקימה סיכון ממשי וחמור לציבור ויוצרת פוטנציאל להסלמה עבריינית, ולפיכך מחייבת ליתן ביטוי עונשי הולם המרתיע באמצעות הרחקת מבצע העבירה מן החברה לתקופה מסוימת"". באותו מקרה נגזרו 12 חודשי מאסר בפועל על אדם אשר הורשע בהחזקת אקדח וכדורים, וזאת על אף נסיבות לקולא שבהם התאפיין המקרה הקונקרטי. ",אחזקת נשק
"ת""פ 19697-01-13","לצד הענישה המחמירה, ניתן למצוא בפסיקת בתי המשפט דוגמאות בהן הוטלו על מחזיקי נשק עונשי מאסר לנשיאה בדרך של עבודות שירות. כך למשל, בע""פ (חיפה)  6059-02-12 מדינת ישראל נ' גהגאה (19.04.12) נדון עניינו של אדם שהחזיק ברכבו אקדח ושתי מחסניות. בית-משפט השלום גזר על אותו אדם עונש של 6 חודשי עבודות שירות, ובית המשפט המחוזי הכריע שלא להתערב בעונש המאסר.",אחזקת נשק
"ת""פ 19697-01-13","באשר למקרה דנן, ובשונה ממקרים אחרים של אחזקת נשק, מדובר באחזקה רגעית ולא מתוכננת, שנעברה במסגרת תקיפה, כשלאחזקה קדמה פעולה של נטילת הנשק ללא רשות, קרי - לבד מן האחזקה עצמה ניתן לאפיין את המעשה כתוצאה של עבירת רכוש. אני סבור כי מתחם העונש ההולם לעבירה של אחזקת נשק, בנסיבות דנן, נע בין מספר חודשי מאסר לנשיאה בדרך של עבודות שירות ועד ל-18 חודשי מאסר בפועל.",אחזקת נשק
"ת""פ 19697-01-13","ככלל, עבירה זו, שהעונש אותו קבע המחוקק לצידה הוא 6 חודשי מאסר, נדונה בבית-משפט השלום, כאשר מעטים הם המקרים בהם נגזר בגינה עונש של מאסר בפועל. פעמים רבות מסתפקים בתי-המשפט בקביעת עונש של מאסר מותנה, לצד עונשים נלווים.",התנהגות פסולה במקום ציבורי
"ת""פ 19697-01-13","במקרה דנן, אף כי העבירה משקפת התנהגות פרועה שתרמה לתקיפתו של המתלונן, אין מקום להחמיר יתר על המידה, ויש לקבוע כי המתחם ההולם את נסיבותיו של מקרה זה, נע בין ענישה צופה פני עתיד למספר חודשי מאסר.",התנהגות פסולה במקום ציבורי
"ת""פ 19697-01-13","חרף המלצותיה של קצינת המבחן, לא ראיתי לבטל את הרשעתם של נאשמים 1-2 או להימנע מהרשעתו של נאשם 3. מצד אחד קיים אינטרס ציבורי מובהק להרשיע את הנאשמים, ובכך להעניק משקל ראוי לשיקולים של גמול ושל הרתעה. מן הצד השני, אף אחד מן הנאשמים לא הצביע על נזק קונקרטי וחריג שעלולה להביא הרשעתו בדין, ואף לא הובאו ראיות בקשר לכך.",שאלת ההרשעה
"ת""פ 19697-01-13","במצב דברים זה, אני מותיר על כנה את הרשעתם של נאשמים 1 ו-2, ומרשיע את נאשם 3 בעבירה של התנהגות פסולה במקום ציבורי.",שאלת ההרשעה
"ת""פ 19697-01-13","בעת גזירת הדין, נתתי דעתי לגילם הצעיר של הנאשמים, ובפרט גילו של נאשם 1, ולעובדה כי הנאשם 3 הוא אב לשלושה ילדים צעירים. כן התחשבתי בהסכם הסולחה, בכך שהנאשמים התנצלו בפני המתלונן ופיצו אותו בסכום הולם; בהודאתם של הנאשמים בעובדות כתב האישום המתוקן; ובעובדה כי הם נעדרי עבר פלילי.",נסיבות עושי העבירות
"ת""פ 19697-01-13","לסיכום דבריי, הריני לגזור על כל אחד מהנאשמים את העונשים הבאים:",נסיבות עושי העבירות
"ת""פ 19697-01-13","אני גוזר על הנאשם 1, 22 חודשי מאסר, מתוכם 12 חודשים לנשיאה בפועל בניכוי ימי מעצרו, ואילו היתרה על תנאי למשך שנתיים, והתנאי הוא שהנאשם 1 לא יעבור במהלך תקופה זו עבירת אלימות או נשק שיורשע בגינה.",נאשם 1 -
"ת""פ 19697-01-13","אני דן את הנאשם 1 לתשלום קנס בסך 5,000 ₪ או 50 ימי מאסר תמורתו. הקנס ישולם בתוך 90 ימים מהיום.",נאשם 1 -
"ת""פ 19697-01-13","אני דן על הנאשם 2, 15 חודשי מאסר, מתוכם 8 חודשים לריצוי בפועל בניכוי ימי מעצרו, ואילו היתרה על תנאי למשך שנתיים, והתנאי הוא שהנאשם 2 לא יעבור במהלך תקופה זו עבירת אלימות שיורשע בגינה.",נאשם 2 - 
"ת""פ 19697-01-13","אני דן את הנאשם 2 לתשלום קנס בסך 4,000 ₪ או 40 ימי מאסר תמורתו. הקנס ישולם בתוך 90 ימים מהיום.",נאשם 2 - 
"ת""פ 19697-01-13","אני מטיל על הנאשם 3, צו של""צ בהיקף של 120 שעות, על-פי תכנית שייקבע שירות המבחן.",נאשם 3 - 
"ת""פ 19697-01-13","אני דן את הנאשם 3, לתשלום קנס בסך 2,000 ₪ או 20 ימי מאסר תמורתו. קנס ישולם בתוך 90 ימים מהיום.",נאשם 3 - 
"ת""פ 19697-01-13",זכות ערעור לבית המשפט העליון בתוך 45 יום מהיום. ,נאשם 3 - 
"ת""פ 19697-01-13","ניתנה והודעה היום כ""ז תשרי תשע""ד, 01/10/2013 במעמד הנוכחים.",<#6#>
"ת""פ 19697-01-13","תאופיק כתילי, סגן נשיא",<#6#>
"ת""פ 19697-01-13",אני מורה על עיכוב ביצוע גזר הדין לגבי שלושת הנאשמים למשך 45 יום.,החלטה
"ת""פ 19697-01-13","במידה ולא יוגש ערעור על הנאשמים 1 ו- 2 להתייצב למאסרם בבית מעצר קישון עד השעה 10:00, או על פי החלטת שב""ס, כשברשותם תעודת זהות או דרכון.",החלטה
"ת""פ 19697-01-13","על הנאשמים לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336. ",החלטה
"ת""פ 19697-01-13","למען הסר ספק, תנאי השחרור בהם נתונים הנאשמים ישארו על כנם עד להחלטה אחרת.",החלטה
"ת""פ 19697-01-13","54678313ניתנה והודעה היום כ""ז תשרי תשע""ד, 01/10/2013 במעמד הנוכחים. ",5129371
"ת""פ 19697-01-13","תאופיק כתילי, סגן נשיא",5129371
"ת""פ 19697-01-13",נוסח מסמך זה כפוף לשינויי ניסוח ועריכה,תאופיק כתילי 54678313
"ת""פ 19697-01-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",תאופיק כתילי 54678313
