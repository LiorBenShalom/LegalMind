verdict,text,part
"ת""פ 13179-07-14","חוק העונשין, תשל""ז-1977: סע'  144(א), 144(ב)+(, ג)(1), 192, 244, 287(א), 340א, 384",חקיקה שאוזכרה: 
"ת""פ 13179-07-14","הנאשם לפניי הורשע, על-פי הודאתו בעובדות כתב-אישום מתוקן מיום 13.01.15 (להלן: ""כתב-האישום""), בעבירות של נשיאת נשק ותחמושת, לפי סעיף 144(ב)+(ג)(1) לחוק העונשין, התשל""ז-1977 (להלן: ""החוק""); ירי באזור מגורים, לפי סעיף 340א לחוק; שיבוש מהלכי משפט, לפי סעיף 244 לחוק; הפרת הוראה חוקית, לפי סעיף 287(א) לחוק; גניבה, לפי סעיף 384 לחוק; ואיומים, לפי סעיף 192 לחוק.",גזר דין
"ת""פ 13179-07-14","בנוסף הורשע הנאשם, לאחר הודאתו בעובדותיו של כתב אישום נוסף שאותו ביקש לצרף (ת""פ (שלום נצרת) 37290-02-13) (להלן: ""כתב האישום המצורף""), בעבירות של החזקת נשק ותחמושת, לפי סעיף 144(א) רישא וסיפא לחוק.",גזר דין
"ת""פ 13179-07-14","על-פי המתואר בכתב האישום, עודאי חבשי (להלן: ""המתלונן"") והנאשם הינם בני דודים.",גזר דין
"ת""פ 13179-07-14","ביום 19.02.13 הוגש כנגד הנאשם כתב-האישום המצורף. בד בבד עם הגשת כתב האישום המצורף הוגשה בקשה למעצרו של הנאשם עד תום ההליכים המשפטיים נגדו. עוד באותו המועד הורה בית-המשפט שם על שחרורו של הנאשם לחלופת מעצר בתנאים של 'מעצר בית' מלא, בביתו שבכפר יפיע תחת פיקוחם, יחד ולחוד, של אמו וסבו (להלן: ""מעצר הבית""). מעצר הבית עמד בתוקפו במועדים בהם התרחשו האירועים המתוארים בכתב האישום הנוכחי.",גזר דין
"ת""פ 13179-07-14","כחודשיים עובר ליום 22.06.14 היה המתלונן אמור לשלם לנאשם סך של 2,000 ₪ (להלן: ""החוב""), סכום אותו לא הצליח לגייס. חוב זה עמד בבסיסי האירועים שיפורטו.",גזר דין
"ת""פ 13179-07-14","על רקע החוב התפתח עימות בין הנאשם למתלונן ביום 22.06.14 במהלכו גנב הנאשם את מכשיר הטלפון של המתלונן. בעקבות העימות יצר אביו של המתלונן, טארק חבשי (להלן: ""טארק""), הוא דודו של הנאשם, קשר עם הנאשם והשניים סיכמו להיפגש. ביום 23.06.14, בסמוך לשעה 22:30, הגיע הנאשם לבית המתלונן באכסאל, תוך שהוא מפר את תנאי מעצר הבית בו היה נתון, יחד עם בן-דודו נידאל בשארה (להלן: ""נידאל""), ופגש בטארק. אותה העת שהה המתלונן מחוץ לביתו.",גזר דין
"ת""פ 13179-07-14","טארק, נידאל והנאשם שוחחו אודות חובו של המתלונן לנאשם וניסו ליישב את הסכסוך ביניהם. כעבור זמן מה הגיע המתלונן לביתו ואז התפתח בינו לבין הנאשם דין ודברים. הנאשם דרש מהמתלונן כי ישלם לו את חובו בסך 2,000 ₪, אך המתלונן הודיע לנאשם כי אין ברשותו את הסכום האמור. בתגובה החל הנאשם לצעוק ולקלל את המתלונן. במהלך חילופי הדברים הקשים הזכיר המתלונן את שמו של שוטר המתגורר בכפר וסיפר כי עירב אותו בסיפור. או אז, שלף הנאשם אקדח ממכנסיו, דרך אותו וירה 3 יריות באוויר במטרה להפחיד או להקניט את המתלונן. בתום הירי אסף הנאשם את תרמילי האקדח, בכוונה למנוע או להכשיל הליך שיפוטי, וברח מן המקום יחד עם נידאל.",גזר דין
"ת""פ 13179-07-14","באשר לכתב האישום המצורף, זה מתייחס לאירועים שהתרחשו בשנת 2013, עת עבד הנאשם כשומר במגרש לפירוק כלי רכב (להלן: ""המגרש""). על-פי המתואר שם, עובר ליום 13.02.13, במועד מדויק שאינו ידוע, החזיק הנאשם בעת שהיה במגרש באקדח 9 מ""מ מסוג ""גלוק"" (להלן: ""האקדח""), המסוגל לירות קלע שבכוחו להמית אדם, יחד עם שלוש מחסניות ובהן תחמושת. בלילה שבין 12.02.13 ל-13.02.13 שהה הנאשם במגרש יחד עם שניים נוספים, כשברשות השלושה האקדח, המחסניות והתחמושת. באותו הלילה, סמוך לשעה 00:12, ירו הנאשם וחבריו מספר יריות באקדח במתחם המגרש.",גזר דין
"ת""פ 13179-07-14","בטרם אפנה למסקנות התסקיר בתיק זה, אציין כי קצינת המבחן ערכה את התסקיר תוך התייחסות לכתב האישום המקורי, תוך שהיא מייחסת לנאשם עבירות בהן לא הודה ולא הורשע, כך על-פי כתב האישום המתוקן. מקורה של הטעות אינו ברור, אולם יש מקום להתחשב בכך בעת הערכת ממצאי התסקיר.",תסקירי שירות המבחן
"ת""פ 13179-07-14","הנאשם, רווק בן 21, עבד טרם מעצרו כחשמלאי וסייע בפרנסת משפחתו; סיים 9 שנות לימוד בלבד, כאשר עקב מצבה הכלכלי של משפחתו עזב את ספסל הלימודים והחל לעבוד. הנאשם חווה מילדות חוסר יציבות בתפקוד ההורי והיה חשוף לבעיית ההתמכרות של אביו לטיפה המרה, שבעקבותיה התקשה האב להוות דמות הורית סמכותית.",תסקירי שירות המבחן
"ת""פ 13179-07-14","בהתייחס לעבירות, קצינת המבחן ציינה כי הנאשם נטל אחריות חלקית לביצוען, תוך שהיא מתייחסת לעובדות שנמחקו מכתב-האישום. באשר ליתר הדברים, הרושם הוא כי הנאשם נטל אחריות, וטען כי האקדח בו עשה שימוש לא היה ברשותו.",תסקירי שירות המבחן
"ת""פ 13179-07-14","באשר לאישום שצורף, הנאשם מסר כי קרוב משפחתו הוא שהחזיק באקדח, אף כי נטל אחריות פורמאלית ביחס לשימוש שעשה בו.",תסקירי שירות המבחן
"ת""פ 13179-07-14",קצינת המבחן התרשמה שהנאשם אינו מכיר בחומרת מעשיו ובסיכון הטמון בהם.,תסקירי שירות המבחן
"ת""פ 13179-07-14","במסגרת הערכת הסיכון להישנות עבירות בעתיד, ציינה קצינת המבחן כי עולמו הערכי של הנאשם אינו מאוזן והוא מתקשה לבנות תפיסת עולם נורמטיבית, זאת, בין היתר, בהתייחס לכך שמאסר קודם אותו נשא לא היווה עבורו גבול מרתיע.",תסקירי שירות המבחן
"ת""פ 13179-07-14","בשיחה עמו התרשמה כי מעורבותו הפלילית החוזרת מעידה על אי הפנמת גבולות החוק ועל סיכון למעורבות פלילית נוספת, ולפיכך המליצה על ענישה קונקרטית, קרי- מאסר בפועל, ונמנעה ממתן המלצה טיפולית.",תסקירי שירות המבחן
"ת""פ 13179-07-14","גם במסגרת התיק המצורף נערך תסקיר אודות הנאשם, שממצאיו דומים לממצאי התסקיר כאן, למעט באשר לרמת הסיכון להישנות עבירות בעתיד, אשר הוערכה שם כבינונית.",תסקירי שירות המבחן
"ת""פ 13179-07-14","בהתייחס לאישום המצורף, טוענת המאשימה כי מתחם העונש ההולם נע בין שנה לשלוש שנות מאסר בפועל. בין היתר טענה, כי עצם החזקת הנשק במגרש מלמד על תכנון מוקדם, שהנאשם הוא זה שהביא את האקדח, המחסניות והנשק אל מקום העבודה, ושהנזק שהיה צפוי להיגרם הוא רב. כן עמדה על הצורך בהרתעת הרבים ובהרתעתו של הנאשם מפני ביצוע עבירות דומות בעתיד, וביקשה להטיל עליו בגין אישום זה עונש המצוי בגדרי המתחם, זאת בנוסף למאסר על תנאי וקנס כספי.",טיעוני המאשימה
"ת""פ 13179-07-14","בהתייחס לאישום המאוחר, המאשימה ציינה כי העבירות בוצעו תוך הפרת תנאי מעצר, כשהנאשם עושה שימוש בנשק בזמן שמתנהל נגדו הליך בגין מעשים דומים, נסיבות המלמדות על תעוזה, מסוכנות והעדר גבולות. לדבריה, האישום המאוחר מעיד על עליית מדרגה ביחס לחומרה, שכן העבירות בוצעו במסגרת סכסוך ותוך יצירת סיכון כלפי חייהם של אחרים. בנסיבות אלה, סברה, מתחם העונש ההולם נע בין 3 ל-5 שנות מאסר בפועל.",טיעוני המאשימה
"ת""פ 13179-07-14","באשר לנסיבותיו של הנאשם, המאשימה מפנה לעברו הפלילי ולתסקירי שירות המבחן המעידים על מסוכנותו הגבוהה ועל הצורך בענישה מרתיעה.",טיעוני המאשימה
"ת""פ 13179-07-14","הסניגור, בהתייחסו לכתב האישום המצורף, הדגיש כי החזקת האקדח שם מיוחסת לנאשם בצוותא עם שניים נוספים, כשלהבנתו בית המשפט אשר דן בעניינם של השניים האחרים הסתפק במעצר של חודש ימים. באותו מקרה הירי לא בוצע בשטח מגורים.",טיעוני הנאשם
"ת""פ 13179-07-14","באשר לכתב-האישום כאן, הסניגור ביקש לציין כי המתלונן התחמק מתשלום החוב לנאשם, ושהשימוש באקדח נעשה בשעת כעס ובאווירה טעונה. חרף חומרת המעשים, הסניגור סבור כי יש לשקול אותם לאור המכלול, בהינתן כי מדובר בסכסוך ""פנים משפחתי"", כהגדרתו, ובשים לב שעל הפרת תנאי המעצר ""שילם"" הנאשם בחילוט סכום מסוים מן הפיקדון שהופקד במסגרת תיק המעצר.",טיעוני הנאשם
"ת""פ 13179-07-14","עוד נטען, בהתייחס לנסיבות, כי הנאשם לא כיוון את נשקו לעבר אנשים, אלא ירה באוויר.",טיעוני הנאשם
"ת""פ 13179-07-14","באשר לתסקירים, הסנגור הפנה לתסקיר המוקדם, שם פירטה קצינת המבחן כי קיים פוטנציאל לשינוי חיובי בהתנהגותו של הנאשם. בהקשר זה הדגיש הסניגור את נסיבות חייו של הנאשם, אשר גדל בתנאים של עוני והזנחה.",טיעוני הנאשם
"ת""פ 13179-07-14","בהתייחסו לתסקיר המאוחר, הסניגור טען ל""חוסר מקצועיות הזועק לשמיים"", וזאת בין היתר בשל ההסתמכות על כתב האישום המקורי, תחת זה המתוקן, ופנייתה של קצינת המבחן, בין היתר, לחקירת מעצר בתיק קודם. עוד ביקש להשיג באשר לקביעתה של קצינת המבחן כי הנאשם נטל אחריות חלקית בלבד למעשיו, וטען להתעלמות משיקולי שיקום, זאת במיוחד נוכח גילו של הנאשם וגיליון הרשעותיו שאינו מכביד, לדבריו.",טיעוני הנאשם
"ת""פ 13179-07-14","לבסוף, הפנה הסניגור להודאתו של הנאשם ולחרטה שהביע, והפנה לפסקי-דין בהם הוטלו על נאשמים שהורשעו בעבירות נשק עונשים מסוג עבודות שירות בלבד ועד 13 חודשי מאסר בפועל. לפיכך, ביקש להסתפק בעונש מאסר שלא יעלה על שנת מאסר.",טיעוני הנאשם
"ת""פ 13179-07-14","הנאשם הביע צער על מעשיו, וציין כי סבל משהייתו במעצר.",טיעוני הנאשם
"ת""פ 13179-07-14","רבות נכתב ודובר אודות הסכנה הטמונה בעבירות נשק, ובפרט כשמדובר בשימוש שנעשה בכלי הנשק בסביבת מגורים, בה הסיכוי לפגיעה בחפים מפשע הוא גדול. בית המשפט העליון עמד אף הוא על הדברים, בנמקו כי הסכנה היא ""בעיקר בשל כך שעבירות מסוג זה מקימות פוטנציאל להסלמה עבריינית ויוצרות סיכון ממשי וחמור לשלום הציבור וביטחונו"" (ע""פ 3156/11 זראיעה נ' מדינת ישראל  (21.02.12)). כך, גם מעשיו של הנאשם, הן בעצם החזקת הנשק ונשיאתו שלא כדין, ועל אחת כמה וכמה בשימוש שנעשה בו במהלך הוויכוח עם המתלונן, יצרו סיכון כלפי חייהם וגופם של אנשים, ופגעו בסדר הציבורי ובתחושת הביטחון וההגנה של בני משפחתו, של שכניו ושל תושבי האזור.",דיון והכרעה
"ת""פ 13179-07-14","בהתאם, גישת הפסיקה היא כי יש לנקוט במקרים מסוג זה ענישה מחמירה ולהטיל עונשי מאסר מאחורי סורג ובריח גם על מי שזו לו הרשעה ראשונה בפלילים (ע""פ 2006/12 מדינת ישראל נ' אסדי (28.03.12)).",דיון והכרעה
"ת""פ 13179-07-14","לא ברור בהקשר זה על מה נשענת טענת המאשימה ולפיה הנאשם הוא שהביא את האקדח אל המגרש, ובהעדר ראיה בקשר לכך לא ראיתי לייחס לדברים, אשר אינם מפורטים בכתב האישום המצורף, משקל.",נסיבות הקשורות בביצוע העבירות
"ת""פ 13179-07-14","באשר לאישום המאוחר, הנסיבות חמורות יותר, וכוללות התנהגות אלימה וכוחנית מצד הנאשם במסגרת סכסוך כספי; גניבת מכשיר טלפון נייד; הפרת תנאי מעצר בית על-ידי הנאשם, ובתוך כך עשיית שימוש באקדח לשם הפחדה ואיום, שעה שעומד ותלוי נגדו הליך פלילי בגין שימוש באקדח; ואיסוף התרמילים מן הזירה.",נסיבות הקשורות בביצוע העבירות
"ת""פ 13179-07-14","הנסיבות מלמדות על אחריות מלאה של הנאשם למעשים, כמבצעם הבלעדי; על תחכום, עת בחר לאסוף את התרמילים ובכך להעלים ראיות ולשבש הליכים; על העדר מורא מן החוק; ועל סיכון שנטל לפגיעה בגופו ובחייו של אדם. נתתי דעתי לכך שהירי לא כוון לעבר גופם של אנשים, אולם בעצם ביצוע הירי והשימוש באקדח בסביבת מגורים טמון סיכון במישור זה, כאשר הנאשם יכול היה לצפות לתגובה עקב שליפת האקדח ולהסלמה.",נסיבות הקשורות בביצוע העבירות
"ת""פ 13179-07-14","באשר למניע שהביא את הנאשם לבצע את המעשים, קרי – החוב הכספי והימנעותו של המתלונן מהשבת הכספים: בהינתן מצבו הכלכלי של הנאשם ושל משפחתו ניתן להבין את הכעס בו היה נתון באותה העת, אולם סבורני כי אל מול המניע יש לשקול את ""תרומתו"" של הנאשם להתפרצות, כשבתחילה גנב את מכשיר הטלפון של המתלונן ומאוחר יותר הביא את עצמו להתעמת עם המתלונן תוך הפרת תנאי מעצרו. עוד ניתן לקבוע בהקשר זה, כי תגובתו של הנאשם חרגה מכל פרופורציה אף בהתחשב במניע. עוד אעיר, כי העובדה שמדובר בסכסוך ""פנים משפחתי"", כהגדרת הסנגור, אינה מפחיתה לטעמי מחומרת המעשים.",נסיבות הקשורות בביצוע העבירות
"ת""פ 13179-07-14","בע""פ 5604/11 נאסר נ' מדינת ישראל (5.10.11) נאמר באשר לעבירת החזקת נשק כי היא: ""מקימה סיכון ממשי וחמור לציבור ויוצרת פוטנציאל להסלמה עבריינית, ולפיכך מחייבת ליתן ביטוי עונשי הולם המרתיע באמצעות הרחקת מבצע העבירה מן החברה לתקופה מסוימת"". באותו מקרה נגזרו 12 חודשי מאסר בפועל על אדם אשר הורשע בהחזקת אקדח וכדורים, וזאת על אף נסיבות לקולא שבהם התאפיין המקרה הקונקרטי.",מדיניות הענישה הנוהגת ומתחמי הענישה ההולמים
"ת""פ 13179-07-14","בע""פ 3632  אנואר אבו סבית נ' מדינת ישראל (08.12.14) נדחה ערעורו של מי שהורשע בעבירה של החזקת נשק ונדון ל-18 חודשי מאסר בפועל, חרף גילו הצעיר ועברו הנקי.",מדיניות הענישה הנוהגת ומתחמי הענישה ההולמים
"ת""פ 13179-07-14"," בגזר-דיני בת""פ (מחוזי נצרת) 7070-07-13 מדינת ישראל נ' גמליאל אלחות (30.11.14), קבעתי, לגבי עבירות של החזקת נשק וירי באזור מגורים וכאשר המניע לשימוש בנשק היה שעמום גרידא ללא שהוכחה כוונה לאיים או לפגוע באדם אחר, כי מתחם הענישה ההולם נע בין 7 ל-24 חודשי מאסר בפועל. באותו מקרה דובר באדם שהחזיק ונשא בתוך ביתו רובה מדגם קלצ'ניקוב, שתי מחסניות ו-317 כדורי תחמושת תואמים, והוא ירה בנשק באוויר שתי יריות דרך חלון בסלון ביתו.",מדיניות הענישה הנוהגת ומתחמי הענישה ההולמים
"ת""פ 13179-07-14","בת""פ 58351-12-13 מדינת ישראל נ' נאום סורוצקי (07.12.14), דנתי בעניינו של אדם שהורשע בביצוע עבירות בנשק, לפי סעיף 144(א) רישא וסיפא וסעיף 144(ג)(1) לחוק, עקב כך שהחזיק שלא כדין, בין היתר בביתו, ברובה ציד חצי אוטומטי, וכן כדורי תחמושת לכלי נשק זה. באותו מקרה קבעתי, כי שעה שמדובר ברובה צייד, וכאשר לא עולה טענה לכוונה התקפית, לשימוש בנשק בסביבת מגורים או לסיכון ממשי שנגרם לאדם עקב החזקת הנשק, מתחם הענישה ההולם נע בין ענישה צופה פני עתיד ל-12 חודשי מאסר בפועל. בסופו של יום, תוך התחשבות בנסיבותיו האישיות של הנאשם שם, גילו המבוגר ונסיבות חייו, הטלתי עליו שישה חודשי מאסר לנשיאה בדרך של עבודות שירות.",מדיניות הענישה הנוהגת ומתחמי הענישה ההולמים
"ת""פ 13179-07-14","במקרה דנן, בהינתן סוג הנשק והשימוש שנעשה בו, בתחילה מתוך שעמום ולבסוף במהלך ויכוח ולשם איום והפחדה, ותוך התייחסות להפרת מעצר הבית, גניבת הטלפון הנייד ואיסוף התרמילים מן הזירה, אני קובע כי מתחם הענישה ההולם את נסיבות האירוע המאוחר נע בין 14 ל-40 חודשי מאסר בפועל; ואילו המתחם ההולם את נסיבות האירוע המוקדם, המפורט בכתב האישום המצורף, נע בין ענישה צופה פני עתיד ל-12 חודשי מאסר בפועל.",מדיניות הענישה הנוהגת ומתחמי הענישה ההולמים
"ת""פ 13179-07-14","נתתי דעתי לטענותיו של הסניגור באשר לטעויות שנפלו בתסקיר שירות המבחן, וכן להפנייתו לממצאי התסקיר המוקדם, ולא מצאתי כי יש בדברים לשכנע באשר להעדפת שיקולי שיקום במקרה דנן. אכן, הנאשם הוא בחור צעיר ונסיבותיו המשפחתיות אינן פשוטות, אולם בכך בלבד אין כדי להטות את הכף לעבר ענישה שיקומית.",נסיבות העושה
"ת""פ 13179-07-14","בין השיקולים במקרה זה ניתן למנות את עברו הפלילי של הנאשם, הכולל הרשעה קודמת בעבירת אלימות (פציעה); את הפרת המעצר והשימוש הנוסף והמחמיר באקדח, אשר יש בהם להעיד על העדר הפנמה של גבולות החוק ועל מידת המסוכנות הגבוהה הנשקפת מן הנאשם; ואת התייחסותו מקלת הראש לעבירות אותן ביצע, כפי שהדברים באים לידי ביטוי בשני התסקירים שהונחו בפניי, כאשר בשניהם נמנע שירות המבחן ממתן המלצה טיפולית.",נסיבות העושה
"ת""פ 13179-07-14","בנסיבות אלה, ונוכח חומרת המעשים, אני גוזר על הנאשם את העונשים הבאים:",נסיבות העושה
"ת""פ 13179-07-14",עשרים וארבעה (24) חודשי מאסר לריצוי בפועל בניכוי ימי מעצרו מיום 13.02.13 עד 19.02.13 בגין תיק 37290-02-13 ומיום 24.06.14 ועד היום.,נסיבות העושה
"ת""פ 13179-07-14","שנים עשר (12) חודשי מאסר על תנאי למשך שלוש שנים, לבל יעבור הנאשם עבירה מן העבירות בהן הורשע.",נסיבות העושה
"ת""פ 13179-07-14","בהינתן מצבה הכלכלי של משפחת הנאשם, לא ראיתי להטיל קנס.",נסיבות העושה
"ת""פ 13179-07-14", זכות ערעור לבית המשפט העליון בתוך 45 יום מהיום. ,נסיבות העושה
"ת""פ 13179-07-14","5129371ניתנה והודעה היום ט""ז אייר תשע""ה, 05/05/2015 במעמד הנוכחים. ",<#4#>
"ת""פ 13179-07-14",נוסח מסמך זה כפוף לשינויי ניסוח ועריכה,תאופיק כתילי 54678313
"ת""פ 13179-07-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",תאופיק כתילי 54678313
