verdict,text,part
"ת""פ 1154-09","ת""פ 1154-09 מ.י. פרקליטות מחוז המרכז נ' מסארוה בן ריאד",בית משפט השלום בכפר סבא
"ת""פ 1154-09","הנאשם הורשע על פי ראיות בעבירות של החזקת נשק, ירי באיזור מגורים, חבלה במזיד לרכב, איומים והפרת הוראה חוקית.",גזר - דין
"ת""פ 1154-09","על פי הממצאים שנקבעו בהכ""ד בתאריך 21/01/09, בעת שהנאשם היה אסיר ברשיון, הפר הנאשם תנאי מעצר בית לילי בהם היה נתון מאז 17/07/08, יצא את הבית, החזיק באקדח וירה לעבר רכבו של דודו, אימאן מסארווה, שחנה אותה עת בסמוך לביתו (של הדוד) בטייבה.",גזר - דין
"ת""פ 1154-09","הדוד ראה את הנאשם יורה ושאל אותו מדוע הוא יורה על המכונית. בתגובה, ירה הנאשם לעבר ביתו של אימאן ואיים שיהרוג את כולם ונמלט מהמקום.",גזר - דין
"ת""פ 1154-09",כתוצאה מכך ניזוק רכבו של אימאן.,גזר - דין
"ת""פ 1154-09",הנאשם החזיק בנשק מבלי שהיה מורשה להחזיק בנשק.,גזר - דין
"ת""פ 1154-09","הנאשם יליד 1987. למרות גילו הצעיר, עברו הפלילי מכביד ביותר.",גזר - דין
"ת""פ 1154-09","בעברו הרשעות בעבירות של ניסיון לתקיפת שוטר כשהעבריין מזוין, החזקת סמים מסוכנים לצריכה עצמית, הפרת הוראה חוקית, פריצה לרכב, חבלה במזיד ברכב, החזקת מכשירי פריצה, התפרצות למגורים, סיכון חיי אדם בנתיב תחבורה והריגה, בגינה ריצה מאסר של 3.5 שנים במצטבר למאסר אחר אותו ריצה אותה עת (ההרשעה בעבירת ההריגה איננה מופיעה בגיליון הרישום הפלילי).",גזר - דין
"ת""פ 1154-09",נגד הנאשם תלויים ועומדים שני מאסרים על תנאי ל – 6 חודשים ו – 12 חודשים.,גזר - דין
"ת""פ 1154-09",המאסר על תנאי של 12 חודשים הוטל בתיק פלילי 610/04 ביום 22.7.04 (ולא כפי שנרשם בגיליון ההרשעות הקודמות תיק פלילי 674/04 מיום 10.11.05. הדיווח בגיליון ההרשעות הפנימי הוא דיווח לא נכון).,גזר - דין
"ת""פ 1154-09","עברו הפלילי של הנאשם מלמד כי הוא פגע רע, הוא חוזר ומבצע עבירות וגם המאסרים על תנאי אינם מרתיעים אותו. הנאשם איננו ""בוחל"" בשום עבירה. ידו בכל. עבירות רכוש, סמים, נשק ואפילו קיפוח חיי אדם.",גזר - דין
"ת""פ 1154-09","הנאשם ביצע את העבירות כלפי מכונית של דודו מבלי שקדם לכך סכסוך. מכונית אחיו ניזוקה באותו לילה והוא סבר, ככל הנראה, שמשפחת הדוד אחראית לכך.",גזר - דין
"ת""פ 1154-09",התביעה עותרת לענישה מחמירה והפעלת המאסרים על תנאי במצטבר.,גזר - דין
"ת""פ 1154-09","הסניגור מבקש לנהוג עם הנאשם לפנים משורת הדין. הוא פרט נסיבותיו האישיות של הנאשם ומבקש לשקול לקולא את העובדה שהירי לא בוצע כלפי אדם וגם לא הייתה לו כוונה לעשות כן. ועוד לקולא, הצהרתם של המתלוננים בביהמ""ש שהם סולחים לנאשם.",גזר - דין
"ת""פ 1154-09",עוד ציין הסניגור כי העבירות בוצעו בעת שהנאשם היה אסיר ברישיון לתקופה של 18 חודשים וכל עונש מאסר שירצה הנאשם בתיק זה יתווספו לו 18 חודשי מאסר אלה.,גזר - דין
"ת""פ 1154-09","החזקת נשק ללא היתר היה עבירה חמורה ביותר, קל וחומר מי שעושה שימוש בנשק. למזלו של הנאשם לא הסתיים הירי בתוצאה קשה יותר של פגיעה בחיי אדם.",גזר - דין
"ת""פ 1154-09","הנאשם ביצע את העבירות כשהוא אסיר ברישיון, עברו מכביד ביותר ומאסרים על תנאי תלויים ועומדים, אין עליו מורא הדין.",גזר - דין
"ת""פ 1154-09","לאחר שנשקלו על ידי כל השיקולים הרלוונטיים, אני דנה את הנאשם לעונשים הבאים:",גזר - דין
"ת""פ 1154-09",30 חודשי מאסר בפועל.,גזר - דין
"ת""פ 1154-09",אני מפעילה את המאסרים על תנאי התלויים ועומדים נגד הנאשם.,גזר - דין
"ת""פ 1154-09","12 חודשי מאסר על תנאי מיום 23.1.06 מת.פ. 610/04, בימ""ש לנוער כפר סבא.",גזר - דין
"ת""פ 1154-09","6 חודשי מאסר על תנאי מיום 12.9.06 מת.פ. 1779/06, בימ""ש שלום כפר סבא.",גזר - דין
"ת""פ 1154-09",שני המאסרים על תנאי ירוצו בחופף ובמצטבר למאסר בפועל שהוטל בתיק זה.,גזר - דין
"ת""פ 1154-09","סה""כ – 42 חודשי מאסר בפועל ומניינם מיום מעצרו 30.1.09. _",גזר - דין
"ת""פ 1154-09","12 חודשי מאסר על תנאי למשך 3 שנים מיום שחרורו מהכלא שלא יעבור עבירה לפי סעיף 144 לחוק העונשין, התשל""ז- 1977 וכן עבירת רכוש מסוג פשע.",גזר - דין
"ת""פ 1154-09",6 חודשי מאסר על תנאי למשך 3 שנים מיום גזר הדין שלא יעבור עבירת איומים.,גזר - דין
"ת""פ 1154-09",זכות ערעור תוך 45 יום.,גזר - דין
"ת""פ 1154-09","54678313ניתנה והודעה היום כ""א טבת תש""ע, 07/01/2010 במעמד הנאשם וב""כ הצדדים.   ",5129371
"ת""פ 1154-09",רג'יניאנו 54678313-1154/09,5129371
"ת""פ 1154-09",הוקלד על ידי: רינת מימוני,"קלרה רג'יניאנו, שופטת"
"ת""פ 1154-09",נוסח מסמך זה כפוף לשינויי ניסוח ועריכה,"קלרה רג'יניאנו, שופטת"
"ת""פ 1154-09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","קלרה רג'יניאנו, שופטת"
