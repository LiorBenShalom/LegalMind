verdict,text,part
"ת""פ 23588-02-11","פקודת הסמים המסוכנים [נוסח חדש], תשל""ג-1973: סע'  7(א), (ג)","חוק העונשין, תשל""ז-1977: סע'  144(א)"
"ת""פ 23588-02-11","הנאשם, מחמוד בן יעקב בדיר, יליד 1987, הורשע ביום 26.5.11 על-פי הודייתו בכתב אישום המייחס לו עבירה של החזקת נשק לפי סעיף 144(א) רישא וסיפא לחוק העונשין, תשל""ז-1977 (להלן: ""חוק העונשין"").",גזר דין
"ת""פ 23588-02-11","כמו כן, הודה והורשע ביום 14.6.11 בכתב אישום נוסף שצורף, המייחס לו עבירות בנשק לפי סעיף 144(א) לחוק העונשין וכן עבירה של החזקת סמים מסוכנים לצריכה עצמית לפי סעיף 7(א)+(ג) סיפא לפקודת הסמים המסוכנים, תשל""ג-1973.",גזר דין
"ת""פ 23588-02-11","לפי העובדות המפורטות בכתב האישום, בסמוך לחודש נובמבר 2010 רכש הנאשם מאחר תמורת 8,000 ₪ אקדח מסוג גלוק מס' ALR252US (להלן: ""האקדח"") ביחד עם שתי מחסניות, כדורים, כיסוי ונרתיק למחסנית (להלן: ""התחמושת"").",גזר דין
"ת""פ 23588-02-11","ביום 24.3.11 בשעה 15:30 לפנות בוקר החזיק הנאשם במקומות סתר שונים בביתו אקדח ותחמושת, ובהם 14 כדורים.",גזר דין
"ת""פ 23588-02-11","לפי העובדות המפורטות בכתב האישום שצורף, ביום 18.1.09 בסמוך לשעה 14:30 במסגרת צו חיפוש שניתן על ידי בית המשפט, ביצעו השוטרים חיפוש בביתו של הנאשם בכפר קאסם, במהלכו נמצאו בתוך מקרר בסלון שמונה כדורי אקדח 6.35 מ""מ, כדור 9 מ""מ וכדור 7.65 מ""מ (להלן: ""כדורי האקדח""). בחיפוש על גוף הנאשם נתפס בכיס מעילו סם מסוכן מסוג חשיש במשקל 2.83 גרם נטו (להלן: ""הסם"").",גזר דין
"ת""פ 23588-02-11","במעשיו אלו החזיק הנאשם בשתי הזדמנויות נשק שלא כדין, ובהזדמנות אחת החזיק סם מסוכן לצריכה עצמית.",גזר דין
"ת""פ 23588-02-11","בטיעוניה לעונש עמדה ב""כ המאשימה על חומרת עבירות החזקת נשק.",גזר דין
"ת""פ 23588-02-11","ציינה כי הנאשם רכש אקדח והחזיק בו, כשכל הפריטים מוצפנים, והדבר מעיד על כוונה לשומרו לשימוש עתידי בשעת כושר, ובכך חומרה יתרה.",גזר דין
"ת""פ 23588-02-11","החזקת כדורי האקדח כשנה לפני כן, מעידה כי החזקת נשק אצל הנאשם היא דפוס פעולה עברייני, שיש לייחס לו חומרה.",גזר דין
"ת""פ 23588-02-11",עמדה על הסיכון לציבור הטבוע במהות העבירות מעצם החזקת נשק קטלני ללא רישיון כדין בידי אדם שאינו מיומן לכך.,גזר דין
"ת""פ 23588-02-11","הפנתה לע""פ 3300/06 אבו סנינה נ' מדינת ישראל (2006); ולרע""פ 2718/04 אבו דאחל נ' מדינת ישראל (2004) ולפסיקה נוספת שהגישה.",גזר דין
"ת""פ 23588-02-11","עוד ציינה כי לנאשם הרשעה חדשה בעבירות של תקיפת שוטר, הפרעה לשוטר במילוי תפקידו ואיומים בת""פ 3138/08.",גזר דין
"ת""פ 23588-02-11","לפי אלו עתרה למאסר בפועל מאחורי סורג ובריח לתקופה משמעותית, מאסר על תנאי וקנס.",גזר דין
"ת""פ 23588-02-11","בטיעוניו לעונש עמד ב""כ הנאשם על נסיבותיו האישיות, היותו צעיר כבן 24 שלו רק הרשעה אחת בעבירות משנת 2007, ההודיה והחיסכון בזמן שיפוטי, הפנה לפסיקה מקלה, ועתר להטיל עונש מאסר לתקופה החופפת את תקופת המעצר – כשלושה חודשים - וכן מאסר מותנה מרתיע וקנס.",גזר דין
"ת""פ 23588-02-11","בדיון אמר אביו של הנאשם, כי בנו טעה, וכי הוא מאורס.",גזר דין
"ת""פ 23588-02-11",הנאשם בדיון הביע חרטה והבטיח לא לשוב על העבירה.,גזר דין
"ת""פ 23588-02-11","בית המשפט העליון עמד לא אחת על חומרת עבירת החזקת הנשק שלא כדין, על הסכנה כי נשק כזה יגיע לידי גורמים עברייניים  ויסכן את שלומם ובטחונם של אזרחים תמימים, ועל הצורך להתריע ולהרתיע באמצעות ענישה מחמירה.",גזר דין
"ת""פ 23588-02-11","בע""פ 8416/09 מדינת ישראל נ' מחמוד חרבוש (2010) קבע בית המשפט העליון כי -",גזר דין
"ת""פ 23588-02-11","""המציאות השוררת בארץ המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מחייבת מתן ביטוי עונשי הולם והחמרה ברמת הענישה (ראו ע""פ 1332/04 מדינת ישראל נ' פס, סעיף 4 ([פורסם בנבו], 19.4.04)).""",גזר דין
"ת""פ 23588-02-11","בע""פ 4050/08 נתנאל ליבוביץ נ' מדינת ישראל (2008) קבע בית המשפט העליון כי: ",גזר דין
"ת""פ 23588-02-11","בע""פ 3300/06 אבו סנינה נ' מדינת ישראל (2006) נדחה ערעור על חומרת העונש של מי שנגזרו עליו 18 חודשי מאסר בפועל ו-12 חודשי מאסר על תנאי לאחר שהורשע לפי הודייתו בעבירה של נשיאת נשק שלא כדין. דובר במי שמספר שנים קודם לכן רכש אקדח והחזיקו מבלי שקיבל לכך רשות על פי דין, ובחודש ינואר 2006 נשא את האקדח ובו 9 כדורים מביתו בבית חנינא ועד לבית החולים מוקסד בירושלים, מבלי שיש בידו רשות על פי דין לשאתו או להובילו. בנוסף נגזרו עליו חודשי מאסר נוספים במצטבר בגין עבירות של כניסה ושהייה בישראל שלא כחוק. באמתחתו עבר פלילי מגוון.",גזר דין
"ת""פ 23588-02-11",שם נפסק על ידי כבוד השופטת ע' ארבל כי:,גזר דין
"ת""פ 23588-02-11","לטעמי יש ליתן משקל בכל מקרה לסיכון הגלום בכך שנשק בעל פוטנציאל קטילה מוחזק מבלי שיש עליו ועל בעליו פיקוח מוסדר של הרשויות, כאשר המחזיק נתון תמיד לסיכון שיתפתה לעשות שימוש בנשק, ולו ברגעי לחץ ופחד. סיכון זה שנשקף לציבור צריך להילקח בחשבון על ידי כל מי שמחזיק בידו נשק שלא כדין - גם אם אין הנשק מוחזק למטרת ביצוען של עבירות אחרות. בנוסף, ""בין היתר, ייתן בית המשפט דעתו לסוג הנשק המוחזק שלא כדין, לכמותו, לתכלית שלשמה הוא מוחזק ולסכנה המוחשית שיעשה בו שימוש (ע""פ 1332/04 מדינת ישראל נ' פס, פ""ד נח (5) 541, 544 (2004))"""".",גזר דין
"ת""פ 23588-02-11","בע""פ 6538/06 אגא אדהאם נ' מדינת ישראל (2006) דחה בית המשפט העליון ערעור על חומרת העונש שהגיש אדם שהורשע בהחזקת נשק קטלני – אקדחBROWINING   CZ 9, וכן מחסנית לאקדח. הלה נדון לשמונה חודשי מאסר בפועל ולעשרה חודשי מאסר מותנה. ",גזר דין
"ת""פ 23588-02-11","נקבע כי חרף עברו הנקי, גילו הצעיר, ומצבו המשפחתי הקשה, חומרת העבירה מצדיקה מאסר בפועל.",גזר דין
"ת""פ 23588-02-11","ברע""פ 5921/08 רביע רג'בי נ' מדינת ישראל (2009) הטיל בית המשפט העליון עונש של שישה חודשי מאסר בפועל לריצוי מאחורי סורג ובריח, על אדם בעל עבר נקי, שהורשע לפי הודייתו בהחזקת נשק קטלני – אקדח מסוג FN, וכן שתי מחסניות וכדורים, אותו רכש מאחד שזהותו אינה ידועה תמורת 1,000 דינר. ",וכך נקבע:
"ת""פ 23588-02-11","ברע""פ 2718/04 פואד אבו דאחל נ' מדינת ישראל (2004) דחה בית משפט בקשה למתן רשות ערעור על גזר דין לפיו הוטלו שמונה חודשי מאסר לריצוי בפועל, עשרה חודשי מאסר מותנה וקנס על אדם שהורשע בהחזקת נשק קטלני – אקדח גנוב מסוג ברטה, אליו הוסף משתיק קול, וכן מחסנית ריקה, שניהם עטופים בגרב, תחת מיטתו.",נקבע כך: 
"ת""פ 23588-02-11","בע""פ 7955/06 מיסור כרכור נ' מדינת ישראל, תק-על 2007(1), 271 (2007) נקבע כי:",נקבע כך:
"ת""פ 23588-02-11","שם נדחה ערעור על חומרת העונש שנגזר על מי שהורשע בהחזקת נשק שלא כדין ובהחזקת נכס החשוד כגנוב - אקדח, שתי מחסניות ותחמושת - ושנדון ל-24 חודשי מאסר ו-12 חודשים מאסר על-תנאי. הלה היה בעל עבר פלילי, ובכללו עבירת חבלה חמורה בנסיבות מחמירות תוך שימוש בנשק חם, בגינה ריצה עונש מאסר ממושך.",נקבע כך:
"ת""פ 23588-02-11","בע""פ 761/07 מדינת ישראל נ' מיכאל אדרי, תק-על 2007(1), 3416 (2007) נקבע  כך:",נקבע כך:
"ת""פ 23588-02-11","שם הוחמר עונשו של מי שהורשע בהחזקת נשק שלא כדין – אקדח, מחסנית ותחמושת, ובהפרעה לשוטר במילוי תפקידו, ולו הרשעות קודמות, והוטלו שנתיים מאסר בפועל ושנה מאסר על תנאי.",נקבע כך:
"ת""פ 23588-02-11","בע""פ 4329/10 מוחמד איסמאעיל נ' מדינת ישראל (2010) נדחה ערעור על חומרת עונשו של מי שנגזרו עליו 20 חודשי מאסר בפועל, לאחר שהורשע לפי הודייתו בהחזקת נשק ונשיאתו שלא כדין, משנמצא מחזיק על גופו שלא כדין אקדח טעון בתחמושת ובמצב נצור, בעת שנהג ברכבו. הסברו לנסיבות מציאת האקדח נשלל, ועברו נקי.",נקבע כך:
"ת""פ 23588-02-11","עיינתי בפסיקה שהגישו ב""כ המאשימה וב""כ הנאשם, יש בה פנים לכאן ולכאן, ואיני רואה בהכרח התאמה בין הנסיבות שם לנסיבות בענייננו, כך שניתן יהיה להקיש מהדוגמאות לעניין הנדון.",נקבע כך:
"ת""פ 23588-02-11","בחלק מפסקי הדין שהוגשו גובש הסכם טיעון לעניין העונש, בחלקם צוינו נסיבות אישיות מיוחדות שאין כמותן בענייננו ובאה המלצת תסקיר שירות המבחן להקל בעונש, בחלקם עברו של הנאשם היה נקי לחלוטין, בחלקם הודגש כי אין בעברו עבירות אלימות, ובחלקם דובר בעבירה אחת בנשק שהוגדרה כמעידה חד פעמית.",נקבע כך:
"ת""פ 23588-02-11","כאן עסקינן בעבירה של החזקת נשק קטלני שיש ביכולתו להמית ובתחמושת מתאימה ובעבירה נוספת בנשק ממועד קודם, וכן בהחזקת סם לצריכה עצמית, ולנאשם דנן הרשעה קודמת בתחום האלימות.",נקבע כך:
"ת""פ 23588-02-11",שקלתי את כל שהובא בפניי.,נקבע כך:
"ת""פ 23588-02-11","לחומרה שקלתי את טיב העבירות וחומרתן, את ההחזקה שלא כדין של אקדח, כדורי אקדח ותחמושת שמישים וקטלניים, ובמיוחד את נסיבות החזקת האקדח ופריטיו מוחבאים במקומות סתר שונים בביתו לאורך זמן.",נקבע כך:
"ת""פ 23588-02-11","נוסף לאלו בהחזקת תחמושת וסמים כשנתיים עובר לתפיסת האקדח, יש כדי להצביע על הנאשם כמי ששם לו למטרה להחזיק נשק, ואף לא הפיק לקחים מהתפיסה והחיפוש מינואר 2009.",נקבע כך:
"ת""פ 23588-02-11","שקלתי את המסוכנות הגלומה בעבירה שכזו ואת הסכנה לשלום הציבור בהימצא כלי נשק תקין תחת ידו של מי שאינו מורשה להחזיקו, את הסיכון שיגיעו לידי עברייניים ומאן דהוא ייפגע; ואת האינטרס הציבורי להתריע ולהרתיע מפני החזקתם של כלי נשק ותחמושת בשל אותו חשש אינהרנטי שלשימוש בהם תוצאות קטלניות.",נקבע כך:
"ת""פ 23588-02-11",לקולא שקלתי את ההודיה והחיסכון בזמן שיפוטי; את החרטה ונטילת האחריות; את עברו הלא מכביד; ואת הנסיבות האישיות.,נקבע כך:
"ת""פ 23588-02-11","על פי כל אלו, מוצאת אני להטיל על הנאשם עונש כדלקמן –",נקבע כך:
"ת""פ 23588-02-11","14 חודשי מאסר בפועל, בניכוי ימי מעצרו.",נקבע כך:
"ת""פ 23588-02-11","9 חודשי מאסר על תנאי, אותם לא יישא אלא אם בתוך שלוש שנים מיום תום ריצוי העונש, יחזור ויעבור על העבירה בה הורשע, או כל עבירה הקשורה לנשק, סיוע או ניסיון לעוברה.",נקבע כך:
"ת""פ 23588-02-11","מוטל קנס בגובה 4,000 ₪ או ארבעה חודשי מאסר תחתיו, שישולם חודש לאחר תום ריצוי מאסרו.",נקבע כך:
"ת""פ 23588-02-11","האקדח, כדורי האקדח והתחמושת  - יחולטו.",נקבע כך:
"ת""פ 23588-02-11",סמים שנתפסו – יושמדו.,נקבע כך:
"ת""פ 23588-02-11","במידה וקיים פיקדון באחד התיקים, יוחזר למפקיד. ",נקבע כך:
"ת""פ 23588-02-11",הדיון בתיק 23588-02-11 הקבוע לחודש ספטמבר בפני כבוד השופטת מימון שעשוע מבוטל. ,נקבע כך:
"ת""פ 23588-02-11","ניתנה והודעה היום כ""ח סיון תשע""א, 30/06/2011 במעמד הנוכחים.   ",<#3#>
"ת""פ 23588-02-11",ליה לב און 54678313,5129371
"ת""פ 23588-02-11",הוקלד על ידי: ליאת בן-מויאל,"ליה לבאון, סגנית נשיאה"
"ת""פ 23588-02-11",נוסח מסמך זה כפוף לשינויי ניסוח ועריכה,"ליה לבאון, סגנית נשיאה"
"ת""פ 23588-02-11","בעניין עריכה ושינויים במסמכי פסיקה, חקיקה ועוד באתר נבו – הקש כאן","ליה לבאון, סגנית נשיאה"
