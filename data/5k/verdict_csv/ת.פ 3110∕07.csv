verdict,text,part
ת.פ 3110∕07,באמצעות פרקליטות מחוז ירושלים (פלילי),מדינת ישראל
ת.פ 3110∕07,באמצעות פרקליטות מחוז ירושלים (פלילי),מדינת ישראל
ת.פ 3110∕07,"ע""י ב""כ עו""ד","ג'מאל אבו זיאדה, ת.ז. xxxxxxxxx"
ת.פ 3110∕07,"חוק העונשין, תשל""ז-1977",חקיקה שאוזכרה: 
ת.פ 3110∕07,"במסגרת הסדר טיעון, הודה הנאשם והורשע בעבירה של נשיאת נשק שלא כדין, לפי סעיף 144(ב)(רישא) לחוק העונשין, תשל""ז-1977. הסדר הטיעון לא כלל הסכמה לעניין העונש.",גזר דין
ת.פ 3110∕07,"על פי עובדותיו של כתב האישום המתוקן, התבקש הנאשם על ידי אדם ששמו איאד, להעביר תחמושת מאזור אשקלון לרמאללה, בשתי שקיות. על פי התדרוך שקיבל הנאשם מאותו איאד, אמור היה להתקשר עימו איש קשר, ממנו יקבל את התחמושת שהתבקש להוביל. איאד הוסיף ואמר לנאשם, כי התחמושת יועדה ""לעריפת ראשים"" של אנשי חמאס ברשות הפלשתינית, על רקע המתיחות השוררת שם בין החמאס לבין הפת""ח. הנאשם ואיש הקשר אכן נפגשו, ובמקום מסוים ליד מושב הודיה, הסמוך לאשקלון, מסר איש הקשר לידי הנאשם שתי שקיות, ובהן למעלה מ- 1000 כדורי תחמושת, חלקם בקוטר 5.56 מ""מ, וחלקם בקוטר 7.62 מ""מ. הנאשם העמיס את שקיות התחמושת על רכבו של אדם נוסף, אותו גייס למשימת הנסיעה, וכיסה אותן בשקיות אורז. הנאשם וחברו נסעו ממושב הודיה, דרך קרית מלאכי, מחלף לטרון, מודיעין ושכונת עטרות, עד שהגיעו לצד הישראלי של מחסום קלנדיה. במחסום נבדק הרכב וכך נתגלו שקיות התחמושת.",גזר דין
ת.פ 3110∕07,"הנאשם, במקורו מרצועת עזה, יליד 1968, היינו כבן 40, ללא עבר פלילי. הוא בעל רשיון עבודה בישראל, ולכן שהותו בה הייתה כדין.",גזר דין
ת.פ 3110∕07,"בטיעוניו לעונש, ביקש ממני ב""כ המאשימה להטיל על הנאשם עונש מאסר בפועל ממושך, וכן מאסר על תנאי משמעותי. לטענתו, המעשים בהם הודה הנאשם הם מעשים חמורים, הן בשל גודלה של כמות התחמושת אותה נשא הנאשם, הן בשל כך שציר ההובלה בו נסע הנאשם הוא ציר ארוך, ממושב הודיה בדרום עד רמאללה. כך גם מתווספת חומרה למעשים בשל תחכומם והתעוזה הכרוכה בביצועם. כמו כן, לדברי ב""כ המאשימה, אין ליחס משקל לכך שהנאשם סבר כי התחמושת יועדה לשימוש של אנשי פת""ח במסגרת מאבקם באנשי חמאס, שכן הנאשם לא יכול היה באמת לדעת למי מיועדת התחמושת ואיזה שימוש ייעשה בה. הנאשם ידע כי אין בידיו כל ערובה שלא ייעשה שימוש בנשק נגד אזרחי ישראל. העונש, כך טען ב""כ המאשימה, צריך להרתיע את הרבים מפני מעשים כאלה, ולשמש הרתעה גם כלפי הנאשם, לבל יחזור על מעשיו.",גזר דין
ת.פ 3110∕07,"מנגד, טענה ב""כ הנאשם, כי לא היה כל תחכום במעשה, וכי מששמע הנאשם כי הנשק נועד ל""עריפת ראשים"" של אנשי חמאס לא מצא לנכון לסרב, ובכך מתבטאת טעותו. המדובר בעצם בניסיון, שהרי הנשק נתפס בטרם הגיע ליעדו. הנאשם, כך טענה באת כוחו, יכול היה להבין כי אין חומרה מיוחדת בהעברת נשק לידי אנשי פת""ח שילחמו בחמאס, שהרי רק לאחרונה התירה ישראל כניסתם של כמה אלפי שוטרים מזוינים לשטחי הרשות הפלשתינית, על מנת שישליטו בה סדר. טיעון נוסף שהשמיעה ב""כ הנאשם מתייחס לכך שעם הרשעתו בעבירה הנדונה איבד הנאשם את אישור העבודה בישראל, וכך איבד את מטה לחמו, וכי עלי להביא זאת בחשבון כחלק משיקולי הענישה. ב""כ הנאשם סבורה כי די בתקופת המעצר בו שרוי הנאשם מעת שנעצר, ולביסוס טענתה הפנתה אותי לפסיקה בה הוטלו עונשי מאסר לתקופות קצרות ביותר, ולעיתים אף הסתפקו בתי המשפט בענישה מותנית בלבד, במקרים דומים.",גזר דין
ת.פ 3110∕07,"העבירה של נשיאת נשק היא עבירה חמורה כשלעצמה, והיא נושאת עימה עונש מירבי של עשר שנות מאסר. הנסיבות החמורות בענייננו מתבטאות בכמות הגדולה של התחמושת אותה נשא הנאשם, ובכך שהמדובר בתכנון של ההובלה, אשר כלל תאום מפגש עם איש קשר, ופנייה לחבר בעל מכונית על מנת שיעמיד את עצמו ואת מכוניתו לרשות המבצע. אכן, לו היה הנשק מיועד לביצוע מעשי טרור כלפי ישראלים, הייתה בכך נסיבה משמעותית ביותר לחומרא. אולם, מנגד, העובדה שהנשק יועד, על פי מה שנאמר לנאשם, ל""עריפת ראשים"" של אנשי חמאס ברשות הפלשתינית אינה מהווה נסיבה מקלה. בחלק מגזרי הדין אותם הציגה בפני ב""כ הנאשם, הוטלו, לא פעם, עונשים קלים במיוחד, בנסיבות בהן נישא הנשק לשם הגנה עצמית בשל איומים ממשיים שהופנו כלפי הנושא (ראו ת.פ. (ירושלים) 3206/02 מדינת ישראל נ. גאבר מעאד, כב' השופט זילברטל). ואילו כאן נועד הנשק לשם שפיכות דמים בלא משפט, או כהודאת הנאשם, לשם ""עריפת ראשים"" של אנשי חמאס. גם אם נקבל כי התחמושת נועדה לשרת את המאבקים הפנימיים בין החמאס לבין הפת""ח, ולא היה בה כדי לסכן את חייהם של אזרחים ישראלים, הרי שבכמות כה משמעותית של תחמושת יש כדי לסכן אנשים תמימים, תושבי הרשות הפלשתינית. איני סבורה כי יהיה זה מן הראוי, שבית משפט בישראל יבטא יחס של זלזול בחיי אדם, באמצעות ענישה שאינה כוללת מרכיב ממשי של מאסר בפועל, כאשר בנסיבות העבירה יש משום יצירת סיכון לחפים מפשע, תהיה זהותם הלאומית אשר תהיה. כך גם אין ליצור את הרושם, כי רשויות אכיפת החוק בישראל מגלות סובלנות כלפי הובלת כלי נשק בתחומי המדינה, לשם עשיית שימוש בהם למטרות בלתי חוקיות, כאלה ואחרות, בתחומי הרשות הפלשתינית.",גזר דין
ת.פ 3110∕07,"השיקולים האחרים לקולא, עליהם עמדה ב""כ הנאשם, הינם בעלי חשיבות. הנאשם הינו, כאמור, כבן ארבעים, וללא עבר פלילי. עם מעצרו והרשעתו בעבירה הנדונה, נגדע מטה לחמו, שכן אין זה סביר כי יוכל להמשיך ולהחזיק ברשיון העבודה בישראל שהיה בידיו עד כה. משמעות הדבר, כי עם סיום ריצוי עונשו יחזור למקום בו מתגוררת עתה משפחתו, ברמאללה, ויהיה עליו לתור אחר פרנסה, אשר ניתן להניח כי אינה מצויה שם בקלות.",גזר דין
ת.פ 3110∕07,"לאחר ששקלתי את השיקולים לקולא ולחומרא המפורטים לעיל, והבאתי בחשבון את רמת הענישה בעבירה מן הסוג בה הורשע הנאשם, בנסיבותיה, החלטתי להטיל על הנאשם עונש של 12 חודשים לריצוי בפועל, החל מיום מעצרו, 3.8.07. כמו כן, אני מטילה על הנאשם עונש של מאסר על תנאי של 12 חודשים, למשך 3 שנים, והתנאי הוא שלא יעבור עבירת נשק לפי ס' 144 לחוק העונשין, תשל""ז-1977.",גזר דין
ת.פ 3110∕07,זכות ערעור לבית המשפט העליון תוך 45 יום מהיום.,גזר דין
ת.פ 3110∕07,"ניתן היום כ""ז בחשון, תשס""ח (8 בנובמבר 2007) במעמד הצדדים.",גזר דין
ת.פ 3110∕07,"למרות שבתעודת הזהות שלו רשום שהוא מתגורר בעזה, אבל הוא מזמן לא מתגורר בעזה ומשפחתו מתגוררת בגדה המערבית ושם גם הוא גר תקופה ממושכת. ואנחנו מבקשים ששחרורו יתבצע אל הגדה המערבית. אם הוא ישוחרר לעזה צפויה סכנה לחייו.","עו""ד צמל:"
ת.פ 3110∕07,אין לנו התנגדות.,"ב""כ המאשימה:"
ת.פ 3110∕07,בתום ריצוי המאסר ישוחרר הנאשם לגדה המערבית שם מתגוררים הוא ובני משפחתו.,החלטה
ת.פ 3110∕07,"ניתנה היום כ""ז בחשון, תשס""ח (8 בנובמבר 2007) במעמד הצדדים.",החלטה
ת.פ 3110∕07,התחמושת שנתפסה בידי הנאשם תושמד.,החלטה
ת.פ 3110∕07,"ניתנה היום כ""ז בחשון, תשס""ח (8 בנובמבר 2007) במעמד הצדדים.",החלטה
ת.פ 3110∕07,נאוה בן אור 54678313-3110/07,5129371
ת.פ 3110∕07,54678313                                                                         	       ,5129371
ת.פ 3110∕07,נוסח מסמך זה כפוף לשינויי ניסוח ועריכה,"נאוה בן-אור, שופטת"
