verdict,text,part
"ת""פ 15483-02-12","ת""פ 15483-02-12 מדינת ישראל נ' פחמאווי(עציר)",בית המשפט המחוזי בחיפה
"ת""פ 15483-02-12",15 נובמבר 2012,בית המשפט המחוזי בחיפה
"ת""פ 15483-02-12","חוק העונשין, תשל""ז-1977",חקיקה שאוזכרה: 
"ת""פ 15483-02-12","הנאשם הורשע על פי  הודייתו במיוחס לו בכתב אישום מתוקן (סומן באות ב') במסגרת הסדר טעון שהוצג לאחר תחילת שמיעת ראיות, הסדר שלא כולל הסכמה לעניין העונש.",מבוא
"ת""פ 15483-02-12","על פי כתב האישום המתוקן הנאשם סחר בנשק שלא כדין בשני מקרים, הראשון בתאריך 6.10.2011 מועד בו מסר הנאשם לסוכן משטרתי אקדח מסוג ברטה קליבר 22 ביחד עם מחסנית ותשעה כדורים בתמורה ל-12,000 ש""ח והשני ביום 27.12.2011 מועד בו מסר הנאשם לסוכן אקדח מסוג סמית אנד ווסון, פראבלום , קליבר 9 מ""מ, ביחד עם מחסנית ושמונה כדורים בתמורה ל-19,000 ש""ח. הנאשם הורשע על פי הודייתו בשתי עבירות של נשיאה והובלת נשק, עבירה לפי סעיפים 144(ב)(רישה וסיפה)+ 144(ג) לחוק העונשין התשל""ז-1977 (להלן-החוק) ושתי עבירות של סחר בנשק שלא כדין, עבירה לפי סעיפים 144(ב2)+144(ג) לחוק.",מבוא
"ת""פ 15483-02-12","במהלך הטעון לעונש הוסכם בין הצדדים כי נמצא שהאקדח המוזכר באישום השני אינו תקין, אולם ניתן לבצע בו ירי ובכוחו להמית אדם, (חוות הדעת ס/3).",מבוא
"ת""פ 15483-02-12","לנאשם אין הרשעות קודמות. בטרם הטיעונים ועל פי הסדר הטעון התבקש שירות המבחן להכין תסקיר לעניין העונש. קצינת המבחן נפגשה עם הנאשם, נמנעה מלהמליץ המלצה בעניינו תוך הבהרה כי התרשמה שלנאשם יכולות קוגניטיביות גבוהות, גדל במשפחה נורמטיבית ונחשף בסביבת מגוריו לפעילות עבריינית, הוא מודע לחומרת העבירה והביע חרטה.",מבוא
"ת""פ 15483-02-12","ב""כ המאשימה בטיעוניו בכתב (ט/1) ובע""פ ביקש לגזור על הנאשם עונש של מאסר  בפועל, מאסר על תנאי וקנס כבד. הוא שם דגש על חומרת העבירות ומדיניות הענישה שנקבעה ע""י בית המשפט העליון באשר לסכנות הגלומות בסחר בלתי חוקי בנשק, ובמקרה זה הנאשם קיבל לידיו סכום נכבד של 31,000 ש""ח בתמורה למסירת שני האקדחים, לתמיכה בטענותיו סקר רשימה ארוכה של פסקי דין.",תמצית טענות הצדדים
"ת""פ 15483-02-12","ב""כ הנאשם לימד זכות על הנאשם ואופיו הטוב וביקש כי העונש יהיה בהתאם, לתמיכה בטענותיו העידו מר מנסור בסטוני ומר האשם מחאמיד. מר מנסור רכז החטיבה הערבית בשומר הצעיר, תיאר בכתב (ס/1) ובע""פ את פועלו של הנאשם אשר כחניך בתנועת הנוער ואחר כך כמדריך, שימש דוגמה אישית ותרם לקהילה, עזר בפעולות חילוץ בעת השריפה בכרמל, והתנהג למופת ובצורה נורמטיבית. מר האשם מחאמיד, חבר כנסת לשעבר, דודו של הנאשם, הביע צער על מעשיו של הנאשם והבטיח ללוותו ולסייע לו לחזור לדרך הישר.",תמצית טענות הצדדים
"ת""פ 15483-02-12","ב""כ הנאשם הוסיף ותאר את אורח חייו הנורמטיבי של הנאשם, הבהיר כי יש לראות בהודאת הנאשם, הודאה בהזדמנות הראשונה, שהביאה לחסכון בזמן שיפוטי יקר וביקש לראות במעשיו כמעידה חד פעמית, הנאשם נרשם למכינה ללימודי ראית חשבון (ראו פרוט התשלומים ס/2), עבר את הבחינות ורק הקשיים הכלכליים מנעו ממנו להמשיך וללמוד. על אופיו הטוב ניתן ללמוד גם ממכתבו של יו""ר ועד שכונת חליסה, (ס/4) ומכתב מנכ""ל העמותה לקידמה חברתית-חיפה (ס/5). כביטוי ללקח שלמד כבר בכותלי בית הסוהר בעת מעצרו,  הציג הסנגור תעודת הוקרה משירות בתי הסוהר על התנהגותו החיובית בעת המעצר. הסנגור שב והדגיש כי הענישה אינדיבידואלית ותמך טענותיו בפסקי דין שונים.",תמצית טענות הצדדים
"ת""פ 15483-02-12","בתום הטיעונים הביע הנאשם חרטה, ביקש את רחמי בית המשפט וביקש כי תינתן לו הזדמנות.",תמצית טענות הצדדים
"ת""פ 15483-02-12",הכרעת הדין ניתנה ביום 22.5.2012 כך שתיקון 113 לחוק לא חל במקרה זה.,אקדמת מילין
"ת""פ 15483-02-12","למען הסדר אבהיר כי נסיבות ביצוע העבירה  פורטו בכתב האישום המתוקן וכפי שהבהרתי בדיון, אתעלם מטיעונים באשר לנסיבות שונות שלא אוזכרו בכתב האישום, ראו לענין זה ע""פ 5677/11 פלוני נגד מדינת ישראל וע""פ 314/03 רג'אח שיהד בן עווד נ' מדינת ישראל. (לעובדה שהוצגה בהסכמה לפיה האקדח השני היה לא תקין, אין כל משמעות, משנקבע בחוות הדעת ס/3 כי האקדח מסוגל לירות ולהמית אדם).",אקדמת מילין
"ת""פ 15483-02-12","הנאשם כבן 25 בעת ביצוע העבירות, אדם נורמטיבי, ללא עבר פלילי שפעל ותרם במעשיו החיובים לקהילה, בחר בחודש ספטמבר שנת 2011, לסחור בנשק. על פי הודאתו הוא מסר לסוכן משטרתי שני אקדחים בתמורה לסכום של 31,000 ש""ח, אקדח גנוב מסוג ברטה (22 מ""מ) ואקדח סמית אנד ווסון (9 מ""מ), ביחד עם כל אקדח נמסרו מחסנית וכדורים, בהתאם לכך הורשע הנאשם בעבירות של סחר בנשק שהעונש הקבוע לצידן הוא 15 שנות מאסר ועבירות של נשיאה והובלת נשק שהעונש הקבוע לצידן הוא 10 שנות מאסר.",     דיון
"ת""פ 15483-02-12","צודק הסנגור כי הענישה היא אינדיבידואלית, אך אפנה למדיניות הענישה כפי שנקבעה ע""י הש' י' דנציגר בפסק דינו מיום 5.11.2012:",     דיון
"ת""פ 15483-02-12","""אכן, מלאכת הענישה נעשית באופן אינדיבידואלי ותוך מתן משקל לנסיבותיו המיוחדות של העבריין. ואולם, לעולם יישקלו במסגרת גזר הדין נסיבות המקרה הפרטניות לאור מהותה ואופיה של העבירה ועל רקע שיקולים הקשורים באינטרס הציבורי, ובכלל זה שיקולי הרתעה, גמול, שיקום והגנה על שלום הציבור"", ע""פ 4330/12 אחמד דעאס נגד מדינת ישראל.",     דיון
"ת""פ 15483-02-12","ולכן לצד בחינת אופיו החיובי של הנאשם והעדר הרשעות קודמות חשוב לקחת בחשבון את האינטרס הציבורי והערך החברתי שנפגעו עת מדובר בעבירות בנשק בכלל ובסחר בנשק בפרט, ובענין זה אפנה לפסק הדין המנחה בעניין מדיניות הענישה, אשר ניתן ע""י הש' א' חיות במסגרת ע""פ 2251/11 וע""פ 2368/11, באותו מקרה מכר המערער נשק לסוכן משטרתי בשתי הזדמנויות ובית המשפט העליון קבע:",     דיון
"ת""פ 15483-02-12","""על הסכנות הרבות הנשקפות מסחר בלתי חוקי בנשק עמד בית משפט זה לא אחת בציינו כי ""הניסיון מלמד שנשק אשר מקורו מפוקפק, לאחר שהוא יוצא מידי המחזיק בו, מוצא את דרכו לידיים עברייניות או למפגעים למיניהם, והרי אלה גם אלה כבר הוכיחו כי אין הם מהססים להשתמש בו גם במקומות סואנים, וגם כאשר ברור להם כי עלולים להיפגע מהירי אנשים תמימים שנקלעו לזירה בדרך מקרה"" ... אכן, סחר בלתי חוקי בנשק סולל את הדרך לפעילות אלימה ובלתי חוקית והדבר חמור שבעתיים במציאות הישראלית בה קיים חשש תמידי כי נשק המוחזק באופן בלתי חוקי יתגלגל לא רק לידיים עברייניות, עניין חמור לעצמו, כי אם לידיהם של אלה המבקשים להוציא אל הפועל פעילות חבלנית עוינת ....על כן, כל מי שהופך עצמו לחוליה במנגנון זה של סחר בלתי חוקי בנשק, מוחזק כמי שמבין ויודע אל נכון מה עלולות להיות התוצאות הנובעות ממעשיו ומהן הסכנות הנשקפות ממעשים אלה לחברה כולה...על הצורך להחמיר את רמת הענישה בהקשר זה עמד בית המשפט כבר לפני שנים אחדות באומרו ""גם אם נכון הדבר כי עד כה רמת הענישה בעבירות של החזקת נשק אינה גבוהה, הרי שהמציאות השוררת היום בארץ - זמינותו של נשק חם ורב עוצמה שיש עמו פוטנציאל להסלמה באלימות העבריינית והאידיאולוגית כאחד - מחייבת מתן ביטוי עונשי הולם והחמרה ברמת הענישה"" (ע""פ 1332/04 מדינת ישראל נ' פס, פ""ד נח(5) 541, 545 (2004) ...ראו גם ע""פ 8012/04 מתאני נ' מדינת ישראל, ... על דברים באותה הרוח אף חזר בית משפט זה לאחרונה בציינו כי ""הגיעה השעה להחמיר בעבירות של החזקת נשק ושימוש בו"" (ע""פ 4460/11 מדינת ישראל נ' פאיד, פסקה 9 (טרם פורסם, 28.11.2011)). דברים אלה יפים ביתר שאת לגבי עבירות של סחר בלתי חוקי בנשק, כבענייננו, וכן בהינתן ההיקף המדאיג של עבירות הסחר בנשק, עליו מלמדות, בין היתר, תוצאות פעילותו של הסוכן המשטרתי הסמוי"" ע""פ 2251/11 וע""פ 2368/11 ג'מאל נפאע נגד מדינת ישראל (ניתן ביום 4.12.2011)",     דיון
"ת""פ 15483-02-12","על נפיצותה של העבירה וחומרתה ניתן ללמוד מפסקי דין רבים המגיעים לבית המשפט העליון בנושא זה, ראו למשל פסק דינה של הש' ד' ברק-ארז מיום 12.9.2012, בו נקבע כי:",     דיון
"ת""פ 15483-02-12","""עבירות של סחר בנשק הן עבירות חמורות ביותר – המאיימות על שלום הציבור ומהוות ""שמן"" על גלגליה של פעילות עבריינית אחרת...נוכח מימדיה המדאיגים של תופעת הסחר הבלתי חוקי בנשק, אשר הומחשו בפנינו פעם נוספת בערעור שלפנינו, ובשל הצורך לסייע בבלימתה באמצעות ענישה מרתיעה – אימץ בית משפט זה עמדה עקרונית לפיה יש להחמיר, ככלל, בענישתם של נאשמים שהורשעו בעבירות נשק בכלל ובעבירות סחר בנשק בפרט"" ע""פ 5913/11 תאר הייבי נגד מדינת ישראל.",     דיון
"ת""פ 15483-02-12",	ופסק דינו של הש' י' עמית מיום 8.8.2012:,     דיון
"ת""פ 15483-02-12","""נשק אינו כמו נרות חנוכה שלא נועדו לשימוש אלא ""לראותן בלבד"". נסיון החיים מלמד, לצערנו, כי בנשק שנרכש בדרכים מפוקפקות נעשה שימוש לפעילות עבריינית, לעיתים, פעילות העלולה לסכן עוברי אורח תמימים, ונשק עשוי למצוא דרכו אף למפגעים למיניהם. כל אחת ואחת מהחוליות בשרשרת הסחר בנשק, מוחזקת כמי שמודעת לתוצאות האפשריות הקשות העלולות לנבוע מהשימוש שייעשה בנשק לאחר שיגיע אל ""הצרכן הסופי"" בקצה השרשרת. גם על בית המשפט לתרום תרומתו במלחמת החורמה בעבירות הנשק, ואך לאחרונה נקבע על ידי בית משפט זה כי הגיעה העת להעלות את רף הענישה בעבירות נשק בכלל ובסחר בנשק בפרט, בהיותה מהעבירות החמורות שבעבירות הנשק בסעיף 144 לחוק העונשין (למגמת ההחמרה בעבירות נשק ראו פסק הדין המנחה בע""פ 2251/11 נפאע נ' מדינת ישראל"" ע""פ 7268/11 עבד גרבאן נגד מדינת ישראל. ",     דיון
"ת""פ 15483-02-12","נסיבות ביצוע העבירה חמורות, מעובדות כתב האישום המתוקן הסתבר כי לנאשם נגישות לכלי נשק, לרבות מחסניות וכדורים.",     דיון
"ת""פ 15483-02-12","לא מדובר במעידה רגעית וחד פעמית, אלא סחר בנשק לשם בצע כסף, פרי תכנון מוקדם. בתאריך 20.9.2011 הציע הנאשם למכור לסוכן אקדח, לאחר משא ומתן נפגשו השניים ביום 6.10.2011 כשהנאשם מסר לסוכן אקדח גנוב וקיבל בתמורה 12,000 ש""ח, בחלוף כחודשיים, ביום 26.12.2011 שוב הציע הנאשם למכור לסוכן אקדח  ולמחרת היום המציא לסוכן את האקדח השני בתמורה לסכום של 19,000 ש""ח. שני האקדחים מסוגלים להמית והגעתם לידי עבריינים עלולה היתה להביא לאסון. כך במשך כשלושה חודשים פעל הנאשם כסוחר בנשק ואזכיר כי הנאשם נעצר ביום 31.1.2012.",     דיון
"ת""פ 15483-02-12","ענישה חמורה בהתאם למדיניות שנקבעה ע""י בית המשפט העליון תביא גם להרתעת הרבים ואני סבור כי החמרה בעונשו של הנאשם תביא להרתעת הרבים ששוקלים לסחור בנשק או להחזיק בו בניגוד לחוק. למרות זאת לא אמצה את הדין עם הנאשם בהתחשב בעובדה כי פ""ד נפעא הנ""ל ניתן ביום 4.12.2011, כך שהמדיניות המחמירה נקבעה לאחר ביצוע העבירות ע""י הנאשם ויש להתייחס לרמת הענישה שהייתה נחשבת כראויה בהתאם למועד ביצוע העבירות.",     דיון
"ת""פ 15483-02-12","שירות המבחן נמנע מלהמליץ המלצה טיפולית ואני מקווה כי מעצרו של הנאשם והודייתו במיוחס לו ישמשו כתמרור אזהרה שיחזירו לדרך הישר, על התנהגותו הטובה בין כתלי בית המעצר ניתן ללמוד מטעוני הסנגור.",     דיון
"ת""פ 15483-02-12","אבהיר כי מקובלת עליי עמדת הסנגור ואני רואה את הודאת הנאשם, הודאה בהזדמנות הראשונה, שהביאה לחסכון בזמן שיפוטי יקר (חסכון בשמיעת 32 עדי תביעה, לרבות סוכן משטרתי) ונטילת האחריות על מעשיו ביחד עם הבעת חרטה, ששב וחזר עליה בפתח הדיון האחרון ובסופו, עובדות אלו בנוסף לאורח חייו הנורמטיבי ותרומתו לחברה כמתואר מפי עדי האופי, יילקחו בחשבון בעת גזירת הדין.",     דיון
"ת""פ 15483-02-12",לאור האמור לעיל אני דן את הנאשם לעונשים הבאים:,סיכום
"ת""פ 15483-02-12","-עונש של 57 חודשי מאסר מתוכם 45 חודשי מאסר בפועל והיתרה 12 חודשי מאסר על תנאי, הנאשם לא ישא את עונש המאסר על  תנאי אלא אם יעבור תוך שלוש שנים עבירה בנשק שהיא פשע ויורשע בשל עבירה כזאת תוך תקופת התנאי או לאחריה.",סיכום
"ת""פ 15483-02-12",תחילת ריצוי המאסר מיום מעצרו-31.1.2012.,סיכום
"ת""פ 15483-02-12","-קנס בשיעור של 50,000 ש""ח או 6 חודשי מאסר תמורתו, הקנס ישולם עד לא יאוחר מיום 1.3.2013.",סיכום
"ת""פ 15483-02-12",המזכירות תשלח העתק מגזר הדין לשירות המבחן למבוגרים בנצרת.,סיכום
"ת""פ 15483-02-12","ניתן היום,  א' כסלו תשע""ג, 15 נובמבר 2012, בנוכחות ב""כ המאשימה עו""ד אדם סרי, הסנגור עו""ד חמודי מסרי והנאשם באמצעות הליווי.",זכות ערעור לבית המשפט העליון תוך 45 יום.
"ת""פ 15483-02-12",אברהם אליקים 54678313-/,54678313
"ת""פ 15483-02-12",נוסח מסמך זה כפוף לשינויי ניסוח ועריכה,54678313
"ת""פ 15483-02-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
