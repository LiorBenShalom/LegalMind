verdict,text,part
"ת""פ 27330-02-19",.3 דמיטרי לוינטנט ת.ז.  xxxxxxxxxx(קבוע להוכחות בפני מותב אחר),.2 אלכסנדר טרופימוב ת.ז. xxxxxxxxxx(נדון)
"ת""פ 27330-02-19","חוק העונשין, תשל""ז-1977: סע'  29, 144(ב2), 40יא, 40יג(ב), 413ג, 441, 498(א), 499(א)(1)",חקיקה שאוזכרה: 
"ת""פ 27330-02-19","תקנות התעבורה, תשכ""א-1961 - לא מרובדות: סע'  26(2)",חקיקה שאוזכרה: 
"ת""פ 27330-02-19","פקודת התעבורה [נוסח חדש]: סע'  10(א), 38(1)",חקיקה שאוזכרה: 
"ת""פ 27330-02-19",מיני-רציו:,חקיקה שאוזכרה: 
"ת""פ 27330-02-19","* בית המשפט גזר את דינו של נאשם שהורשע בעבירות שעיקרן עבירות נשק ותעבורה והשית עליו 29 חודשי מאסר לריצוי בפועל, שני מאסרים על תנאי, פסילת רישיון למשך 3 שנים וקנס בסך 7,000 ₪ או מאסר תמורתו.",חקיקה שאוזכרה: 
"ת""פ 27330-02-19",* עונשין – ענישה – מדיניות ענישה: עבירות נשק,חקיקה שאוזכרה: 
"ת""פ 27330-02-19",הנאשם נותן את הדין בגין הרשעתו בעבירות של קשירת קשר לביצוע פשע; סחר בנשק בצוותא וסחר בנשק; שימוש ברכב ללא רשות; התחזות כאדם אחר; נהיגה תחת השפעת משקאות משכרים ונהיגה ללא רישיון נהיגה.,.
"ת""פ 27330-02-19",בית המשפט המחוזי גזר את הדין כדלהלן:,.
"ת""פ 27330-02-19","הלכה היא כי עבירות נשק מאיימות על שלום הציבור ועל הסדר הציבורי, בהיותן התשתית למגוון רחב של עבירות שגוררות פגיעה בגוף ובנפש. עוד נקבע כי יש לראות את תופעת הסחר הבלתי-חוקי בנשק בחומרה רבה. בית המשפט העליון עמד על הצורך בהחמרה הדרגתית בעונשי המאסר הנגזרים על הנאשמים בביצוע עבירות נשק, ובכללן גם סחר בלתי חוקי בנשק. עם זאת לא ניתן לגזור גזירה שווה בין כל אמצעי הלחימה ואת מתחם העונש ההולם יש לבסס, בין השאר, על סוג, איכות וכמות הנשק הנסחר. ביחס למכירת אקדח ו-7 כדורים – נע המתחם בין 21 ל- 48 חודשי מאסר. ביחס למכירת רימון הלם – נע המתחם בין 10 ל- 40 חודשי מאסר. בהתחשב במכלול השיקולים, הוטל על הנאשם עונש כולל: 29 חודשי מאסר לריצוי בפועל, שני מאסרים על תנאי, פסילת רישיון למשך 3 שנים וקנס בסך 7,000 ₪ או 35 ימי מאסר תמורתו.",.
"ת""פ 27330-02-19","נאשם 1 (להלן - הנאשם) הורשע על יסוד הודאתו בעבירות של קשירת קשר לביצוע פשע, לפי סעיף 499(א)(1) לחוק העונשין, תשל""ז-1977 (להלן - חוק העונשין); סחר בנשק בצוותא, לפי סעיף 144(ב2) לחוק העונשין יחד עם עבירה לפי סעיף 29 לחוק; וסחר בנשק, לפי סעיף 144(ב2) לחוק העונשין (להלן - התיק העיקרי).",כללי
"ת""פ 27330-02-19","בנוסף, הודה הנאשם בעובדות תיק חקירה נוסף (פל""א 431353/18, להלן - תיק הצירוף), במסגרתו הורשע בעבירות של שימוש ברכב ללא רשות, לפי סעיף 413ג רישא לחוק העונשין; התחזות כאדם אחר, לפי סעיף 441 רישא לחוק; נהיגה תחת השפעת משקאות משכרים, לפי תקנה 26(2) לתקנות התעבורה, תשכ""א-1961, יחד עם סעיף 38(1) לפקודת התעבורה; ונהיגה ללא רישיון נהיגה, לפי סעיף 10(א) לפקודת התעבורה. ",כללי
"ת""פ 27330-02-19","הנאשם הורשע שלא במסגרת הסדר טיעון, וכל אחד מהצדדים טען לעונש על-פי מיטב שיקול דעתו.",כללי
"ת""פ 27330-02-19","למען השלמת התמונה העובדתית יצוין כי נאשם 2 סיים את עניינו בהסדר טיעון, במסגרתו תוקן כתב האישום, וכפועל יוצא מכך, הורשע רק בעבירת מתן אמצעים לביצוע פשע, לפי סעיף 498(א) לחוק העונשין, ונדון, בהסכמה, לעונש מאסר המשקף את תקופת מעצרו (מיום 5.2.19 ועד ליום 26.2.19) ורכיבי ענישה נלווים. עניינו של נאשם 3, אשר כפר באשמתו, נקבע לשמיעת ראיות בפני מותב אחר.",כללי
"ת""פ 27330-02-19",כתב האישום שהוגש בתיק העיקרי מחזיק שני אישומים.,	עובדות התיק העיקרי
"ת""פ 27330-02-19","על פי עובדות האישום הראשון, בחודש ספטמבר 2018 שוחח הנאשם עם סוכן משטרתי (להלן - הסוכן) והציע לאחרון לקנות ממנו אמל""ח. לאחר התכתבויות, הוחלט כי העסקה תתקיים למחרת וכך אכן נעשה. ביום 9.10.18 פגש הסוכן בנאשם ובנאשם 3, שמסר לו את הנשק יחד עם 7 כדורים, ובתמורה שילם הסוכן לנאשם 3 10,000 ₪. בהמשך, שילם הסוכן לנאשם 6,500 ₪ עבור חלקו ותרומתו (ושל אחיו) בביצוע העסקה.",	עובדות התיק העיקרי
"ת""פ 27330-02-19",במסגרת אישום זה הורשע הנאשם בעבירות של קשירת קשר לביצוע פשע וסחר בנשק בצוותא.,	עובדות התיק העיקרי
"ת""פ 27330-02-19","על פי עובדות האישום השני, בחודש ינואר 2019 שוחחו הנאשם והסוכן לעניין ביצוע עסקאות אמל""ח ועסקאות סמים. ביום 7.1.19 התקשר הנאשם לסוכן והציע לו לרכוש רימון הלם, והוסכם על מכירתו תמורת סך של 350 ₪. לאחר מספר שיחות בין השניים, הוחלט כי העסקה תבוצע בצהרי יום 9.1.19, בנוכחות אחיו הקטין של הנאשם (להלן - הקטין), וכך אכן נעשה. ביום 9.1.19 בשעה 16:28 או בסמוך לכך, פגש הסוכן בקטין שמסר לו את רימון ההלם תמורת 350 ₪ ששילם הסוכן.",	עובדות התיק העיקרי
"ת""פ 27330-02-19",במסגרת אישום זה הורשע הנאשם בעבירת סחר בנשק.,	עובדות התיק העיקרי
"ת""פ 27330-02-19","ביום 23.4.18 נטל הנאשם את מפתחות רכבו של אחיו, נאשם 2, ועשה בו שימוש ללא רשותו, בהעדר רישיון נהיגה בתוקף וכשהוא מצוי תחת השפעת משקאות משכרים, עד שנעצר על ידי שוטרים במחסום שגרתי. משנעצר והתבקש להזדהות, התחזה הנאשם לאחיו ומסר את שמו בכוונה להטעות את השוטרים.",עובדות תיק הצירוף
"ת""פ 27330-02-19","במסגרת אישום זה הורשע הנאשם בעבירות של שבל""ר, נהיגה ללא רישיון נהיגה, נהיגה תחת השפעת משקאות משכרים והתחזות כאדם אחר.",עובדות תיק הצירוף
"ת""פ 27330-02-19","התביעה ביקשה לראות בנסיבות ביצוע העבירה ככאלה המלמדות שאין המדובר ""באפיזודה חולפת"" אלא בנאשם המעורה בסחר בנשק עברייני, והצביעה, לצורך ביסוס הטיעון, על הנתונים הבאים: (א) העבירות בוצעו בהפרש של מספר חודשים; (ב) הנאשם ביצע עסקאות בשני סוגי נשק שונים; (ג) הנאשם נראה כדמות הדומיננטית באירועים השונים והוא היה זה שעמד בקשר רציף עם הסוכן, תכנן והוציא לפועל את העסקה מושא האישום הראשון, ובהמשך ביצע עסקה נוספת ונפרדת.",טיעוני הצדדים
"ת""פ 27330-02-19","לשיטת ב""כ התביעה, עו""ד קסה, שיקלול הנתונים הרלוונטיים לקביעת מתחם העונש ההולם, מוביל למסקנה כי יש להעמיד את המתחמים כמפורט להלן: אישום ראשון בתיק העיקרי (סחר באקדח): 6-2 שנות מאסר; אישום שני בתיק העיקרי (סחר ברימון הלם): 4-1 שנות מאסר; תיק הצירוף: פסילת רישיון נהיגה לתקופה שלא תפחת מהתקופה המינימלית הקבועה בחוק.  ",טיעוני הצדדים
"ת""פ 27330-02-19","התביעה עמדה בטיעוניה על נתוניו של הנאשם, ובהם עברו הפלילי הכולל 4 הרשעות קודמות בגין ביצוע מגוון עבירות, לרבות שבל""ר, ואף ריצוי עונש מאסר בפועל בן שנה והטלת עונשי פסילה.",טיעוני הצדדים
"ת""פ 27330-02-19","בהינתן העבר הפלילי, אך גם תוך התחשבות בהודאתו, עתרה התביעה למקם את הנאשם במרכזו של כל מתחם שנקבע ביחס לכל אישום בעבירות הסחר בנשק, ולהטיל עליו עונש כולל שלא יפחת מ-4 שנות מאסר, לצד פסילת רישיון, ורכיבי ענישה נלווים.",טיעוני הצדדים
"ת""פ 27330-02-19","ב""כ הנאשם, עו""ד פלישמן, סבר שהענישה לה עתרה התביעה מוגזמת ונעדרת תימוכין בפסיקת בית המשפט, והפנה לפסקי דין התומכים בעמדתו. נטען כי עמדת התביעה מבוססת על הנחיית פרקליט המדינה, אולם אינה עולה בקנה אחד עם פסיקת בית המשפט העליון ומתעלמת מההבחנה הברורה שעורכים בתי המשפט בין סחר באקדחים לבין סחר בכלי נשק אוטומטיים, כאשר לאחרונים פוטנציאל נזק גבוה וחמור יותר.",טיעוני הצדדים
"ת""פ 27330-02-19","הודגש כי עברו הפלילי של הנאשם אינו כולל סחר בנשק, אלא דווקא עבירות רכוש ישנות, ויש מקום להתחשבות אף בנתוניו האישיים, ובעיקר בעובדה כי קיבל אחריות מלאה על מעשיו ובחר להודות במיוחס לו שלא בדרך של הסדר טיעון.",טיעוני הצדדים
"ת""פ 27330-02-19","לא הייתה מחלוקת בין הצדדים כי יש לקבוע מתחם נפרד לכל אחד משני האירועים המפורטים בכתב האישום בתיק העיקרי, ולא הייתה אף מחלוקת כי בגין העבירות בהן הורשע הנאשם בתיק הצירוף, יש להטיל עונש של פסילת רישיון. משכך הם פני הדברים, ימוקד הדיון בשאלת מתחמי הענישה בתיק העיקרי.",דיון והכרעה
"ת""פ 27330-02-19","הלכה פסוקה היא כי עבירות נשק מאיימות על שלום הציבור ועל הסדר הציבורי, בהיותן התשתית למגוון רחב של עבירות, החל בעבירות איומים ושוד מזוין, המשך בעבירות גרימת חבלה חמורה וכלה בעבירות המתה, עבירות שכולן גוררות בתורן, מטבע הדברים, פגיעה בגוף ובנפש [ע""פ 4406/19 מדינת ישראל נ' יונס סובח [פורסם בנבו] (5.11.2019)].",דיון והכרעה
"ת""פ 27330-02-19","עוד נקבע כי יש לראות את תופעת הסחר הבלתי-חוקי בנשק בחומרה רבה. סחר בלתי חוקי בנשק מוביל ליצירת ""שוק"" מחתרתי בלתי חוקי למכירת כלי נשק, וסולל את הדרך לפעילות אלימה ובלתי חוקית. ניסיון החיים מלמד כי נשק שמקורו מפוקפק מוצא את דרכו לידיים עברייניות, ואף חמור מכך - למפגעים למיניהם השואפים להוציא אל הפועל פעילות חבלנית עוינת. סחר בנשק בלתי חוקי מהווה אפוא נדבך ראשוני והכרחי בשרשרת עבירות בנשק, וגדיעתו מהווה תנאי הכרחי למיגורם של מעשי אלימות חמורים [ראו ע""פ 2251/11 ג'מאל נפאע נ' מדינת ישראל [פורסם בנבו] (4.12.2011); ע""פ 4154/16 רונן דהוד נ' מדינת ישראל [פורסם בנבו] (19.01.2017)]. ",דיון והכרעה
"ת""פ 27330-02-19","בית המשפט העליון עמד, לאורך השנים, על הצורך בהחמרה הדרגתית בעונשי המאסר הנגזרים על הנאשמים בביצוע עבירות נשק, ובכללן גם סחר בלתי חוקי בנשק.",דיון והכרעה
"ת""פ 27330-02-19","ראה לעניין זה דברי כב' השופט מזוז בעניין סובח שאוזכר לעיל: ""... המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק [...] אזכיר כי המחוקק ביטא את גישתו המחמירה לתופעה זו כאשר קבע עונשים מחמירים של [...] 15 שנות מאסר על ייצור, יבוא או סחר בנשק בלא רשות על פי דין (סעיף 144 לחוק העונשין, התשל""ז-1977); זאת אף בלא שנעשה בנשק שימוש לביצוע עבירה נוספת. ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת ""ייבוש הביצה"" המשמשת ערס לגידולן של תופעות אלה.",דיון והכרעה
"ת""פ 27330-02-19","עם זאת ומבלי לפגום בתוקפם של הדברים, יש טעם רב בטענת עו""ד פלישמן לפיה לא ניתן לגזור גזירה שווה בין כל אמצעי הלחימה, ואת מתחם העונש ההולם יש לבסס, בין השאר, על סוג, איכות וכמות הנשק הנסחר, שכן אלו קובעים את פוטנציאל הנזק הכרוך במעשה העבירה ומהווים נסיבות הקשורות בביצוע העבירה [ע""פ 1323/13 חסן נ' מדינת ישראל [פורסם בנבו] (5.6.2013)]. בעניינו, יש לזכור, אין מדובר במכירת תתי מקלע (כמו בחלק משמעותי מפסקי הדין שצורפו על ידי הצדדים) אלא במכירת אקדח (באישום הראשון) ורימון הלם (באישום השני). ביחס לאישום השני, וכעולה מפסק דינו של בית המשפט העליון בעניין חסן, יש לציין כי הנזק הפוטנציאלי שיכול להיגרם מרימון הלם אינו משתווה לזה של כלי נשק אחרים והוא אף פחות משל רימון רסס, שכן מטרתו לטשטש אדם ולהכניסו למצב של הלם. אין לכחד כי גם רימון הלם הנו נשק שבכוחו לגרום לפציעה של אדם בכפוף לקרבתו למוקד הפעלתו, אך בניגוד לכלי נשק אחרים, אין ביכולתו להביא להרג חסר הבחנה.",דיון והכרעה
"ת""פ 27330-02-19","בקביעת המתחם יש ליתן משקל לחלקו הדומיננטי של הנאשם בביצוע העסקאות, לעובדה כי לנאשם הייתה נגישות לשני סוגי נשק שונים, לפרק הזמן שחלף בין אירוע לאירוע (המלמד, גם הוא, על נגישות לנשק לאורך זמן), ולעובדה כי באישום השני הפעיל הנאשם גם את אחיו הקטין.",דיון והכרעה
"ת""פ 27330-02-19","הגם שהנאשם היה אדיש לזהות האדם שקיבל לידיו את הנשק, יש ליתן את הדעת לעובדה שהנשק הגיע לידיו משטרתיות ולא עברייניות.",דיון והכרעה
"ת""פ 27330-02-19","באשר למדיניות הענישה הנהוגה, עיינתי בפסק הדין אליהם הפנו התביעה וההגנה ובפסקי דין נוספים, ומצאתי את פסקי הדין הבאים כרלוונטיים:",דיון והכרעה
"ת""פ 27330-02-19","	ע""פ 8045/17 בראנסי ואח' נ מדינת ישראל [פורסם בנבו] (16.8.2018) שם נדונו במאוחד 7 ערעורים (לרבות ערעור מדינה) בעניינם של שישה נאשמים שביצעו עבירות נשק. ",דיון והכרעה
"ת""פ 27330-02-19",שני נאשמים רלוונטיים לענייננו:,דיון והכרעה
"ת""פ 27330-02-19",נאשם 6 שמכר שני אקדחים (בשני אירועים שונים) לסוכן משטרתי. בית המשפט המחוזי קבע מתחם הנע בין 24 חודשי מאסר ל-48 חודשי מאסר (לכל אירוע) וגזר על הנאשם עונש כולל של 36 חודשי מאסר. בית המשפט העליון דחה את ערעור המדינה.,דיון והכרעה
"ת""פ 27330-02-19","נאשם 9 שמכר אקדח לסוכן משטרתי תוך שנקבע כי נאשם אחר היה האדם הדומיננטי בעסקה. בית המשפט המחוזי קבע מתחם הנע בין 18 חודשי מאסר ל-48 חודשי מאסר, וגזר על הנאשם 24 חודשי מאסר. בית המשפט העליון דחה את ערעור הנאשם.",דיון והכרעה
"ת""פ 27330-02-19","	ע""פ 318/11 מדינת ישראל נ' אבו ערב [פורסם בנבו] (5.12.2011) שם נדון עניינו של נאשם שמכר שני אקדחים (בשני אירועים שונים) לסוכן משטרתי (הנאשם הציע למכור לסוכן גם רימון רסס אולם הצעה זו לא גובשה לכלל עסקה). בית המשפט המחוזי גזר על הנאשם 36 חודשי מאסר. בית המשפט העליון קיבל את ערעור המדינה והעמיד את העונש על 44 חודשי מאסר. ",דיון והכרעה
"ת""פ 27330-02-19","ע""פ 971/19 מדינת ישראל נ' מחמד געביס [פורסם בנבו] (11.7.2019): בית המשפט העליון קיבל את ערעור המדינה והחמיר בעונש המאסר בפועל שהושת על הנאשם בגין שלושה אישומים של סחר בנשק, כך שירצה 50 חודשי מאסר בפועל וזאת תוך מתן משקל לריבוי העבירות ועברו הפלילי, מצבו המשפחתי המורכב והודאתו במסגרת הסדר טיעון. בכך, הדגיש בית המשפט את מגמת החמרת הענישה בעבירות נשק. הנאשם מכר לסוכן משטרתי שני אקדחים חצי אוטומטיים ומחסנית, וכן רובה מסוג 4M, מחסנית ושקית עם מספר רב של כדורים. ",דיון והכרעה
"ת""פ 27330-02-19","ע""פ 1397/16 מדינת ישראל נ' חמאיל [פורסם בנבו] (6.9.2016): שם הורשעו שני נאשמים בעבירות של סחר בנשק. הנאשם הראשון מכר לסוכן משטרתי שני תתי מקלע וניסה למכור לו שני תתי מקלע נוספים וכן אקדח, ונדון ל-4 שנות מאסר. הנאשם השני מכר לסוכן תת מקלע וניסה למכור לו שני תתי מקלע נוספים ואקדח, ונדון ל-38 חודשי מאסר. בית המשפט העליון דחה ערעורי הגנה וערעור המדינה על שני גזרי דין, תוך שציין כי הגם שהעונשים שנגזרו הנם על הצד המקל, הם אינם חורגים לקולה באופן ממשי מרמת הענישה המקובלת. ",דיון והכרעה
"ת""פ 27330-02-19","ע""פ 4154/16 דהוד נ' מדינת ישראל [פורסם בנבו] (19.2.2017): שם דובר בנאשם שמכר לסוכן משטרתי אקדח ורובה ציד מאולתר, ונדון ל-45 חודשי מאסר. בית המשפט העליון דחה את הערעור. ",דיון והכרעה
"ת""פ 27330-02-19","ע""פ 1323/13 חסן ואח' נ' מדינת ישראל [פורסם בנבו] (5.6.2013): בעניינו של הנאשם הראשון (חסן) דובר במי שמכר רימון הלם לסוכן משטרתי תמורת 1,300 ₪. בית המשפט העליון קבע כי המתחם שנקבע בבית המשפט המחוזי לסחר ברימון הלם אחד (שנת מאסר עד 4 שנות מאסר) הוא ""מעט מחמיר מדי"" בהינתן העובדה כי מדובר ב""סחר בנשק הנמצא באחת הדיוטות הנמוכות שבסולם החומרה"". לצד זאת, החליט בית המשפט העליון שלא להתערב במתחם שכן העונש הסופי שנגזר (24 חודשי מאסר) היה ראוי בעיניו והותירו על כנו. ",דיון והכרעה
"ת""פ 27330-02-19","כעת, ועל בסיס כלל השיקולים, יש להידרש לקביעת מתחם העונש ההולם ביחס לתיק העיקרי.",דיון והכרעה
"ת""פ 27330-02-19","ביחס לאירוע הראשון (מכירת אקדח ""ברטה"" ו-7 כדורים) - ראיתי להעמיד את הרף התחתון של המתחם על 21 חודשי מאסר ואת העליון על 48 חודשי מאסר.",דיון והכרעה
"ת""פ 27330-02-19",ביחס לאירוע השני (מכירת רימון הלם)  - ראיתי להעמיד את הרף התחתון של המתחם על 10 חודשי מאסר ואת העליון על 40 חודשי מאסר.,דיון והכרעה
"ת""פ 27330-02-19","בעת גזירת העונש המתאים לנאשם בתוך מתחם העונש ההולם, על בית המשפט להתחשב בנסיבות שאינן קשורות בביצוע העבירה, המנויות בסעיף 40יא לחוק. שלושה שיקולים מרכזיים יישקלו במסגרת האמורה:",קביעת העונש המתאים
"ת""פ 27330-02-19",(א) עבר פלילי – עברו הפלילי של הנאשם אינו מכביד באופן מיוחד והוא כולל בעיקר הרשעות בעבירות רכוש שאינן נמצאות ברף העליון והאחרונות שבהן בוצעו לפני למעלה מ-10 שנים. הנאשם ריצה עונש מאסר אחד בן 12 חודשים בגין עבירות שביצע בשנת 2008. אין לחובת הנאשם הרשעות קודמות בעבירות נשק או בעבירות אלימות חמורות.,קביעת העונש המתאים
"ת""פ 27330-02-19","(ב) הודאה והבעת חרטה – הנאשם קיבל אחריות מלאה על מעשיו, ועשה כן שלא במסגרת הסדר טיעון. אין חולק, וכך נלמד גם מדברי הנאשם בבית המשפט, כי מדובר במי שהפנים את החומרה שאפיינה את מעשיו ומכאן שיש משקל למתן להודאתו, וזאת עוד מעבר לעובדה כי היה בהודאה כדי לחסוך בזמן ציבורי.",קביעת העונש המתאים
"ת""פ 27330-02-19",(ג) נתונים אישיים – נתתי דעתי לנתוניו האישיים של הנאשם כפי שעמד עליהם בא כוחו.,קביעת העונש המתאים
"ת""פ 27330-02-19","לאור האמור לעיל, ראיתי להטיל על הנאשם עונש כולל בהתאם לאמור לסעיף 40יג(ב) לחוק העונשין, וזאת כמפורט להלן:",קביעת העונש המתאים
"ת""פ 27330-02-19","(א) 29 חודשי מאסר לריצוי בפועל, החל מיום מעצרו - 5.2.19;",קביעת העונש המתאים
"ת""פ 27330-02-19","(ב) 8 חודשי מאסר, אולם הנאשם לא יישא עונש זה אלא אם יעבור תוך 3 שנים מיום שחרורו עבירת נשק;",קביעת העונש המתאים
"ת""פ 27330-02-19",(ג) 3 חודשי מאסר אולם הנאשם לא יישא עונש זה אלא אם יעבור תוך 3 שנים מיום שחרורו אחת מהעבירות בהן הורשע בתיק הצירוף;,קביעת העונש המתאים
"ת""פ 27330-02-19",(ד) פסילת רישיון לתקופה בת 3 שנים החל מיום שחרורו;,קביעת העונש המתאים
"ת""פ 27330-02-19","(ה) קנס בסך 7,000 ₪ או 35 ימי מאסר תמורתו. הקנס ישולם עד ולא יאוחר מיום 1.4.2020.",קביעת העונש המתאים
"ת""פ 27330-02-19","עם סיום ההליכים (לרבות בעניינו נאשם 3) יש להשיב לנאשם שלושה טלפונים ניידים שנתפסו במהלך חקירתו, וזאת באמצעות אחותו, גב' נטליה טרופימוב.",קביעת העונש המתאים
"ת""פ 27330-02-19",	ניתן צו כללי למוצגים לשיקול דעת התביעה/קצין משטרה. ,קביעת העונש המתאים
"ת""פ 27330-02-19","ניתן היום,  ח' טבת תש""פ, 05 ינואר 2020, במעמד הצדדים.",קביעת העונש המתאים
"ת""פ 27330-02-19","בעניין עריכה ושינויים במסמכי פסיקה, חקיקה ועוד באתר נבו – הקש כאן","בני שגיא, שופט"
"ת""פ 27330-02-19",בני שגיא 54678313-/,"בני שגיא, שופט"
