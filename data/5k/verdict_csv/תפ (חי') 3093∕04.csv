verdict,text,part
תפ (חי') 3093∕04,"להחלטה בעליון (2008-04-14): עפ  2938/08 מדינת ישראל נ' אוסאמה אגבריה שופטים: י'  דנציגר עו""ד: ו' עראף, מ' עבד רג'א, א' וסטרמן ",הנאשמים
תפ (חי') 3093∕04,"להכרעת-דין במחוזי (2007-12-12): תפ 3093/04 מדינת ישראל נ' אוסמה בן נאסר  נאג'י אגברייה שופטים: עודד גרשון עו""ד: וויסאם עראף, מוחמד עבד רג'א ",הנאשמים
תפ (חי') 3093∕04,"חוק העונשין, תשל""ז-1977: סע'  29, 144(א), 144(ב), 192, 329.א.2.",חקיקה שאוזכרה: 
תפ (חי') 3093∕04,"א. המאשימה הגישה כנגד הנאשמים כתב אישום המכיל שני אישומים נפרדים. הנאשמים הורשעו, לאחר שמיעת ראיות, בעבירות שיוחסו להם בכתב האישום המתוקן:",מבוא
תפ (חי') 3093∕04,"שלושת הנאשמים גם יחד הורשעו בעבירות של חבלה בכוונה מחמירה לפי הסעיפים  329(א)(2) + 29 לחוק העונשין, תשל""ז - 1977 (להלן  - ""החוק"");",מבוא
תפ (חי') 3093∕04,הנאשם מס' 1 הורשע בעבירות בנשק לפי הסעיפים 144(א)(רישא+סיפא) + 144(ב) (רישא+סיפא) לחוק;,מבוא
תפ (חי') 3093∕04,והנאשם מס' 2 הורשע בעבירה של איומים לפי סעיף 192 לחוק.,מבוא
תפ (חי') 3093∕04,"העובדות שהוכחו, כמפורט בהכרעת הדין, הן כי ביום 5.6.2004 בשעת צהריים, ליד מכללת אלפא שבאום אל פחם נכנס המתלונן לרכבו מסוג טנדר איסוזו. עוד בטרם הספיק להניע את הרכב הגיע למקום נאשם מס' 2 כשבידו מקל גדול, נעמד ליד הדלת הימנית הקדמית של הרכב והורה למתלונן לפתוח את הדלת. משסירב המתלונן לעשות כן, החל הנאשם 2 להכות בשמשה הקדמית של הרכב בעזרת המקל שבידו וסדק אותה. כן היכה הנאשם 2 בחלון הדלת הימנית קדמית וניפץ גם אותו, הכניס את המקל פנימה לתוך הרכב והחל להכות באמצעותו את המתלונן על ראשו וידיו.",מבוא
תפ (חי') 3093∕04,"בשלב זה הגיעו הנאשמים 1 ו- 3 למקום כשבידיהם מקלות גדולים. נאשם 3 נעמד ליד נאשם 2 ובאמצעות המקל שבידו היכה גם הוא, יחד עם האחרון, את המתלונן ונאשם 1 נעמד ליד הדלת השמאלית אחורית וניפץ את חלון הדלת באמצעות מקל. נאשם 1 הכניס את המקל לתוך הרכב והיכה את המתלונן עם מקל על ראשו.",מבוא
תפ (חי') 3093∕04,"משהתחיל המתלונן לצעוק, הוציא הנאשם  1 מתוך בגדיו אקדח עם מחסנית בתוכו, פתח את דלת הנהג והצמיד את האקדח אל המתלונן ולחץ פעמיים על ההדק. אך למרבה המזל נשמטה המחסנית מתוך האקדח ונפלה לכביש טרם פליטת הכדורים החוצה.",מבוא
תפ (חי') 3093∕04,"בעקבות כך ניגש הנאשם 2 לרכב מסוג טויטה השייך לנאשמים ושעמד בקרבת מקום, הוציא מתוכו רובה הנראה כמו רובה M-16 והחל להתקרב אל המתלונן שישב ברכבו אך אנשים שהיו במקום מנעו זאת ממנו והרחיקוהו.",מבוא
תפ (חי') 3093∕04,"בשלב זה עלו הנאשמים 1 ו- 2 לרכב הטויוטה ועזבו את המקום ונאשם 3, שלקח מנאשם 2 את הרובה, עלה לרכב רנו אקספרס השייך אף הוא לנאשמים, וגם הוא עזב את המקום.",מבוא
תפ (חי') 3093∕04,"המתלונן נלקח לבית החולים העמק שם אובחנו שיפשופים ודימומים בידיו, נפיחות חזקה ורגישות בידו השמאלית, במרפק יד שמאל, באמת יד ימין ובשכם הימנית. המתלונן טופל בכל אלה.",מבוא
תפ (חי') 3093∕04,"הנאשם מס' 2 הורשע בעבירה שיוחסה לו בפרט האישום השני, היינו, עבירת איומים.",מבוא
תפ (חי') 3093∕04,"מן החומר שהוכח בפני עלה כי ביום 2.6.04 בשעה 21.00 או בסמוך לכך הגיע המתלונן יחד עם אחיו טאאי לנקודת המשטרה באום אל פחם לשם הגשת תלונה בגין  תקיפה נגד מאהר נאסר נאג'י אגברייה, שהוא אחיהם של הנאשמים.",מבוא
תפ (חי') 3093∕04,"בעת שטאאי המתין בנקודת המשטרה הגיע למקום הנאשם מס' 2, קילל אותו ואיים עליו באמרו לו שהלילה ימצא עצמו, הוא וילדיו, מתחת לאדמה ורכבו וביתו ישרפו.",מבוא
תפ (חי') 3093∕04,עתה הגיעה שעת גזר הדין.,מבוא
תפ (חי') 3093∕04,טענות המאשימה לעונש,מבוא
תפ (חי') 3093∕04,"א. באת כוח המאשימה, עו""ד גב' יולנדה טולדנו, טענה כי לנאשם מס' 1 הרשעה קודמת בגין עבירת אלימות  וכי ליתר הנאשמים אין הרשעות קודמות.",מבוא
תפ (חי') 3093∕04,"באת כוח המאשימה טענה כי בין הנאשמים לבין המתלונן היה קיים סכסוך שהיה באותה עת בהליך משפטי. הנאשמים בחרו לפתור את הסכסוך  בדרך של אלימות כאמור לעיל. כתוצאה ממעשיהם של הנאשמים נזקק המתלונן לטיפול רפואי. לטענתה, ""מדובר במעשים חמורים ביותר. שלושה גברים החוברים יחד כדי לפגוע באדם שנמצא בתוך רכבו זהו מצב המונע התנגדות להגנה עצמית. כאן נעשה שימוש במקלות, בנשק (...) נעשה כאן נסיון לירות במתלונן (...)"" .",מבוא
תפ (חי') 3093∕04,"ב""כ המאשימה טענה כי אמנם נחתם בין הצדדים המסוכסכים הסכם סולחה ואמנם עפ""י הראיות שבאו בפני בית המשפט המתלונן חתם על הסכם הסולחה אף מבלי לקרוא את האמור בו וזאת מכיוון שלא רצה לפגוע באחותו.",מבוא
תפ (חי') 3093∕04,"באת כח המאשימה טענה אמנם חלף זמן ניכר למן מועד קרות האירוע (5.6.04) ועד היום ואולם, לטענתה, אין לראות במשך הזמן הזה נסיבה לקולא משום שלא היה כאן כל שיהוי.",מבוא
תפ (חי') 3093∕04,"באת כח המאשימה הפנתה לפסק דין שבו הוטל עונש של 5 שנות מאסר כשהיה מדובר בחבלה בכוונה מחמירה שהנסיבות שהיו בה היו, לטענתה, קלות יותר מהמקרה שלפנינו.",מבוא
תפ (חי') 3093∕04,"באת כח המאשימה טענה שמאחר ובעייננו חברו שלושת הנאשמים יחדיו ופונטציאל האלימות שהיה טמון בחבירה זו היה גבוה מאוד, הרי שיש צורך בהטלת ענישה חמורה יותר מזו שנדונה בפסקי הדין שהוגשו לבית המשפט.",מבוא
תפ (חי') 3093∕04,"ו. על שום כך עתרה באת כח המאשימה להטיל על כל אחד מהנאשמים מאסר בפועל לתקופה ממושכת, מאסר על תנאי מרתיע ופיצוי למתלונן.",מבוא
תפ (חי') 3093∕04,טענות  הנאשם מס' 1,מבוא
תפ (חי') 3093∕04,על שום כך ביקש להתיחס לנאשם 1 כאל מי שעברו נקי לחלוטין.,מבוא
תפ (חי') 3093∕04,"ב. הסניגור טען כי בעקבות האירוע נשוא תיק זה נעצר הנאשם מס' 1 מיום 5.6.04 ועד ליום 16.7.04. לטענתו, זה היה מעצרו הראשון של הנאשם והחוויה שחווה, כאדם נורמטיבי, היתה קשה מאוד ולמותר לציין שגם בני משפחתו וילדיו הקטינים סבלו ממנה.",מבוא
תפ (חי') 3093∕04,"גם לאחר ששוחרר ממעצרו, טען הסניגור, שהה הנאשם במעצר בית בתנאים מגבילים וקשים: בתחילה בתנאי מעצר בית מלא ולאחר מכן הוא הורשה לצאת לעבודה בלווית מפקח. תנאים מגבילים אלה גררו עימם גם הכבדה כללית.",מבוא
תפ (חי') 3093∕04,ג. הסניגור טען כי בפני בית המשפט נפרשה מרבית התמונה באשר לרקע לביצוע העבירות.,מבוא
תפ (חי') 3093∕04,ד. לדבריו זה מה שקרה במקרה זה עם משפחת הנאשמים.,מבוא
תפ (חי') 3093∕04,"ה. לטענתו, אילו היתה כוונה לפגוע פיזית במתלונן, כאשר עפ""י הטענה הנאשמים היו מצויידים באלות ובמקלות, די היה במכה אחת על מנת לגרום לנזק רציני. על כן רוב הנזק שנגרם, נגרם לרכב.",מבוא
תפ (חי') 3093∕04,ו. הסניגור טען כי הנאשם נשוי ואב ל 4 ילדים והוא המפרנס היחיד של המשפחה.,מבוא
תפ (חי') 3093∕04,"עוד טען הסניגור כי יש ליתן משקל לעובדה שבין הצדדים נערך הסכם סולחה שבו השתתפו שתי המשפחות ומכובדים רבים מן היישוב. לטענתו, למן חתימת הסכם הסולחה ועד היום עברו קרוב  ל- 4 שנים ואין ספק שההסכם מוכיח את עצמו.",מבוא
תפ (חי') 3093∕04,"ז. על שום כך ביקש הסניגור להסתפק בעונש המעצר שאותו ריצה הנאשם בפועל, להסתפק במעצר הבית שבו היה נתון ולהטיל על הנאשם מאסר על תנאי אפילו ארוך אך לא מאסר בפועל.",מבוא
תפ (חי') 3093∕04,טענות הנאשמים 2 ו-3,מבוא
תפ (חי') 3093∕04,"עו""ד מוחמד רג'א בא כוחם המלומד של הנאשם 2 ו- 3 טען כי הוא מצטרף לכל טענות עו""ד עארף כמפורט לעיל.",מבוא
תפ (חי') 3093∕04,"ביחס לנאשם מס' 2 טען הסניגור כי נאשם זה נשוי ואב ל- 5 ילדים, עברו צח כשלג. הוא משמש כאימאם מסגד  למן שנת 1999 ועד היום. לטענתו, לעצם הרשעתו של נאשם זה תהיה ""השלכה דרסטית"" על חייו, שכן בעקבות כך יאולץ הנאשם 2 לעזוב את מקום עבודתו.",מבוא
תפ (חי') 3093∕04,"הסניגור טען שמן הדין לקחת בחשבון את הזמן הרב שחלף למן ביצוע העבירה, ביוני 2004, ועד היום.",מבוא
תפ (חי') 3093∕04,הסניגור טען כי נאשם 2 היה עצור במעצר בית במשך שלוש וחצי שנים.,מבוא
תפ (חי') 3093∕04,לטענת הסניגור העובדה שהנאשם 2 היה נתון במעצר בית ממושך כל כך מלמדת כי לא נובעת ממנו מסוכנות כלשהי.,מבוא
תפ (חי') 3093∕04,"הסניגור טען כי למרות סעיפי החוק החמורים שיוחסו לנאשמים, בסופו של דבר, הנזק שנגרם הוא בעיקר לרכב כאשר למתלונן נגרם נזק קל כעולה מן התיעוד הרפואי.",מבוא
תפ (חי') 3093∕04,הסניגור הדגיש כי משפחת הנאשמים הינה משפחה נורמטיבית.,מבוא
תפ (חי') 3093∕04,הסניגור הצביע על כך שחלפו כשלוש וחצי שנים למן עריכת הסולחה בין שתי המשפחות ועד היום ועובדה זו מלמדת שהסכם הסולחה היה אמיתי.,מבוא
תפ (חי') 3093∕04,"בהתייחסו לנאשם מס' 3 טען הסניגור מדובר בנאשם בן 30, העובד כנהג משאית. נאשם זה נשא אישה לפני כשנה וצבר חובות רבים עקב נישואיו.",מבוא
תפ (חי') 3093∕04,הסניגור טען כי אם יוטל על נאשם זה מאסר בפועל יהיה בכך כדי להרוס את התא המשפחתי החדש שבנה הנאשם.,מבוא
תפ (חי') 3093∕04,"הסניגור הוסיף וטען ביחס לנאשם 3 כי נאשם זה היה מלכתחילה במעצר ממש ולאחר מכן, מיום 16.7.04 שהה במעצר בית.",מבוא
תפ (חי') 3093∕04,הסניגור טען כי הורי הנאשמים הם אנשים זקנים. האם הינה נכה המקבלת קצבת נכות והאב הוא עיוור.,מבוא
תפ (חי') 3093∕04,"א. 	כפי שציינתי בהכרעת הדין, שלושת הנאשמים חברו לתקוף את המתלונן באלימות קשה. באמצעות מקלות טוריה הם שברו את חלונות רכבו ותקפו אותו באופן ברוטאלי. הנאשם 1 החזיק באקדח, הצמידו למתלונן ולחץ על ההדק פעמיים. בנס לא נגמר האירוע באסון משום שהמחסנית נפלה מן האקדח.",דיון
תפ (חי') 3093∕04,אין ספק כי מדובר באירוע חמור ביותר שראוי לגנותו בכל פה. גם העונש שיוטל על הנאשמים צריך לבטא את החומרה הרבה שבה רואה בית המשפט את אירוע התקיפה האמור ואת סלידתו העמוקה של בית המשפט מן הדרך שבה ראו הנאשמים לטפל בסכסוך שבינם לבין המתלונן ומשפחתו.,דיון
תפ (חי') 3093∕04,"עם זאת, כרגיל, מטיל בית המשפט את העונש על פי מידתו של הנאשם הספציפי העומד בפניו. מקובל עלינו מקדמת דנא כי כל מקרה צריך להידון לגופו וכל עונש צריך להיות מותאם לנסיבות העבירה ולנסיבות העבריין. כך יהיה גם במקרה זה.",דיון
תפ (חי') 3093∕04,"לנאשם מס' 1 הרשעה קודמת אחת בגין עבירה של תקיפה הגורמת חבלה של ממש (המוצג ת/42). בגין העבירה האמורה נדון הנאשם ונענש ביום 3.11.00. בנסיבות אלה, אין לראות בעברו הפלילי של הנאשם 1 עבר מכביד.",דיון
תפ (חי') 3093∕04,	לשני הנאשמים האחרים אין כל עבר פלילי. ,דיון
תפ (חי') 3093∕04,אין ספק כי יש ליתן משקל נכבד להעדר הרשעות קודמות לנאשמים 2 ו- 3 ולעובדה שעברו של הנאשם מס' 1 אינו מכביד. ואמנם כך יעשה.,דיון
תפ (חי') 3093∕04,"בדרך כלל ראוי להטיל בגין העבירות שבהן הורשעו הנאשמים עונשים חמורים של מאסרים בפועל לתקופות משמעותיות. ברם, במקרה שלפנינו, הואיל ובסופו של דבר הפגיעה בגופו של המתלונן לא היתה כה קשה, כעולה מן המוצג ת/30; לאור הזמן שחלף למן האירוע נשוא כתב האישום ועד היום; ולאור העובדה ששלושת הנאשמים היו נתונים במעצר ממש מיום 5.6.04 ועד ליום 16.7.04 ולאחר מכן היו במעצר בית, ולאור נסיבות הנאשמים כמתואר לעיל, לא אמצה עם הנאשמים את הדין.",דיון
תפ (חי') 3093∕04,אחרית דבר,דיון
תפ (חי') 3093∕04,"אשר על כן ולאור כל האמור לעיל, אני דן את הנאשמים כדלקמן:",דיון
תפ (חי') 3093∕04,"א. 	אני דן את הנאשם מס' 1 לשלוש שנות מאסר שמתוכן 6 חודשים יהיו לריצוי בפועל והיתרה תהיה על תנאי למשך 3 שנים והתנאי הוא שהנאשם לא יעבור בפרק זמן זה עבירה מן העבירות שבהן הורשע בתיק זה, ויורשע עליה.",דיון
תפ (חי') 3093∕04,למען הסר ספק אני מדגיש כי לקחתי בחשבון את התקופה שבה היה הנאשם 1 נתון במעצר ממש בעת שהחלטתי על מידת המאסר שתוטל עליו. על שום כך אינני מורה על ניכוי ימי המעצר מתקופת המאסר הנזכרת לעיל.,דיון
תפ (חי') 3093∕04,"אני מחייב את הנאשם מס' 1 בתשלום קנס בסך של 10,000 ₪ או 10 חודשי מאסר תמורתו. הקנס ישולם בחמישה תשלומים שווים ורצופים החל מ 1.2.08 ומדי 1 בחודש שלאחר מכן. אם אחד מהתשלומים לא ישולם במועד, תעמוד כל יתרת הקנס לתשלום מיידי והנאשם 1 ייאסר חלף הקנס כאמור לעיל.",דיון
תפ (חי') 3093∕04,"אני מחייב את הנאשם מס' 1 לשלם למתלונן מוחמד ג'בארין ג'בארין פיצוי בסך של 7,500 ₪.",דיון
תפ (חי') 3093∕04,"ד. 	אני דן את הנאשם מס' 2 (שהורשע בשני אישומים שונים) למאסר של שנתיים וחצי  שמתוכן 6 חודשים יהיו לריצוי בפועל והיתרה תהיה על תנאי למשך 3 שנים והתנאי הוא שהנאשם לא יעבור בפרק זמן זה עבירה מן העבירות שבהן הורשע בתיק זה, ויורשע עליה.",דיון
תפ (חי') 3093∕04,למען הסר ספק אני מדגיש כי לקחתי בחשבון את התקופה שבה היה הנאשם 2 נתון במעצר ממש בעת שהחלטתי על מידת המאסר שתוטל עליו. על שום כך אינני מורה על ניכוי ימי המעצר מתקופת המאסר הנזכרת לעיל.,דיון
תפ (חי') 3093∕04,"אני מחייב את הנאשם מס' 2 בתשלום קנס בסך 8,000  ₪ או 8 חודשי מאסר תמורתו. הקנס ישולם בארבעה תשלומים שווים ורצופים החל מ 1.2.08 ומדי  1  בחודש שלאחר מכן. אם אחד מהתשלומים לא ישולם במועד, תעמוד כל יתרת הקנס לתשלום מיידי והנאשם 2  ייאסר חלף הקנס כאמור לעיל.",דיון
תפ (חי') 3093∕04,"אני מחייב את הנאשם מס' 2 לשלם למתלונן מוחמד ג'בארין ג'בארין פיצוי בסך של 7,500 ₪.",דיון
תפ (חי') 3093∕04,"ז. אני דן את הנאשם מס' 3 לשתי שנות מאסר שמתוכן 5 חודשים יהיו לריצוי בפועל והיתרה תהיה על תנאי למשך 3 שנים והתנאי הוא שהנאשם לא יעבור בפרק זמן זה עבירה מן העבירות שבהן הורשע בתיק זה, ויורשע עליה.",דיון
תפ (חי') 3093∕04,למען הסר ספק אני מדגיש כי לקחתי בחשבון את התקופה שבה היה הנאשם 3 נתון במעצר ממש בעת שהחלטתי על מידת המאסר שתוטל עליו. על שום כך אינני מורה על ניכוי ימי המעצר מתקופת המאסר הנזכרת לעיל.,דיון
תפ (חי') 3093∕04,"אני מחייב את הנאשם מס' 3 בתשלום קנס בסך של 6,000 ₪ או 6 חודשי מאסר תמורתו. הקנס ישולם בשלושה תשלומים שווים ורצופים החל מ 1.2.08 ומדי 1 בחודש שלאחר מכן. אם אחד מהתשלומים לא ישולם במועד, תעמוד כל יתרת הקנס לתשלום מיידי והנאשם 3 ייאסר חלף הקנס כאמור לעיל.",דיון
תפ (חי') 3093∕04,"אני מחייב את הנאשם מס' 3 לשלם למתלונן מוחמד ג'בארין ג'בארין פיצוי בסך של 7,500 ₪.",דיון
תפ (חי') 3093∕04,אני מזמין בזה חוות דעת של הממונה על עבודות שירות בעניינם של שלושת הנאשמים גם יחד.,דיון
תפ (חי') 3093∕04,הממונה על עבודות שירות יתן את חוות דעתו תוך 21 יום מהיום.,דיון
תפ (חי') 3093∕04,"אני דוחה את המשך הדיון בעניינם של הנאשמים, כדי שתהיה מונחת בפני חוות דעתו של הממונה על עבודות שירות, ליום  25.2.08   בשעה 08:30.",דיון
תפ (חי') 3093∕04,"רק לאחר שתינתן החלטתי בעקבות חוות דעתו של הממונה, יושלם גזר הדין ואז אודיע לנאשמים על זכותם לערער בפני בית המשפט העליון.",דיון
תפ (חי') 3093∕04,המזכירות תפנה לממונה על עבודות שירות ותזמינו ליתן את חוות דעתו בעניינם של שלושת הנאשמים.,דיון
תפ (חי') 3093∕04,"פיסקה 6 של גזר דין זה הושמעה בפומבי בנוכחות הנאשמים בעצמם וסניגוריהם עורכי הדין, וויסאם עראף ומוחמד ראג'א וב""כ המאשימה עו""ד גב' רונית גרניק-סופר.",דיון
תפ (חי') 3093∕04,"ניתן היום ט""ז בשבט, תשס""ח (23 בינואר 2008) במעמד ב""כ הנאשמים, ב""כ המאשימה והנאשמים בעצמם.",54678313
