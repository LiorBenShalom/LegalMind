verdict,text,part
"ת""פ 17002-01-24","ת""פ 17002-01-24 מדינת ישראל נ' אבו גאבר(עציר) ואח'",בית המשפט המחוזי מרכז-לוד
"ת""פ 17002-01-24",סאבר אבו גאבר (עציר),הנאשמים
"ת""פ 17002-01-24","חוק העונשין, תשל""ז-1977: סע'  144(ב), 244",חקיקה שאוזכרה: 
"ת""פ 17002-01-24","הנאשם הורשע במסגרת הסדר טיעון בעובדות כתב אישום מתוקן (בשנית)  בריבוי עבירות נשיאה והובלת נשק ותחמושת לפי סעיף 144(ב) רישא וסיפא לחוק העונשין, תשל""ז-1977 (להלן: ""החוק""), ועבירה של שיבוש מהלכי משפט לפי סעיף 244 לחוק.",גזר דין בעניין נאשם 1
"ת""פ 17002-01-24","כמפורט בעובדות כתב האישום המתוקן, הנאשמים 1 ו-2 הם בני זוג ומתגוררים בכפר קאסם. ביום 26.12.23 הגיע כח משטרתי לביתם של הנאשמים, כשהבחין בהם הנאשם החל להימלט לכיוון הגג בעודו אוחז באקדח מסוג FN ובתוכו מחסנית ובה 4 כדורים בתוך גרב ותיק שהכיל את החפצים הבאים: אקדח גלוק ומחסנית ריקה תואמת, קנה לאקדח גלוק, ציין לייזר לאקדח ומשקפת צה""לית חד עינית. הנאשם המשיך במנוסתו והשליך את התיק והאקדח על גג ביתם של השכנים, נאשמת 2 הואשמה בכך שסייעה לנאשם להחזיק באקדח ה-FN ובמשקפת במהלך שנת 2023.",גזר דין בעניין נאשם 1
"ת""פ 17002-01-24","הצדדים הגיעו להסדר דיוני ביחס לנאשם ללא הסכמה עונשית, אשר לנאשמת 2 הוסכם כי תופנה לתסקירו והמאשימה תעתור בעניינה לעונש ראוי של 9 חודשי מאסר בדרך עבודות שירות, מאסר על תנאי וקנס. הדיון בעניינה נדחה.",גזר דין בעניין נאשם 1
"ת""פ 17002-01-24","ב""כ המאשימה, עו""ד תרם, עמדה על חומרת המעשים, הערכים המוגנים והחומרה בנשיאת הנשק והתחמושת והסיכון הגלום בו. עוד נטען כי נסיבות מעשי הנאשם חמורות, הנאשם החזיק בשני אקדחים, תחמושת, כננת ומשקפת, מדובר בארסנל נשק בעל פוטנציאל נזק רב. עוד הפנתה לכך שהנאשם ניסה לשבש מהלכי משפט ולמלט את הנשק מהשוטרים שהגיעו לביתו. לשיטתה, מעשי הנאשם פגעו בערכים המוגנים פגיעה ברף בינוני. אשר לעונש, עתרה המאשימה למתחם כולל הנע בין 45-65 חודשי מאסר ולעונש ראוי בן 50 חודשי מאסר, לפי הפירוט הבא: בגין נשיאת האקדח FN עתרה למתחם הנע בין 24-48 חודשי מאסר, בגין האקדח הנוסף למתחם הנע בין 12-24 ובנוסף באשר לתחמושת ולאביזרים הנלווים למאסר בן 9 חודשים, סה""כ יתחיל מתחם הענישה ב-45 חודשי מאסר. עוד עמדה המאשימה על מגמת ההחמרה בעבירות נשק והנסיבות המלמדות על התכנות שימוש בנשק. מידת הפגיעה בערכים היא ברף בינוני. אשר לנאשם, נטען כי לחובתו ארבע הרשעות בעבירות אלימות וסמים, ריצה בעבר שני מאסרים, הודה וחסך בזמן שיפוטי, לפיכך מבקשת למקם את עונשו בחלק התחתון של המתחם אך לא בתחתיתו לצד מאסר על תנאי וקנס. הוגשה אסופת פסיקה. ",תמצית הטיעונים לעונש
"ת""פ 17002-01-24","ב""כ הנאשם, עו""ד ששון בר עוז, הפנה לנסיבותיו האישיות של הנאשם, אב לילדה בת הסובלת מאוטיזם (הוגשו מסמכים רפואיים) שקשורה מאד לאביה, לדבריו עברו הפלילי של הנאשם ישן ואינו רלוונטי. באשר לנסיבות מעשי הנאשם נטען כי הן גובלות בעבירת החזקה, הנשיאה הייתה לזמן קצר בסמוך למתחם ביתו ולא במרחב הציבורי, לפיכך עתר למתחם מתון ולהסתפק בעונש מאסר בן 24 חודשים. הנאשם עצור חודשים רבים, משמש אסיר תומך ועוזר הוראה. הנאשם הביע צער על מעשיו והתחייב שלא לחזור עליהם.",תמצית הטיעונים לעונש
"ת""פ 17002-01-24","על ההליך שבפני חלים עקרונות הבניית שיקול הדעת השיפוטי בענישה בהתאם להוראות תיקון 113 לחוק. ע""פ הוראות אלו, העיקרון המנחה בענישה הינו עקרון ההלימה שפירושו קיומו של יחס הולם בין חומרת מעשה העבירה בנסיבותיו ובמידת אשמו של הנאשם ובין סוג ומידת העונש המוטל עליו. בדרכו של עקרון זה, על בית המשפט לקבוע מתחם עונש הולם למעשה העבירה, תוך שהוא מתחשב בערך החברתי המוגן שנפגע ומידת הפגיעה בו, במדיניות הענישה הנהוגה ובנסיבותיה הקונקרטיות של העבירה. בשלב הבא, לאחר שנקבע מתחם העונש, ובית המשפט לא מצא מקום לחרוג ממנו לקולא או לחומרא, נקבע העונש הראוי תוך התחשבות בנסיבות העושה.",מתחם העונש ההולם
"ת""פ 17002-01-24","עבירות הנשק הפכו זה מכבר למכת מדינה ומגלמות סכנה ממשית לשלום הציבור ולביטחונו. חומרתן היתרה של עבירות אלה אינה מתמצה אך בעבירות גופן, אלא בפוטנציאל הנזק הנובע מהן. מגמת הפסיקה בשנים האחרונות מלמדת על החמרה בענישה לצורך מיגור עבירות אלו, תוך מתן משקל לשיקולי הרתעה. מגמה זו אחידה ועיקבית ביחס לכלל עברייני הנשק, אף כשהם צעירים ונעדרי עבר פלילי, והאירוע הוא בגדר חריג בנוף חייהם הנורמטיבי (ע""פ 5813/21 מוחמד ג'בארין נ' מדינת ישראל, פס' 14 (31.5.2022); בע""פ 6011/21 חאלד דסוקי נ' מדנית ישראל  (25.11.2021); ע""פ 8320/21 מדינת ישראל נ' מחמד בסילה, פס' 10 (28.12.2021); ע""פ 2283/22 אל נבארי נ' מדינת ישראל (31.7.2022); ע""פ 78/21 פלוני נ' מדינת ישראל (26.7.2022); ע""פ 116/13 וקנין נ' מדינת ישראל, פס' 7 (31.7.2013)). מגמה זו קיבלה ביטוי גם בחקיקה, במסגרת תיקון 140 לחוק, בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה. ",מתחם העונש ההולם
"ת""פ 17002-01-24","הנאשם החזיק בביתו ארסנל נשק (ראו אישום שני), הסיבה להחזקת הנשק לא הובהרה. ביום האירוע כשהבחין בשוטרים נכנסים לביתו נשא את הנשק מחוץ לביתו כדי למלטו מהשוטרים. מדובר בנשק שכלל שני אקדחים, מחסניות תואמות, קנה וציין לייזר לאקדח ומשקפת צה""לית. אקבל את טענת ההגנה, לפיה הנאשם נשא את הנשק שהחזיק בביתו, שלא על מנת לעשות בו שימוש אלא כדי לשבש הליכי משפט. הסיכון הנובע ממעשיו אינו מבוטל אך יצויין כי לא בחר להתעמת עם השוטרים או לעשות חלילה שימוש בנשק אלא השליכו. בחינת מידת פגיעת מעשי הנאשם בערכים המוגנים מובילה למסקנה כי היא ברף הבינוני.",מתחם העונש ההולם
"ת""פ 17002-01-24","בפסיקה ענפה הושתו על נושאי נשק עונשי מאסר מאחורי סורג ובריח לתקופות לא קצרות, ""המסר העונשי הנגזר ממדיניות הענישה האמורה הוא כי שומר נפשו ושלומו – ירחק מעבירות הנשק באשר הן, קלות כחמורות"" (ע""פ 78/21 פלוני נ' מדינת ישראל פסקה 10 (26.7.22) (להלן: ""עניין פלוני"")). ",מדיניות הענישה הנוהגת
"ת""פ 17002-01-24","רמת הענישה בעבירות נשק מחמירה. כך בע""פ 5602/22 מדינת ישראל נ' פלוני (14.9.22), שאליו הפנה הצדדים, התקבל ערעור מדינה בעניינו של תושב האזור, שנשא אקדח טעון ברכב ונגזרו עליו 18 חודשי מאסר. בית המשפט (כב' השופט שטיין) קבע מתחם ענישה ראוי שנע בין 30-42 חודשי מאסר. עונשו של המשיב, ללא עבר פלילי, הוחמר, מבלי למצות את הדין, למאסר בן 28 חודשים. אכן כטענת ההגנה נסיבות העבירה במקרה זה חמורות יותר, הנשיאה הייתה ברכב בעיבורה של עיר באופן המלמד על כוונה לעשות בו שימוש, עם זאת במקרה שבפנינו מדובר בשני אקדחים ואביזרים נלווים. ",מדיניות הענישה הנוהגת
"ת""פ 17002-01-24","בע""פ 3186/22 בר נ' מדינת ישראל (23.2.23) נדון עניינו של נאשם שנשא והוביל בקטנוע אקדח טעון גנוב, בחזקתו נמצא סם קנביס לצריכה עצמית. בית המשפט המחוזי קבע מתחם הנע בין 48-24 חודשי מאסר בפועל, והשית על הנאשם, צעיר בעל עבר פלילי משמעותי, 30 חודשי מאסר בפועל. הנאשם חזר בו מערעורו לאחר שנשמעו הערות בית המשפט העליון;",מדיניות הענישה הנוהגת
"ת""פ 17002-01-24","בע""פ 5856/22 סויטאת נ' מדינת ישראל (21.3.23) הורשע נאשם בנשיאת אקדח FN ובו מחסנית ריקה, ברכב. כשהגיע למחסום משטרתי, נמלט מהרכב והשליך את האקדח. על הנאשם נגזרו 28 חודשי מאסר. הנאשם ניהל הוכחות בתיק, וטען כי מדובר באקדח ""תקול"" שהחזיק ללא תחמושת לצרכי הרתעה. ערעורו נדחה;",מדיניות הענישה הנוהגת
"ת""פ 17002-01-24","בע""פ 2141/21 חניני נ' מדינת ישראל ((27.5.21) נדחה ערעורו של נאשם שהצטייד באקדח אוויר שבוצעו בו שינויים שמאפשרים ירי של תחמושת. הוא נתפס בחצר קרובה לביתו בשעת לילה מאוחרת, כשהוא נושא את האקדח על גופו ובתוכו ארבעה כדורים. נדון למאסר בן 20 חודשים;",מדיניות הענישה הנוהגת
"ת""פ 17002-01-24","בע""פ 2033/21 זועבי נ' מדינת ישראל ((30.8.21) נדחה ערעורו המערער, בן 51, ללא עבר, חולה טרשת נפוצה שנדון בגין נשיאת שני אקדחים על רקע סכסוך פעיל למאסר בן 24 חודשים. נקבע כי סולחה שנערכה בין המשפחות ומצבו הרפואי לא מצדיקים חריגה מהמתחם;  ",מדיניות הענישה הנוהגת
"ת""פ 17002-01-24","בע""פ 1658/22 נח'אש נ' מדינת ישראל (19.6.22) נדחה ערעור המערער שהורשע בעבירת נשיאה והובלה של תת מקלע ""עוזי"" ומחסנית למאסר בן 26 חודשים. המערער, ללא עבר פלילי, רכש לטענתו את הנשק לשם הגנה עצמית ועבר הליך טיפולי; ",מדיניות הענישה הנוהגת
"ת""פ 17002-01-24","ת""פ (מחוזי מר') 2049-11-22 מדינת ישראל נ' אלווהארי (19.6.23) הנאשם הורשע בכך שנשא רובה מסוג קלצ'ניקוב ומחסנית טעונה שהחזיק במתחם ביתו לאחר שהבחין בשוטרים והחביאו בבית שכנו. נקבע מתחם הנע בין 22-44 חודשי מאסר, על הנאשם נגזר עונש בתחתית המתחם.  ",מדיניות הענישה הנוהגת
"ת""פ 17002-01-24","ת""פ (מחוזי מר')  25009-02-23 מדינת ישראל נ' אלדראג'ה (19.2.24), שם נשא הנאשם ברכב אקדח גלוק ומחסנית, מדובר בצעיר ללא עבר, תסקירו טוב. נקבע מתחם הנע בין 20-40 חודשי מאסר, על הנאשם נגזר עונש מאסר בתחתית המתחם. ",מדיניות הענישה הנוהגת
"ת""פ 17002-01-24","ת""פ (מחוזי מר') 46340-07-23 מדינת ישראל נ' אלקנאווי (5.2.24), במקרה זה, המזכיר את נסיבות ענייננו, נשא הנאשם אקדח מסוג גלוק טעון במחסנית במתחם ביתו, כשהבחין בשוטרים נשא את הנשק והשליכו. נקבע מתחם שנע בין 21-45 חודשי מאסר, ניתן משקל מסויים לסיבת הנשיאה. על הנאשם, בעל עבר פלילי ישן, נגזר עונש בתחתית המתחם. ",מדיניות הענישה הנוהגת
"ת""פ 17002-01-24","בהתחשב במידת הפגיעה בערכים המוגנים, מדיניות הענישה הנוהגת, החזקת שני אקדחים, ולאחר שבחנתי את נסיבות ביצוע העבירה, מצאתי לקבוע מתחם ענישה הנע בין 32-54 חודשי מאסר בפועל. ",מדיניות הענישה הנוהגת
"ת""פ 17002-01-24","הנאשם נשוי, אב לילדה בת 3 הסובלת מאוטיזם כעולה ממסמכים רפואיים נוספים שהוגשו. לנאשם עבר פלילי בעבירות סמים, ריצה מאסרים, הרשעתו האחרונה היא משנת 2014. הנאשם הודה וחסך בזמן שיפוטי, מאסרו עלול לפגוע במשפחתו.",גזירת העונש המתאים לנאשם
"ת""פ 17002-01-24","לאחר שבחנתי את נסיבות הנאשם, מצאתי למקם את עונשו, חרף עברו הפלילי, בתחתית המתחם.",גזירת העונש המתאים לנאשם
"ת""פ 17002-01-24","33 חודשי מאסר מיום מעצרו, 26.12.23. ","אני גוזרת, איפוא,  על הנאשם את העונשים הבאים:"
"ת""פ 17002-01-24",מאסר על תנאי בן 12 חודשים לבל יעבור הנאשם עבירת נשק תוך 3 שנים מיום שחרורו ממאסר.,"אני גוזרת, איפוא,  על הנאשם את העונשים הבאים:"
"ת""פ 17002-01-24",מאסר על תנאי בן 6 חודשים לבל יעבור עבירה של שיבוש מהלכי משפט במשך שנתיים מיום שחרורו ממאסר.,"אני גוזרת, איפוא,  על הנאשם את העונשים הבאים:"
"ת""פ 17002-01-24","קנס בסך 2,000 ₪ או 40 ימי מאסר. הקנס ישולם בארבעה תשלומים שווים ורצופים החל מיום 10.12.24.","אני גוזרת, איפוא,  על הנאשם את העונשים הבאים:"
"ת""פ 17002-01-24",הנשק והתחמושת יושמדו. צו כללי למוצגים ,"אני גוזרת, איפוא,  על הנאשם את העונשים הבאים:"
"ת""פ 17002-01-24",מתירה לנאשם לחבק את בתו. ,"אני גוזרת, איפוא,  על הנאשם את העונשים הבאים:"
"ת""פ 17002-01-24","ניתן היום,  י""ב תשרי תשפ""ה, 14 אוקטובר 2024, במעמד הצדדים.",54678313
"ת""פ 17002-01-24",נוסח מסמך זה כפוף לשינויי ניסוח ועריכה,מרב גרינברג 54678313
"ת""פ 17002-01-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",מרב גרינברג 54678313
