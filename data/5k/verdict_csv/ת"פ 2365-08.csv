verdict,text,part
"ת""פ 2365-08","פקודת הסמים המסוכנים [נוסח חדש], תשל""ג-1973: סע'  7 (א), (ג)",חקיקה שאוזכרה: 
"ת""פ 2365-08","הנאשם, רון הבר, הורשע ביום 29.12.09 בעבירות לפי הסעיפים  7 (א) + (ג) סיפא לפקודת הסמים המסוכנים [נוסח חדש], תשל""ג-1973, ו-144 (א) לחוק העונשין, תשל""ז-1977, עבירות מיום 18.6.07, עת נמצא הוא מחזיק בביתו 35.97 גרם סם מסוכן מסוג חשיש וכן החזיק אקדח ברטה שלא ניתן לזהות מספרו, וכדורי אקדח 0.22 וכן 7.65 בתפזורת.",גזר דין
"ת""פ 2365-08","ההודאה ניתנה במסגרת הסדר לפיו תעתור התביעה למאסר לרצוי בדרך של עבודות שירות וההגנה תטען טיעון חופשי לעונש, ונתבקש תסקיר על ידי ההגנה וזאת בשל עברו הנקי של הנאשם. בנוסף, ביקש הסנגור, עו""ד ליסטר, לבחון אפשרות לביטול ההרשעה, על אף שנושא זה לא  סוכם בין הצדדים.",גזר דין
"ת""פ 2365-08","ביום 2.9.09 נשמעו טיעוני הפרקליטות לעונש, ובהתחשב בחומרת העבירות ומשלא באה המלצה טיפולית, אלא הועלה חשש לחזרה לשימוש בסמים ללא טיפול, עתר התובע להטלת 6 חודשי מאסר בעבודות שירות, מאסר על תנאי, קנס ופסילה תוך שחרג מההסדר שהוכתב לפרוטוקול.",גזר דין
"ת""פ 2365-08","עוה""ד ליסטר טען שהחריגה בשניים - בכך שהתביעה נקבה במספר חודשי פסילה, ובכך שעותרת לפסילה.",גזר דין
"ת""פ 2365-08","בטיעוניו התייחס להודאה מיידית בחקירה, לכך שהמדובר באדם נורמטיבי, כי השימוש בסם נועד ""לבריחה"" מהמציאות, וזה הופסק עם מעצרו, וכן טען שזו הסתבכות יחידה לנאשם עם החוק.",גזר דין
"ת""פ 2365-08","לבקשת עורך הדין ליסטר באותו מעמד נעתרתי, ודחיתי המשך הטיעונים כדי שילובנו דברים מול הפרקליטות, וגם נתבקש תסקיר, בניסיון לבחון אם אמנם נפלה אי הבנה כלשהי בין הנאשם לקצין המבחן.",גזר דין
"ת""פ 2365-08","בישיבת 11.2.10 חזרה והבהירה התביעה כי עמדתה למאסר בעבודות שירות למשך 6 חודשים, גם אם לא נאמר כך במפורש בעת ניהול המשא ומתן, תוך שהדגישה חומרת העבירות לכשעצמן, ומדיניות הענישה הנהוגה, וכי ההקלה בטיעונים – משאינה עותרת למאסר מאחורי סורג ובריח – היא רק משום קושי מסויים בראיות.",גזר דין
"ת""פ 2365-08","ב""כ הנאשם, עורך הדין ליסטר, חזר וציין כי הנאשם מנהל אורח חיים נורמטיבי, כי בדיקות שתן שמוסר נמצאו נקיות, כי חלפו שנים מאז בוצעה העבירה וכי מתקשה להבין מדוע לא נוצר הקשר עם שירות המבחן למרות מאמציו.",גזר דין
"ת""פ 2365-08","כמו כן, ציין שסבור כי תיק המב""ד היחיד הפתוח ייסגר.",גזר דין
"ת""פ 2365-08","על פי מידת ההרתעה שהושגה במעצר הנאשם עת נחקר התיק, והקושי הראייתי באשר הנשק חלוד ולא שמיש, לצד הודאה, חסכון בזמן שיפוטי ולקיחת אחריות, ובאשר הנאשם עובד במקום קבוע, כדי  לא לשבש חייו, ביקש שאסתפק בהטלת מאסר צופה פני עתיד ומאסר על תנאי.",גזר דין
"ת""פ 2365-08","הנאשם הביע פליאה מדוע לא נוצר קשר לשירות המבחן, וחזר ומסר מספרי טלפון להתקשר עמו, והסביר שהתיק הנוסף הפתוח הוא בעבירת סמים, משנתפסה אצלו כמות מזערית של חשיש.",גזר דין
"ת""פ 2365-08","בנסיבות הללו, איפשרתי פעם נוספת המשך קשר עם שירות המבחן ודחיתי ליום 29.4.10.",גזר דין
"ת""פ 2365-08","בישיבת 29.4.10 הודיע ב""כ הנאשם כי לא מבקש לצרף את התיק התלוי ועומד והנאשם טוען שם לחפות.",גזר דין
"ת""פ 2365-08","ב""כ התביעה הודיעה כי אילו צורף התיק, עמדת הפרקליטות היתה משתנה.",גזר דין
"ת""פ 2365-08","מתסקיר ליום 24.3.09 עלה כי לנאשם 11 שנות לימוד, אופיין בהפרעות קשב וריכוז, לצבא לא גוייס, עבד בעבודות מזדמנות לאורך השנים, ולא גילה יציבות תעסוקתית.",גזר דין
"ת""פ 2365-08","הסביר נסיבות הגעת הנשק, אותו מצא מפורק ובו החזיק מספר שנים, ובאשר לשימוש בסמים - הודה ונטל אחריות, שלל התמכרות וציין ששנתיים אינו מעשן. בשל קושי לתת אמון ותחושת עויינות כלפי השירות ביקש הנאשם לסיים תהליך האבחון.",גזר דין
"ת""פ 2365-08","בהסכמתו, נפגשה קצינת המבחן עם אחותו ונמסרו פרטים על קשיים שונים, שאין זה המקום לפרטם, ובהמשך נבחנה אפשרות להמשך קשר וטיפול.",גזר דין
"ת""פ 2365-08","בתסקיר ליום 10.6.09 דווח כי הקשר נותק משהוצע לנאשם להשתלב בקבוצת מכורים נקיים, והוא סרב, ולקבל טיפול פסיכולוגי – מה שנדחה בשל עלויות גבוהות.",גזר דין
"ת""פ 2365-08","בתסקיר ליום 4.1.10 דווח כי הנאשם לא ענה לטלפון ולא בא לפגישה שנקבעה, לכן לאור חוסר שיתוף הפעולה הומלץ לסיים ההליכים ללא מעורבות שירות מבחן.",גזר דין
"ת""פ 2365-08","בתסקיר ליום 29.4.10 חזר שירות המבחן ונמנע מהמלצה, ודווח כי הנאשם אמנם נענה לפניות שירות המבחן אך חזר ובלט דפוס של קושי לתת אמון בשירות, התנגדות לפגישה עם הוריו, ומאידך – אחותו דיווחה על רגיעה, ותפקוד טוב יותר מבעבר.",גזר דין
"ת""פ 2365-08","הנאשם שבפניי הודה בעבירות המיוחסות לו, תוך שנותן הסבר לטעמיו שלו לביצוען. את הנשק מצא מפורק, ובסמים השתמש כמפלט ובריחה, ולדבריו חדל להשתמש מזה שנתיים ובכל זאת – בבדיקה לאחרונה נמצאו שרידי סם. כאמור, לא באה בפניי המלצה לשילובו בפיקוח, בשל חוסר שיתוף פעולה ,וצר לי על כך, באשר לטעמי זה המקרה המתאים לפיקוח, ובפרט על רקע אותם קשיים במסגרת התא המשפחתי.",גזר דין
"ת""פ 2365-08","מכל מקום, העבירות בהן הודה חמורות אם כי הנסיבות מפחיתות במידת מה מחומרתן, שהרי הנשק חלוד וכדי להשמישו יש לטפל בו, וגם להוסיף חלקים, וכמות הסם – אינה מהגבוהות.",גזר דין
"ת""פ 2365-08","לציין – כי משלא ציינה התביעה בהוראת החיקוק לאיזה מהסעיפים הקטנים כוונתה, רואה אני את הנאשם כמי שהורשע בהחזקת סמים לצריכה עצמית, וממילא זו גם התמונה שעולה מכל שהובא בפניי.",גזר דין
"ת""פ 2365-08","לוקחת אני בחשבון את טיעוני הצדדים ואת המסגרת העונשית המוצעת על ידי התביעה, את עמדת הסנגוריה ודברי הנאשם, ומטילה על הנאשם בהסכמתו, שניתנת במעמד זה, 5 חודשי מאסר לריצוי בדרך של עבודות שירות בבית חולים השרון, בן יהודה 34, פתח תקוה, טל' – 03-9372255, בימים א'-ה' מ- 08:00 עד 16:00 , בפיקוחו של אני פרץ, טל' 050-6278541, החל מיום 13.5.10 .",גזר דין
"ת""פ 2365-08","במועד האמור בשעה 8:00 יתייצב בפני המפקח על עבודות שירות לצורך קליטה והצבה במפקדת מחוז מרכז, יחידת עבודות שירות ת.ד. 81 רמלה 72100, אוטובוס מתחנה מרכזית רמלה או לוד קו מספר 247.",גזר דין
"ת""פ 2365-08","הוסבר לנאשם כי עליו לעדכן את משרד הממונה בכל שינוי אם יחול בכתובת מגוריו, וכן שעליו לעמוד בתנאי הפיקוח וביקורות פתע, וכי כל הפרה בעבודות השירות עשויה להביא להפסקה מנהלית ולריצוי יתרת העונש במאסר ממש.",גזר דין
"ת""פ 2365-08","כמו כן, מוטלים 6 חודשי מאסר אותם לא יישא אלא אם בתוך 3 שנים מעת סיום רצוי המאסר יחזור ויעבור על העבירות בהן הורשע או יבצע כל עבירת סמים מכל סוג ומין.",גזר דין
"ת""פ 2365-08",סמים ותחמושת – יושמדו / יחולטו.,גזר דין
"ת""פ 2365-08","זכות ערעור לביהמ""ש המחוזי תוך 45 יום.  ",גזר דין
"ת""פ 2365-08",גזר הדין יועבר מיד על ידי המזכירות לפקס 08-9193217.,גזר דין
"ת""פ 2365-08",הנאשם ובא כוחו יואילו לעמוד בקשר עם הממונה כך שלא תיווצר שום תקלה בתחילת ריצוי המאסר בעבודות שירות.,גזר דין
"ת""פ 2365-08","ניתנה והודעה היום כ""ט אייר תש""ע, 13/05/2010 במעמד הנוכחים.   ",<#5#>
"ת""פ 2365-08",ליה לב און 54678313-2365/08,5129371
"ת""פ 2365-08",הוקלד על ידי: נילי קופרמן,54678313
"ת""פ 2365-08",נוסח מסמך זה כפוף לשינויי ניסוח ועריכה,54678313
"ת""פ 2365-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
