verdict,text,part
"ת""פ 3805-07-10","הנאשם, עבדאלכרים, עבד-אלקאדר חאמד, תושב נצרת, יליד 13.3.1991, הורשע על פי הודאתו בעובדות כתב האישום המתוקן בעבירות שלהלן:",גזר דין
"ת""פ 3805-07-10","קשירת קשר לביצוע פשע – עבירה לפי סעיף 499(א)(1) לחוק העונשין תשל""ז-1977",גזר דין
"ת""פ 3805-07-10","הובלה ונשיאת נשק – עבירה ע""פ ס' 144 (ב) בצירוף לס' 29 לחוק העונשין הנ""ל",גזר דין
"ת""פ 3805-07-10","החזקת נשק – עבירה לפי ס' 144(א) לחוק העונשין הנ""ל",גזר דין
"ת""פ 3805-07-10","רכישת נשק – עבירה פי ס' 144(א) לחוק העונשין הנ""ל",גזר דין
"ת""פ 3805-07-10","כתב האישום מייחס לנאשם שני אירועים שבגינם הורשע בעבירות הנ""ל ואלה הם:",גזר דין
"ת""פ 3805-07-10","האחד: במהלך שנת 2010 קשר הנאשם קשר עם אדם נוסף בשם ע. אלרוחמאן סלים (להלן: ע. אלרוחמאן), לירות באקדח שהאחרון החזיק שלא כדין ולשם כך הנאשם רכש כדורים לצורך ירי באותו אקדח. ע. אלרוחמאן והנאשם עלו לשטח חקלאי ובצעו תרגילי ירי, עם תום הירי ולבקשתו של ע. אלרוחמאן, לקח הנאשם את האקדח והסתירו למשך מספר ימים, סמוך למקום מגוריו.",גזר דין
"ת""פ 3805-07-10","השני: הנאשם הסתיר מאחורי ביתו ועל פי בקשתו של ע. אלרוחמאן רובה אוטומטי מסוג קארל גוסטב וכן מחסנית ושני כדורים לרובה ובמקרה נוסף, הסתיר הנאשם עבור ע. אלרוחמאן במרפסת ביתו רימון הלם.",גזר דין
"ת""פ 3805-07-10","בטרם טיעון לעונש, הופנה הנאשם לשירות המבחן ובהמשך הוגש תסקיר מבחן בעניינו, שאין בו כל המלצה טיפולית. שירות המבחן המליץ על ענישה חיצונית ומוחשית, דוגמת מאסר בפועל, אך לטעמו יש לשקול את תקופת המאסר, על מנת לא לחשוף את הנאשם לאותה אוכלוסיה עבריינית שבתוך כותלי בית הסוהר.",גזר דין
"ת""פ 3805-07-10","העבירות בהן הורשע הנאשם חמורות למדי. עבירות הנשק הפכו למכת מדינה. נשק רב, בלתי חוקי מוחזק בידי גורמים שונים בתוך החברה הישראלית, על כל מגזריה ורבדיה.",גזר דין
"ת""פ 3805-07-10","זמינות הנשק והחזקתו בידי אנשים בלתי מורשים, יש בהם כדי להעצים את תופעת האלימות  ואף להסלים כל אירוע אלים, במיוחד בשל הקלות הבלתי נסבלת בה נעשה שימוש בכלי הנשק.",גזר דין
"ת""פ 3805-07-10","בתי המשפט עמדו פעמים רבות על חומרתן של עבירות נשק, על החומרה הרבה הטמונה בהם ועל הצורך והחובה להחמיר בענישה לשם הרתעת אותם עבריינים כדוגמת הנאשם ואחרים רבים העומדים וצופים  באשר נעשה ומתרחש.",גזר דין
"ת""פ 3805-07-10","וכך קבע בית המשפט העליון ברע""פ 2718/04, אבו דאחל נ' מדינת ישראל: ",גזר דין
"ת""פ 3805-07-10","המאשימה עתרה להטלת מאסר בפועל לתקופה ממושכת, בנוסף לרכיבי ענישה אחרים, ואילו הסנגור המלומד ביקש להסתפק בתקופת המעצר בה שהה הנאשם, תקופה של ארבעה וחצי חודשים, תוך הדגשה שהנאשם חסר עבר פלילי, צעיר בשנים ולטענתו, ביצע את המעשים המיוחסים לו מתוך סקרנות ולא מכל מניע אחר.",גזר דין
"ת""פ 3805-07-10","אין בכוונתי לצלול לעומק מחשבותיו של הנאשם ובא-כוחו כדי ללמוד על מניעיו. עינינו הרואות, שמעשים שתחילתם בסקרנות מובילים למחוזות מסוכנים. התנסותו של צעיר בכלי נזק בלתי חוקי מגבירה בו מוטיבציה לעשות בכלים אלה שימוש בבוא היום לצרכים עבריינים. יש לגדוע תופעה זו משורש ויפה שעת אחת קודם.",גזר דין
"ת""פ 3805-07-10","בבואי לגזור את דינו של הנאשם, אינני יכול להתעלם מעברו הנקי, גילו הצעיר, הודאתו, שהביאה לקיצור הליכי משפט, אך מאידך, אינני יכול להתעלם מחומרת המעשים, הסכנה הטמונה בהם ומהמלצת שירות המבחן, כפי שבאה לידי ביטוי בתסקיר. כאמור, שירות המבחן ציין בתסקירו, כי ענישה חיצונית ומוחשית כדוגמת עונש מאסר, עשויה להיות מעשית.",גזר דין
"ת""פ 3805-07-10","הסנגור המלומד אינו חולק על מסקנתו של שירות המבחן בדבר הטלת עונש מאסר בפועל, אך לטענתו יש להסתפק בתקופת המעצר. דעתי שונה מדעתו של הסנגור, אך גם שונה מדעת התביעה, שעתרה למאסר ממושך. נסיבותיו האישיות של הנאשם ונסיבות האירועים, נשוא כתב האישום יובילו אותי לדרך האמצע. דרך שיש בה התחשבות בנסיבותיו האישיות של הנאשם, גילו וחרטתו מחד וחומרת העבירות בהן הורשע מאידך.",גזר דין
"ת""פ 3805-07-10","אי לכך, ולאור כל האמור לעיל, אני דן את הנאשם לעונשים הבאים:",גזר דין
"ת""פ 3805-07-10","אני דן את הנאשם למאסר לתקופה של שלושים ושישה חודשים, מתוכם עשרים וארבעה חודשים לריצוי בפועל ואילו היתרה על תנאי למשך שלוש שנים והתנאי שלא יעבור ויורשע בפרק זמן זה והחל מיום שחרורו על כל אחת מהעבירות בהן הורשע בכתב אישום מתוקן זה. ימי המעצר ינוכו מתקופת המאסר.",גזר דין
"ת""פ 3805-07-10",זכות ערעור לבית המשפט העליון בתוך 45 יום מהיום. ,גזר דין
"ת""פ 3805-07-10","ניתנה והודעה היום ח' כסלו תשע""א, 15/11/2010 במעמד הנוכחים.   ",<#5#>
"ת""פ 3805-07-10",הוקלד על ידי: קארן מגידס,"תאופיק כתילי, סגן נשיא"
"ת""פ 3805-07-10",נוסח מסמך זה כפוף לשינויי ניסוח ועריכה,"תאופיק כתילי, סגן נשיא"
"ת""פ 3805-07-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","תאופיק כתילי, סגן נשיא"
