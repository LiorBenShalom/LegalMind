verdict,text,part
"ת""פ 5735-06-11",12 ביולי 2011,"ת""פ 5735-06-11 מדינת ישראל נ' מנצור גרייב (עציר)"
"ת""פ 5735-06-11",באמצעות פרקליטות מחוז ירושלים,מדינת ישראל
"ת""פ 5735-06-11","ע""י ב""כ עו""ד מ' ענאבסה",מנצור בן עיסא גרייב (עציר)
"ת""פ 5735-06-11","הנאשם הורשע, על-פי הודאתו, בעבירת סיוע לנשיאת נשק – לפי סעיף 144(ב) רישא בשילוב עם סעיף 32 לחוק העונשין, התשל""ז-1977.",גזר דין
"ת""פ 5735-06-11","הודאתו של הנאשם ניתנה במסגרת הסדר טיעון, לפיו הוגש נגדו כתב אישום מתוקן, שבו הומרה עבירת נשיאת נשק, אשר יוחסה לו בכתב האישום המקורי, לעבירה של סיוע לנשיאת נשק. במסגרת הסדר הטיעון הוסכם, כי המאשימה תעתור לעונש מאסר בפועל של שבעה חודשים, בצד מאסר על תנאי, וכי הסנגוריה תהא חופשית בטיעוניה לעונש. הצדדים הגיעו להסדר הטיעון, בין-השאר, לנוכח העובדה שהעבירה בוצעה לפני כעשר שנים, בחודש מארס 2001, ולאור שיתוף הפעולה של הנאשם בחקירה, עת הפליל את האדם שלו סייע בנשיאת הנשק, המועמד כיום לדין בעבירת רצח.",גזר דין
"ת""פ 5735-06-11","להלן עובדות כתב-האישום המתוקן, העומדות ביסוד ההודאה וההרשעה:",גזר דין
"ת""פ 5735-06-11","בראשית שנת 2001, התגלע סכסוך אזרחי, שעניינו תשלום עבור בעלות בקרקע, בין פריד נשאש (להלן – נשאש) לבין מוחמד צאלח רישאק (להלן – המנוח). בתקופה הרלבנטית לכתב האישום היה הנאשם מאורס לשירין, נכדתו של נשאש, והתגורר באזור יהודה ושומרון, וכן היה בקשרי ידידות עם עאצי קסיס מבית סאחור (להלן – עאצי) הנשוי לאחותה של שירין. לא היו בידי הנאשם באותה תקופה אישורי כניסה לישראל כדין.",גזר דין
"ת""פ 5735-06-11","בראשית חודש מארס 2001 החליט עאצי להמית את המנוח, על-רקע הסכסוך האמור. ביום 11.3.01, על-פי בקשת עאצי, הגיע הנאשם לביתו של עאצי בבית סאחור ברכב ששכר מחברת השכרה פלסטינית. על-פי הכוונת עאצי, הסיע אותו הנאשם לביתו של המנוח בשכונת ראס-אל עמוד בירושלים. בסמוך לשעה 18:30 הגיעו הנאשם ועאצי לבית המנוח. באותו העת, היו בבית המנוח וילדיו.",גזר דין
"ת""פ 5735-06-11","בעת ובמקום האמורים נשאר הנאשם ברכב, ועאצי ניגש לכיוון הבית וצלצל בפעמון דלת דירת המנוח. בתו של המנוח, מוכראם, שאלה את עאצי לרצונו. עאצי שאל אותה היכן אביה וביקש כי תקרא לו. מוכראם קראה למנוח, וזה ניגש לעאצי ושאלו לרצונו. בשלב זה, שלף עאצי אקדח וירה במנוח שלוש יריות מטווח קצר, בכוונה לגרום למותו. אחת מהיריות פגעה בבית החזה הקדמי שמאלי של המנוח, והאחרות פגעו ברגליו. כתוצאה מהירי נפטר המנוח.",גזר דין
"ת""פ 5735-06-11","מיד לאחר הירי נמלט עאצי מהמקום כשהאקדח בידו. הוא רץ לעבר הרכב בו המתין לו הנאשם, והנאשם הסיעו במהירות מהמקום. הנאשם הסיע את עאצי לביתו בבית סאחור, זאת בנסיעה שנמשכה כחצי שעה. במהלך הנסיעה היה הנאשם מודע לכך שעאצי היה מעורב באירוע ירי, וכי הוא נושא עִמו אקדח שלא כדין.",גזר דין
"ת""פ 5735-06-11","בגין המעשים האמורים הורשע הנאשם, כאמור, על-פי הודאתו, בעבירת סיוע לנשיאת נשק.",גזר דין
"ת""פ 5735-06-11","במסגרת הסדר הטיעון הוסכם, כי הסנגוריה תטען שמודעותו של הנאשם לדבר נשיאת הנשק על-ידי עאצי הייתה מכוח כלל עצימת עיניים, זאת נוכח העובדה שהנאשם חשד בהימצאותו של האקדח אך נמנע מלברר זאת.",גזר דין
"ת""פ 5735-06-11","הנאשם הִנו בן שלושים-וחמש, גרוש ואב לשני ילדים המתגוררים עם גרושתו בקנדה. אין לחובתו הרשעות קודמות כלשהן, ועל-פי דברי הסנגור, פרט למעידה הפלילית הנדונה תִפקודו היה נורמטיבי לחלוטין.",גזר דין
"ת""פ 5735-06-11","ב""כ המאשימה עתרה בטיעוניה לעונש להטלת מאסר בפועל לתקופה של שבעה חודשים, זאת במסגרת הסדר הטיעון. היא הדגישה, כי חלק מהעבירות שהנאשם נחשד בגינן התיישנו מחמת חלוף למעלה מעשר שנים מעת האירוע, וכי בסופו של יום הוחלט לייחס לו את העבירה שבה הורשע, על-פי הודאתו.",גזר דין
"ת""פ 5735-06-11","הסנגור ביקש להסתפק בתקופת מאסר קצרה, החופפת את מעצרו של הנאשם מיום 8.5.11. הוא הדגיש, כי הנאשם לא היה מודע לכוונותיו של עאצי, כמו-גם לעובדה כי הלה מחזיק בנשק; וכי רק לאחר מעשה, בעת שהסיעו לביתו בבית סאחור, חשד בכך שהאחרון נושא נשק, ונמנע מלברר הדבר. עוד ביקש הסנגור להתחשב בהודאתו של הנאשם, בנטילת האחריות על מעשיו, בחלוף הזמן הרב מעת האירועים, ובעובדה שמדובר במי שמעד לראשונה בפלילים.",גזר דין
"ת""פ 5735-06-11","העבירה של סיוע לנשיאת נשק, שביצע הנאשם, חמורה בטיבה ובנסיבותיה. הנאשם סייע לעאצי לשאת נשק, לאחר אירוע שבו עאצי קיפד חייו של המנוח ביריות. אמנם הנאשם לא היה מודע לכוונותיו של עאצי, וכן לא ידע שהלה ירה לעבר המנוח, ואולם הוא היה מודע – אף אם מדובר היה מכוח כלל עצימת העיניים בעקבות שמיעת שלוש היריות – כי עאצי היה מעורב באירוע ירי וכי הוא נושא עִמו אקדח שלא כדין. הסיוע בנשיאת הנשק היה ממשי, שכן הנאשם הסיע את עאצי מזירת הירי בירושלים לביתו של האחרון בבית סאחור, בנסיעה ממושכת יחסית של כחצי שעה.",גזר דין
"ת""פ 5735-06-11","העבירה ונסיבות ביצועה מצדיקות הטלת מאסר לתקופה לא קצרה. עם זאת, אתחשב בנסיבותיו האישיות של הנאשם שתוארו על-ידי הסנגור, בהודאתו במיוחס לו, בשיתוף הפעולה שלו בחקירה במשטרה ובחלוף למעלה מעשר שנים מעת האירוע.",גזר דין
"ת""פ 5735-06-11","על-יסוד האמור לעיל, ובהתחשב בהסדר הטיעון ובטיעוני הצדדים לחומרה ולקולא, אני דן את הנאשם כדלהלן:",גזר דין
"ת""פ 5735-06-11",לחמישה חודשי מאסר בפועל – מיום מעצרו 8.5.11.,גזר דין
"ת""פ 5735-06-11","לחמישה חודשי מאסר על תנאי, שלא יעבור תוך שלוש שנים מהיום עבירת נשק כלשהי מסוג פשע.",גזר דין
"ת""פ 5735-06-11","ניתן היום, י' בתמוז תשע""א, 12 ביולי 2011, במעמד ב""כ המאשימה, הסנגור, הנאשם ומתורגמן בית המשפט לשפה הערבית.",	זכות ערעור לבית המשפט העליון תוך 45 יום מהיום.
"ת""פ 5735-06-11",י' נועם 54678313-/,5129371
"ת""פ 5735-06-11",נוסח מסמך זה כפוף לשינויי ניסוח ועריכה,"יורם נועם, שופט"
"ת""פ 5735-06-11","בעניין עריכה ושינויים במסמכי פסיקה, חקיקה ועוד באתר נבו – הקש כאן","יורם נועם, שופט"
