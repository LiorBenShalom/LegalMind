verdict,text,part
תפ (רמ') 4292∕05,"חוק העונשין, תשל""ז-1977: סע'  52, 52 (ג), 87","פקודת הסמים המסוכנים [נוסח חדש], תשל""ג-1973: סע'  13"
תפ (רמ') 4292∕05,"חוק סדר הדין הפלילי [נוסח משולב], תשמ""ב-1982: סע'  ב' בפרק ג', ב1 לפרק ו'","פקודת הסמים המסוכנים [נוסח חדש], תשל""ג-1973: סע'  13"
תפ (רמ') 4292∕05,"הנאשם הורשע על פי הודאתו בעבירה המיוחסת לו בכתב האישום המתוקן המייחס לו עבירה של סחר בסמים, עבירה לפי סעיף 13 לפקודת הסמים המסוכנים נ""ח תשל""ג-1973, באופן שהנאשם מכר לשוטר דניס סם מסוכן מסוג הרואין במשקל של 0.82 גרם נטו בתמורה ל-100 ש""ח, וזאת ביום 22.11.05.",גזר דין
תפ (רמ') 4292∕05,"בטיעוניה לעונש ב""כ המאשימה טענה שהנאשם פנה לשוטר וסמן לו לבוא לקראתו ושאל למבוקשו והיה בידו לספק לשוטר את מבוקשו באופן מיידי.",גזר דין
תפ (רמ') 4292∕05,"ב""כ המאשימה הפנתה לכך שעסקינן בנאשם שהחל דרכו בבית משפט לנוער ונתנו לו הזדמנויות להטיב דרכו וההליכים בעניינו הסתיימו ללא הרשעה, אולם ללא הועיל.",גזר דין
תפ (רמ') 4292∕05,בהמשך נדון הנאשם בבית משפט לנוער בגין עבירות על פקודת הסמים המסוכנים לעונש מאסר וכן לעונש מותנה שלטענת המאשימה הנו בר הפעלה במקרה הנדון.,גזר דין
תפ (רמ') 4292∕05,"ב""כ המאשימה טענה כי גזר הדין שהשית את המאסר המותנה בת.פ. 740/02 מבית המשפט לנוער ברמלה ניתן ביום 06.02.03. דא עקא, עונש המאסר עוכב והנאשם החל לרצות עונשו רק ביום 23.05.04 הואיל והתנאי על פי החוק, אם לא נקבע אחרת על ידי כב' בית המשפט אשר גזר את העונש, חל מתום תקופת ריצוי המאסר, אזי העבירה נשוא כתב האישום נעברה בתוך תקופת התנאי.",גזר דין
תפ (רמ') 4292∕05,"ב""כ המאשימה טענה כי הגם שכב' בית המשפט המחוזי עת עכב את ביצוע גזר הדין ציין בהחלטתו כי הוא מעכב את ביצוע המאסר בפועל וציין כי אין עיכוב ביצוע לעניין הקנס, אין ללמוד מהאמור כי לא חל עיכוב ביצוע של העונש המותנה הואיל  ועל פי ההלכה הפסוקה (ע""פ 7150/00 וע""פ 8329/00 ), משניתן עיכוב ביצוע עיכוב העונש ניתן לגבי כל רכיבי העונש.",גזר דין
תפ (רמ') 4292∕05,כמו כן הפנתה לכך שהנאשם נדון בחודש פברואר 2005 לעונש מאסר בן עשרה חודשים בגין עבירות אלימות ועבירה של הפרת הוראה חוקית.,גזר דין
תפ (רמ') 4292∕05,לאור האמור ובשים לב להלכה הפסוקה עתרה להטיל על הנאשם עונש מאסר משמעותי במצטבר לעונש המותנה אשר עתרה להפעילו.,גזר דין
תפ (רמ') 4292∕05,"ב""כ המאשימה הפנתה לגזר הדין אשר ניתן על ידי כב' בית המשפט השלום ברמלה בת.פ. 2178/04 ובקשה ללמוד מהעונש שנגזר על הנאשם שם למקרה הנדון. ",גזר דין
תפ (רמ') 4292∕05,בנוסף עתרה להכריז על הנאשם כסוחר סמים ועתרה להורות על חילוט הכספים אשר נתפסו ברשותו.,גזר דין
תפ (רמ') 4292∕05,עוד עתרה להטיל על הנאשם קנס כספי ולהורות על פסילת רישיונו.,גזר דין
תפ (רמ') 4292∕05,"מנגד ב""כ הנאשם טען שעסקינן בעסקה אחת מבוימת יזומה על ידי שוטר, ב""כ הנאשם טען כי רף הענישה במקרים דומים הנו עונש מאסר למשך חדשים ספורים בלבד.",גזר דין
תפ (רמ') 4292∕05,"ב""כ הנאשם טען כי העונש אשר הוטל על  הנאשם בת.פ. 2178/04 ממנו בקשה ב""כ המאשימה ללמוד לעניינו הנו גזר דין שהחמיר עם הנאשם.",גזר דין
תפ (רמ') 4292∕05,"ב""כ הנאשם טען כי עסקינן בנאשם כבן 21 שנים וקיים סיכוי שהנאשם יטיב את דרכו, לפיכך עתר להתחשב בגילו הצעיר.",גזר דין
תפ (רמ') 4292∕05,"באשר לעונש המותנה, ב""כ הנאשם טען כי העונש המותנה לא חל במקרה הנדון הואיל ועונש המאסר לריצוי בפועל עוכב על ידי כב' בית המשפט המחוזי בהחלטתו מיום 13.02.03. מלשון החלטת כב' בית המשפט המחוזי ניתן ללמוד ששאר מרכיבי העונש לא עוכבו. לפיכך טען כי עונש המאסר המותנה לא עוכב והוא חל מיום מתן גזר הדין, אלא אם הנאשם ריצה עונש מאסר. הואיל וביום מתן גזר הדין הנאשם לא היה נתון במאסר, המשמעות היא לשיטתו שהתנאי חלף.",גזר דין
תפ (רמ') 4292∕05,"ב""כ הנאשם ציין שלעונש המותנה מטרה מסוימת, מטרה הרתעתית והוא חייב להיות מוטל לתקופה מוגדרת.",גזר דין
תפ (רמ') 4292∕05,"באשר לעתירת ב""כ המאשימה להכריז על הנאשם כסוחר סמים ולהורות על חילוט הכסף שנתפס ברשותו, טען ב""כ הנאשם כי אין כל ראיה שהכסף מקורו בסמים,קרי בעבירה.",גזר דין
תפ (רמ') 4292∕05,בנוסף עתר שאם יוטל על הנאשם קנס כספי יהיה זה קנס מתון הואיל והנטל לתשלום הקנס ייפול על הורי הנאשם.,גזר דין
תפ (רמ') 4292∕05,שקלתי את טיעוני הצדדים.,גזר דין
תפ (רמ') 4292∕05,האם המאסר המותנה חל?,גזר דין
תפ (רמ') 4292∕05,"עסקינן בנאשם אשר לחובתו רשומות שתי הרשעות קודמות, ושלושה רישומים בהם הסתיים ההליך נגדו ללא הרשעה.",גזר דין
תפ (רמ') 4292∕05,"ביום 06.02.03 נדון הנאשם בת.פ. 740/02 של בית המשפט לנוער לריצוי עונש מאסר למשך תשעה חודשים וכן למאסר מותנה של שמונה חודשים והתנאי הוא לשנתיים, כן נדון לקנס כספי.",גזר דין
תפ (רמ') 4292∕05,בגזר דינו עכב כב' בית המשפט את ביצוע העונש עד ליום 06.03.03.,גזר דין
תפ (רמ') 4292∕05,הנאשם ערער על גזר הדין וביום 13.02.03 כב' בית המשפט המחוזי בהחלטתו עיכב את ביצוע המאסר בפועל עד למתן פסק דין בערעור.,גזר דין
תפ (רמ') 4292∕05,בפסק דינו מיום 09.05.04 כב' בית המשפט המחוזי דחה הערעור והורה על עיכוב ביצוע עונש המאסר עד ליום 23.05.04.,גזר דין
תפ (רמ') 4292∕05,"סעיף 52 לחוק העונשין, התשל""ז- 1977, דן במאסר על תנאי.",גזר דין
תפ (רמ') 4292∕05,"בפסק הדין בעניין ע""פ 7510/00 ו-ע""פ 8329/00 במנוקלר אליהו נ' מדינת ישראל, כב' בית המשפט קבע כי התוספת בסעיף 52 (ג) לחוק: ",סעיף 52 (ג) מורה:
תפ (רמ') 4292∕05,"ביחס לנידונים אלה נועד התיקון לענות על הבעיה הקשורה בתקופות שבהן האסיר אינו משוחרר עדיין ממאסרו, אולם הוא נמצא באופן זמני מחוץ לבית הכלא מסיבות שונות... בתקופות אלה הנידון חופשי ולכן עלול לבצע עבירות, אולם תקופת התנאי השיפוטית עדיין אינה חלה עליו, משום שכאמור היא נדחית עד לשחרורו הסופי מן המאסר.",סעיף 52 (ג) מורה:
תפ (רמ') 4292∕05,"'במהותו עונש מאסר, בין אם נקבע לריצוי בפועל או שהוטל על-תנאי, הוא אותו עונש. אלא שעונש המאסר על-תנאי הוא בבחינת מאסר שריצויו נדחה. לפיכך, כאשר מוטל על נאשם עונש שחלקו לריצוי בפועל וחלקו על-תנאי, יש לראות בעונש המותנה חלק מתקופת המאסר הכוללת, שהושתה על הנאשם. המאסר בפועל והמאסר על-תנאי הם שני חלקים של אותו עונש, ועל שניהם חלים אותם כללים'.",סעיף 52 (ג) מורה:
תפ (רמ') 4292∕05,"(רע""פ 5798/00 ריזי נ' מדינת ישראל , דינים-עליון, כרך נח 915, בפיסקה 6 לפסק הדין). (ראה ע""פ 7510/00 וע""פ 8329/00).",סעיף 52 (ג) מורה:
תפ (רמ') 4292∕05,"הטעם הנוסף שלא להחיל את תקופת התנאי השיפוטית בעת דחיית ביצוע העונש עד לשמיעת הערעור, הוא כי החלת תקופת התנאי השיפוטית בעת דחיית הביצוע, עלולה להביא לכך שעונש המאסר על תנאי יפוצל- חלקו יחול בתקופה שעד לתחילת ריצוי המאסר בפועל, וחלקו האחר יחול לאחר סיום ריצוי המאסר בפועל. תוצאה זו נוגדת את התכלית החקיקתית של סעיף 52 (ג) לחוק העונשין, שהרי לו סבר המחוקק כי ניתן לפצל את עונש המאסר על תנאי, לא היה רואה לקבוע כי תקופות התנאי המנויות בסיפא של סעיף 52 (ג) לחוק, יחולו באופן מצטבר לתקופת התנאי השיפוטית."" (ראה שם ע""פ 751/00 וע""פ 8329/00).",סעיף 52 (ג) מורה:
תפ (רמ') 4292∕05,"סעיף 52 (ג) לחוק העונשין מתייחס לתקופת תנאי סטטוטורית המותנית בכך שעסקינן ב""אסיר"" הנמצא מחוץ לבית סוהר. החלופה של סעיף 52 (ג) ""אינה דנה במפורש בתקופת שחרור בערובה בגין עיכוב ביצוע לפי סעיף 87 לחוק העונשין טרם תחילת ריצוי המאסר "" (ראה שם, ע""פ 7510/00 ו-ע""פ 8329/00).",סעיף 52 (ג) מורה:
תפ (רמ') 4292∕05,"כב' בית המשפט קבע: ""סיכומם של דברים; ככלל, בעת תקופת עיכוב ביצוע עונש המאסר לפי סעיף 87 לחוק העונשין, לא תחול תקופת התנאי השיפוטית, אלא אם כן קבע אחרת בית המשפט שגזר את העונש. זאת ועוד; בתקופת עיכוב הביצוע לא תחול הוראת סעיף 52 (ג) לחוק העונשין המורה על תוספת תקופת תנאי סטטוטורית .",סעיף 52 (ג) מורה:
תפ (רמ') 4292∕05,"(ראה שם, ע""פ 7510/00 ו-ע""פ 8329/00)",סעיף 52 (ג) מורה:
תפ (רמ') 4292∕05,"לאור ההלכה הפסוקה, מצאתי כי המאסר המותנה חל בעניינינו.",סעיף 52 (ג) מורה:
תפ (רמ') 4292∕05,"מצאתי כי גם אם מלשון החלטת כב' בית המשפט המחוזי עולה כי עונש המאסר עוכב, המשמעות היא על פי ההלכה הפסוקה שהעונש נדחה על כל חלקיו,   המאסר לרבות המאסר המותנה אלא אם נאמר אחרת.",סעיף 52 (ג) מורה:
תפ (רמ') 4292∕05,במקרה הנדון נאמר אחרת רק בהקשר לעיכוב ביצוע הקנס הכספי.,סעיף 52 (ג) מורה:
תפ (רמ') 4292∕05,משמצאתי כי המאסר המותנה חל שקלתי מהו העונש הראוי להטיל על הנאשם.,סעיף 52 (ג) מורה:
תפ (רמ') 4292∕05,עסקינן בנאשם יליד 1984 אשר לחובתו רשומות שתי הרשעות קודמות. הנאשם ריצה עונשי מאסר בגין עבירות על פקודת הסמים המסוכנים ובגין עבירות אלימות.,סעיף 52 (ג) מורה:
תפ (רמ') 4292∕05,"עסקינן בנאשם שנתנו לו מספר הזדמנויות להטיב דרכו ולהשתקם והוטלו עליו דרכי טיפול, אולם ללא הועיל, כל ניסיונות הטיפול כשלו.",סעיף 52 (ג) מורה:
תפ (רמ') 4292∕05,"מעבר לאמור, הנאשם לא למד לקחו, חרף ריצוי עונש מאסר בפועל.",סעיף 52 (ג) מורה:
תפ (רמ') 4292∕05,"העבירה אשר עבר הנאשם הנה חמורה ביותר וגם אם הנאשם הורשע, במקרה שלפניי, במכירת סם במשקל של 0.82 גרם מסוג הרואין, קרי בביצוע עסקה אחת בלבד, הרי שנקבע בהלכה הפסוקה בעניין בש""פ 5083/92 :",סעיף 52 (ג) מורה:
תפ (רמ') 4292∕05,"לאור האמור ולאחר ששקלתי את כל הנדרש ולקולא שקלתי את העובדה שהנאשם הודה וחסך זמן שיפוטי, כמו כן לעניין העונש הבאתי במסגרת שיקולי את גילו הצעיר של הנאשם, החלטתי להטיל על הנאשם את העונשים הבאים:",סעיף 52 (ג) מורה:
תפ (רמ') 4292∕05,אני מורה על הפעלת המאסר המותנה מת.פ. 740/02 מבית המשפט לנוער ברמלה למשך שמונה חודשים;,סעיף 52 (ג) מורה:
תפ (רמ') 4292∕05,בגין העבירה נשוא התיק שלפני אני מטילה על הנאשם עשרה חודשי מאסר;,סעיף 52 (ג) מורה:
תפ (רמ') 4292∕05,הנאשם ירצה את עונשי המאסר באופן ששישה חודשים מתוך העונש שהוטל על הנאשם בגין התיק שלפני ירוצו במצטבר לעונש המותנה וארבעה חודשים ירוצו באופן חופף לעונש המותנה כך שעל הנאשם לרצות ארבעה-עשר חודשי מאסר בפועל;,סעיף 52 (ג) מורה:
תפ (רמ') 4292∕05,"אני מטילה על הנאשם קנס כספי בסך של 5,000 ₪ או 100 ימי מאסר תמורתו.",סעיף 52 (ג) מורה:
תפ (רמ') 4292∕05,"הכסף אשר נתפס אצל הנאשם, בסך של 1,940 ₪, ייזקף על  חשבון הקנס והיתרה תשולם בשלושה תשלומים. הראשון בסך של 1,060 ₪ בתוך 30 יום והיתרה בסך של 2,000 ₪ תשולם בשני תשלומים שווים, האחד בתוך 60 יום והשני בתוך 90 יום;",סעיף 52 (ג) מורה:
תפ (רמ') 4292∕05,אני מורה על פסילת רישיונו של הנאשם למשך שמונה חודשים  מיום שחרורו ממאסרו;,סעיף 52 (ג) מורה:
תפ (רמ') 4292∕05,אני מטילה על הנאשם שישה חודשי מאסר אולם הנאשם לא ישא בעונש זה אלא אם בתוך  שלוש שנים מהיום יעבור הנאשם עבירה על פקודת הסמים המסוכנים ו/או נסיון לעבור על פקודת הסמים המסוכנים עבירה מסוג עוון.,סעיף 52 (ג) מורה:
תפ (רמ') 4292∕05,אני מטילה על הנאשם שנים-עשר חודשי מאסר אולם הנאשם לא ישא בעונש זה אלא אם בתוך שלוש שנים מיום שחרורו ממאסרו יעבור הנאשם עבירה על הוראות פקודת הסמים המסוכנים או נסיון לעבור על פקודת הסמים המסוכנים עבירה מסוג פשע.,סעיף 52 (ג) מורה:
תפ (רמ') 4292∕05,הודעה זכות ערעור בתוך 45 יום.,סעיף 52 (ג) מורה:
תפ (רמ') 4292∕05,"ניתן היום ט""ז בטבת, תשס""ו (16 בינואר 2006) במעמד הצדדים.",סעיף 52 (ג) מורה:
תפ (רמ') 4292∕05,"ב""כ הנאשם:","ליאורה פרנקל, שופטת"
תפ (רמ') 4292∕05,אני ביקשתי עוד בדיון הקודם את הטלפונים והתובעת הודיעה שתבדוק. אני רוצה להחזיר את זה למשפחה.,"ליאורה פרנקל, שופטת"
תפ (רמ') 4292∕05,התובעת: אני מסכימה שיושב פלאפון למשפחה.,"ליאורה פרנקל, שופטת"
תפ (רמ') 4292∕05,הפלאפון יושב לאביו של הנאשם.,החלטה
תפ (רמ') 4292∕05,"ניתנה היום ט""ז בטבת, תשס""ו (16 בינואר 2006) במעמד הצדדים.",החלטה
תפ (רמ') 4292∕05,"בית המשפט כנראה מתוך טעות לא קבע שתקופת המאסר תחשב מיום מעצרו של הנאשם ואני מבקש לתקן את זה. אני שוחחתי עם חברתי, עו""ד ברזילי והיא הסכימה והתאריך של המעצר הוא 22.11.05.",הסניגור:
תפ (רמ') 4292∕05,"מניין תקופת המאסר מיום מעצרו של הנאשם, ה-22.11.05. ",54678313החלטה
תפ (רמ') 4292∕05,"54678313המזכירות תשגר עותק מההחלטה לתביעה, עמ' 23 בלבד.",5129371
תפ (רמ') 4292∕05,"ניתנה היום ט""ז בטבת, תשס""ו (16 בינואר 2006) במעמד ב""כ הנאשם.",5129371
תפ (רמ') 4292∕05,נוסח מסמך זה כפוף לשינויי ניסוח ועריכה,"ליאורה פרנקל, שופטת"
