verdict,text,part
"ת""פ 4174-09","ת""פ 4174-09",בית המשפט המחוזי בתל אביב - יפו
"ת""פ 4174-09","חוק העונשין, תשל""ז-1977: סע'  144 (א), 144 (ב), 144 (ב2), 499, 499 (א)(2)",חקיקה שאוזכרה: 
"ת""פ 4174-09","הנאשם הורשע לאחר שמיעת ראיות בעבירות של קשירת קשר לביצוע עוון של רכישת אביזר לנשק, לפי סע' 499 (א)(2) יחד עם סע' 144 (א) סיפא לחוק העונשין,  וכן ברכישת אביזר לנשק לפי סע' 144 (א) סיפא לחוק העונשין,זאת בגין פרט האישום הראשון, לאחר זיכויו מעבירות של נסיון לסחור בנשק או לשאת נשק שיוחסו לו במקור בפרט זה, המתייחס לאקדח, לאחר שקיבלתי את טענת ב""כ הנאשם כי לא הוכח שהאקדח שבו מדובר, סוגל לירות כדור או קליע, מאחר שהיה בלתי תקין, ועל כן הורשע הנאשם רק בנושא של אביזר לנשק ולא בנשק עצמו.",גזר דין
"ת""פ 4174-09","כמו כן, הורשע הנאשם בגין פרט האישום השני בעבירות של קשירת קשר לביצוע פשע של סחר בנשק לפי סע' 499 יחד עם סע' 144 (ב2) לחוק העונשין, ועבירה של סחר בנשק לפי סע' 144 (ב2) ונשיאת נשק לפי סע' 144 (ב) לחוק העונשין.",גזר דין
"ת""פ 4174-09","כפי שנקבע בהכרעת הדין, חייל בשם לואיס מסקוטה נכנס ללשכת הרמטכ""ל וגנב משם אקדח שנמסר כמזכרת ללשכה, החייל מסר את האקדח לאחד שעבד יחד עימו בשם ראכז שלביה, ראכז צילם את האקדח ושלח אותו אל הנאשם, הציע לו לרכוש את הנשק, והנאשם הסכים לכך.",גזר דין
"ת""פ 4174-09","במסגרת זו, הגיע הנאשם למקום עבודתו של ראכז, מסר לו 4,000 ₪, וקיבל אקדח וכדורים. כעבור יומיים הסתבר כי האקדח לא ניתן להפעלה, ודרש מראכז להחזיר לו את הכסף ששולם תמורת האקדח.",גזר דין
"ת""פ 4174-09","אלה העובדות ששימשו בסיס להרשעת הנאשם בפרט הראשון, בעבירות של קשירת קשר לביצוע עוון ורכישת האביזר לנשק, רק משום העובדה שלא הוכח שמדובר בנשק תקין ולכן הורשע רק בנושא של אביזר לנשק.",גזר דין
"ת""פ 4174-09","בעקבות הדרישה להחזר הסכום ששולם עבור האקדח, פנה ראכז לחייל לואיס, וסוכם שהחייל ישדוד נשק מחייל בקריה, בתמורה לאקדח הבלתי תקין.",גזר דין
"ת""פ 4174-09","לואיס ניגש עם אחיו הקטין למחנה הקריה, שם שדד באלימות נשק מסוג 16 M מחייל, והציע לראכז את הנשק תמורת 10,000 ₪, שממנו יקוזז סכום האקדח בסך 4,000 ₪.",גזר דין
"ת""פ 4174-09","ראכז עדכן את הנאשם בהצעה זו, הנאשם הסכים לכך, הגיע למקום עבודתו של ראכז, מסר את התמורה הכספית עבור הרובה, ובהמשך הובילו ראכז ולואיס עם אחיו הקטין את הנשק לפרדס המצוי באיזור מגוריו של הנאשם, שם הוחבא הנשק והנאשם אסף אותו.",גזר דין
"ת""פ 4174-09","בגין זאת הורשע כאמור הנאשם במסגרת הפרט השני בעבירות של קשירת קשר לסחר בנשק, סחר בנשק, ונשיאת נשק.",גזר דין
"ת""פ 4174-09","עקב גילו הצעיר של הנאשם שהיה בן 20 בזמן ביצוע העבירה, נתבקש כמצוות החוק תסקיר של שירות מבחן.",גזר דין
"ת""פ 4174-09","היום הנאשם בן 22, הוא הצעיר מבין 8 אחים שמנהלים עסק משפחתי, של גן ארועים ובריכת שחיה, מדובר במשפחה מלוכדת ונורמטיבית, הבנים והבנות למדו לימודים אקדמאים, והנאשם עצמו בוגר 12 שנות לימוד, עם תעודת בגרות מלאה, סיים קורס מדריכי שחיה  וקורס מצילים, כמו גם קורס חובשים והוא אחראי על בריכת השחיה ועובד כמציל בשעות היום וכסדרן עבודה בגן הארועים של המשפחה בשעות הערב.",גזר דין
"ת""פ 4174-09","הנאשם מחזיק עד היום בטענתו כי אינו מעורב בארועים וכי ראכז הפלילו, אולם טענה זו נדחתה כפי שמפורט בהכרעת הדין.",גזר דין
"ת""פ 4174-09","הנאשם חזר על טענה זו גם לפני קצינת המבחן, והציג עמדה קורבנית ועל כן שירות המבחן התרשם שאשיותו עדיין אינה מגובשת, אולם אין לו כל הרשעות קודמות או מעורבות עבריינית, ועל כן לא ניתנה המלצה טיפולית בעניינו.",גזר דין
"ת""פ 4174-09","יצויין כי הרקע לרכישת כלי הנשק ע""י הנאשם מאת ראכז נעשתה בעקבות ארועים של ביצוע ירי או הטמנת מטעני חבלה ברכוש המשפחתי של הנאשם, מצד אנשים העויינים את משפחת הנאשם.",גזר דין
"ת""פ 4174-09","אין חולק על החומרה היתרה שבביצוע עבירות נשק. נכון שהנאשם זוכה מהעבירה המקורית של סחר בנשק לגבי האקדח, לאחר שהוברר כי הוא אינו תקין ולכן משמש מבחינה חוקית כאביזר לנשק בלבד ולא כנשק ממש, אולם הנאשם הורשע ברכישת תת מקלע אוטומטי מסוג 16 M, כלי נשק שכח ההרס שלו הוא רב,   וניתן לירות באמצעותו ירי בודד או ירי אוטומטי של עשרות כדורים בדקה.",גזר דין
"ת""פ 4174-09",פגיעתו של נשק כזה רבה ומסוכנת.,גזר דין
"ת""פ 4174-09","לפיכך יש להחמיר בעבירות נשק, בעיקר לצורך ההגנה על שלום הציבור.",גזר דין
"ת""פ 4174-09",הפרשה שנגולה בתיק זה נודעה עקב הודאתו של ראכז במשטרה שחשף את מעורבותם של כל המעורבים האחרים.,גזר דין
"ת""פ 4174-09","ראכז הועמד לדין בת.פ. 4171/09 ובעקבות העובדה שהודאתו היא שהביאה לפענוח הפרשה, ולאחר שביהמ""ש ראה לנגד עיניו את הנסיבות המקלות ובראש בראשונה הודאתו של ראכז באשמה, נטילת אחריות והבעת צער וחרטה, והעובדה שמדובר באדם צעיר יליד 1989 ללא הרשעות קודמות, שתפקד באופן נורמטיבי ללא מניע אישי וקיבל תמורה כספית זעומה בלבד, עבור תיווכו במכירת הנשק, החליט ביהמ""ש לגזור עליו עונש של 30 חודשי מאסר בפועל וכן מאסר ע""ת, קנס כספי ופיצוי למתלונן שנפגע ע""י מעשה השוד של הנשק שנגנב מהחייל. ",גזר דין
"ת""פ 4174-09","מוחמד מג'דלה שגם הוא צד לפרשה, נשפט בת.פ. 4175/09 כאשר החל לנהל משפט הוכחות ורק בסיום פרשת התביעה חזר בו מכפירתו והודה בכתב אישום מתוקן, ובפני ביהמ""ש הוצג הסדר טיעון.",גזר דין
"ת""פ 4174-09","אותו מוחמד פנה לאדם אחר והציע לגנוב נשק מצה""ל, ובעקבות זאת נגנב נשק, ומוחמד רכש אותו תמורת 6,500 ₪ וכן סייע לחייל לבצע מעשה שוד של נשק נוסף. בנוסף לזאת היה לו עבר פלילי בגין עבירות גניבה, אולם ביהמ""ש שקל לקולא את גילו הצעיר כאשר הוא יליד 1987, וכן לקח בחשבון שלמרות ההודאה המאוחרת, עדיין חסך הנאשם זמן שיפוטי יקר, אולם הודאה זו משקפת גם לקיחת אחריות והבעת חרטה.",גזר דין
"ת""פ 4174-09","בנסיבות אלה נגזר על מוחמד עונש של 32 חודשי מאסר בפועל, מאסר ע""ת וקנס.",גזר דין
"ת""פ 4174-09","ב""כ הנאשם ביקש לגזור גזירה שווה מהעונשים שנגזרו על שני הנאשמים האחרים בפרשה זו, ובעיקר ביקש ללמוד מענישתו של ראכז, שהורשע בעבירות נוספות כאשר בגין האקדח לא נטענה טענה של אי תקינותו, לפיכך הורשע בעבירת נשק מלאה, ולא בעבירה הקשורה באביזר לנשק, עבירה שחומרתה קטנה בהרבה, כפי שהורשע הנאשם כאן.",גזר דין
"ת""פ 4174-09","העקרון של אחידות הענישה הוא עקרון חשוב, וצודק ב""כ הנאשם שאין להחמיר עם נאשם שמאמין בחפותו ומנהל תיק, ולהחמיר עימו על כך שלא הודה באשמה.",גזר דין
"ת""פ 4174-09","אכן, זכותו של נאשם לנהל משפט וחובתה של התביעה להוכיח מעל לכל ספק סביר את אשמתו.",גזר דין
"ת""פ 4174-09","הנאשם לא יזכה ליחס מחמיר וביהמ""ש לא יטיל עליו עונש חמור יותר רק משום העובדה שבחר לנהל משפט ולא להודות במיוחס לו.",גזר דין
"ת""פ 4174-09","יחד עם זאת, הנאשם אינו זכאי להקלה שמי שמודה באשמתו, חוסך זמן שיפוטי ובעיקר לוקח אחריות על מעשיו ומביע בכך חרטה עליהם, זכאי לה.",גזר דין
"ת""פ 4174-09","לפיכך, לא אחמיר עם הנאשם מעבר לעונש הראוי לו, אולם כנגד זאת, אין הוא זכאי להקלה שזכו לה ראכז מצד אחד, ומוחמד מגדלה מצד שני.",גזר דין
"ת""פ 4174-09","העונש שנגזר על ראכז הוא עונש קל למדי, אולם ביהמ""ש נימק את הענישה המקלה בראש וראשונה משום הודאתו של ראכז, ונטילת אחריות על ידו תוך הבעת צער וחרטה. כמו כן, הדגיש ביהמ""ש את העובדה שהודאתו של ראכז במשטרה היא שהביאה לפענוח הפרשה כולה, ובכך יש נימוק כבד משקל ביותר להקלה בעונש.",גזר דין
"ת""פ 4174-09","הנאשם כאמור הוא צעיר לימים, אין לו עבר פלילי, משפחתו נורמטיבית, אולם יש לזכור כי הרקע לרכישת הנשק היה ארוע פלילי קודם שבוצע כנגד משפחת הנאשם באמצעות נשק או מטען חבלה, ועל כן סביר להניח שהיתה כוונה להשתמש בנשק זה, במקרים עתידיים של התנכלות למשפחה, דבר שהיה מוביל למרחץ דמים.",גזר דין
"ת""פ 4174-09","לאור הנסיבות שפורטו קודם, אין אפשרות לגזור על הנאשם אותו עונש שנגזר על ראכז, לא רק משום שראכז הודה באשמה, חסך זמן שיפוטי ולקח על עצמו אחריות, ועל כן זכה להקלה משמעותית וניכרת בדינו, אלא לא פחות חשוב, משום שראכז הוא שחשף את הפרשה ע""י שיתוף פעולה בחקירה.",גזר דין
"ת""פ 4174-09","גם העונש שנגזר על מוחמד מג'דלה הוא עונש קל למדי, שנגזר בעקבות הסדר טיעון שהושג לאחר שמוחמד הודה באשמתו, הקלה שהנאשם כאמור אינו זכאי להנות ממנה.",גזר דין
"ת""פ 4174-09","יודגש לפיכך כי הנאשם לא יספוג עונש חמור יותר משום שניהל משפט, אלא ההקלה בה זכו המעורבים האחרים בפרשה משום הודאתם באשמה, אינה יכולה להיות מוענקת לנאשם שעד היום אינו לוקח אחריות על מעשיו.",גזר דין
"ת""פ 4174-09","למרות החומרה היתרה של המעשה, ואין ספק שאילו היה הנאשם עומד לדין לבדו, ללא צורך להתחשב בעונשים שהוטלו על שני הנאשמים האחרים, היה עונשו נגזר לשנות מאסר ארוכות לריצוי בפועל.",גזר דין
"ת""פ 4174-09","רק משום שהוטלו על האחרים עונשים קלים, יש מקום לגזור עונש מתון יותר על הנאשם, אף שלא יהיה זה עונש כה קל, שהאחרים זכו לו עקב הודאתם.",גזר דין
"ת""פ 4174-09","אני גוזר על הנאשם עונש של 40 חודשי מאסר בפועל, החל מיום מעצרו – 9.8.09 וכן 18 חודשי מאסר ע""ת שלא יעבור תוך 3 שנים, עבירת נשק.",גזר דין
"ת""פ 4174-09",54678313זכות ערעור תוך 45 יום.,5129371
"ת""פ 4174-09","ניתן היום,  כ""ט בטבת תשע""א, 5.1.11, במעמד הצדדים. ",5129371
"ת""פ 4174-09",							          ___________________,5129371
"ת""פ 4174-09",צ' גורפינקל 54678313-4174/09,54678313
"ת""פ 4174-09","								        צ' גורפינקל, שופט",54678313
"ת""פ 4174-09",נוסח מסמך זה כפוף לשינויי ניסוח ועריכה,54678313
"ת""פ 4174-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
