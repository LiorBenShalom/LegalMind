verdict,text,part
תפ (טב') 5484∕03,"לפסק-דין במחוזי (2007-07-10): עפ 1357/06 זריהן שלמה נ' מדינת ישראל שופטים: זיאד הווארי, גבריאלה (דֶה לֵיאו) לוי, הלמן אסתר עו""ד: מוסקוביץ', שירן ",הנאשם
תפ (טב') 5484∕03,"להכרעת-דין בשלום (2006-06-12): תפ 5484/03 מדינת ישראל פמ""צ נ' שלמה זריהן שופטים: דורון פורת עו""ד: דלית שרון ",הנאשם
תפ (טב') 5484∕03,"הנאשם הורשע לאחר שמיעת ראיות, בעבירה של החזקת נשק, עבירה לפי סעיף 144(א) רישא לחוק העונשין, תשל""ז–1977.",גזר - דין
תפ (טב') 5484∕03,"עובדות המקרה פורטו בהרחבה בהכרעת הדין. בקליפת האגוז יאמר, כי הנאשם החזיק במחסן ביתו מטען חבלה, המורכב מלבנת חבלה המכילה חומר נפץ והמחוברת למכשיר טלפון נייד אשר באמצעותו ניתן להפעיל ולפוצץ את המטען. בכוחו של המטען לגרום למוות בעת התפוצצותו.",גזר - דין
תפ (טב') 5484∕03,התביעה הדגישה את חומרת העבירה בה הורשע הנאשם והסכנה הטמונה בהחזקת לבנת חבלה בשכונת מגורים ובכך שהנאשם החזיק מטען חבלה על מנת לפגוע באדם אחר.,טיעונים לעונש מטעם התביעה:
תפ (טב') 5484∕03,"הנאשם בעל עבר פלילי מכביד, החל את דרכו העבריינית בגיל 16 והספיק לרצות 16 מאסרים בצירוף עונשים נוספים. כעת הנאשם מרצה עונש מאסר בגין 4 תיקים שונים.",טיעונים לעונש מטעם התביעה:
תפ (טב') 5484∕03,"באשר למידת העונש, התביעה הגישה לבית המשפט פסקי דין וביקשה להחמיר עם הנאשם ולהטיל עליו עונש מקסימלי של 7 שנות מאסר, החלק הארי שבו ירוצה במאסר בפועל ומקצתו ירוצה במאסר על תנאי וקנס.",טיעונים לעונש מטעם התביעה:
תפ (טב') 5484∕03,"הנאשם טען, שמדובר בהחזקת מטען חבלה בלבד ולא הוכח נסיון לפגיעה באנשים באמצעות מטען החבלה. הנאשם הכחיש היותו ""שכיר חרב"" וביקש להדגיש כי כל אשר הוכח לגביו הוא החזקת מטען החבלה.",טיעונים לעונש מטעם הנאשם:
תפ (טב') 5484∕03,"הנאשם טען שלא הורשע בעבר בעבירות אלימות, אין לו כל קשר לאלימות או איומים. הנאשם ריצה עונש מאסר בפועל של 20 חודשים ומאסר בפועל נוסף של  6 חודשים בתיק סמים אחר. הנאשם סיים לרצות את עונשו והוחזק כעצור עד אשר הוכן תסקיר שירות מבחן לגביו.",טיעונים לעונש מטעם הנאשם:
תפ (טב') 5484∕03,"בעניינו של הנאשם הוגש תסקיר מאת שירות המבחן המפרט את נסיבותיו האישיות של הנאשם. בשל צנעת הפרט לא אציין פרטים המפורטים בתסקיר שירות המבחן, אולם אציין פרטים אחדים הנוגעים לנאשם ואשר הובאו לידיעתי במהלך הטיעונים, בין היתר מכתב אשר הגישה אחותו של הנאשם. הנאשם כבן 42, התמכר לסמים עוד בהיותו נער. בתחילה השתמש בחשיש, ולאחר מכן עבר להשתמש בקוקאין והירואין. הנאשם עבר מספר ניסיונות גמילה שלא צלחו. הנאשם עבר תאונת דרכים בגיל צעיר ובהיותו בגיל 12 נפטר אביו ממחלת הסרטן. אמו של הנאשם נפטרה אף היא כאשר היה בן 26.",נסיבותיו האישיות של הנאשם:
תפ (טב') 5484∕03,"על חומרת העבירות בנשק אין צורך להכביר מילים. בתי המשפט הביעו לא אחת דעתם בדבר מדיניות הענישה המחמירה הראויה לעבירות החזקת נשק שלא כדין, זאת  לאור המסוכנות הרבה שמגולמת בעבירות אלו.",מדיניות הענישה בעבירות נשק:
תפ (טב') 5484∕03,המחוקק קבע רמת ענישה מחמירה בעבירות החזקת נשק שלא כדין. סעיף 144 (א) קובע לאמור:,מדיניות הענישה בעבירות נשק:
תפ (טב') 5484∕03,"על הצורך בענישה מחמירה עמדה כב' השופטת ביניש בע""פ 1332/04 מדינת ישראל נ' יצחק רפאל פס ואח', תק-על 2004(2),  228 (להלן: ""פרשת פס"") כדלקמן:",מדיניות הענישה בעבירות נשק:
תפ (טב') 5484∕03,"בפרשת פס הנ""ל, בית המשפט קבע כי בקביעת מידת העונש יש לבחון את המטרה אשר לשמה הוחזק הנשק, יחד עם שיקולים נוספים :",מדיניות הענישה בעבירות נשק:
תפ (טב') 5484∕03,"""כבר נאמר לא אחת בפסיקתנו כי מידת העונש המוטל בגין עבירות המבוצעות בנשק מושפעת מפוטנציאל הסיכון הרב הטמון בנשק המוחזק שלא כדין, ומהעברתו מיד ליד ללא פיקוח. בבוא בית המשפט לגזור את הדין בעבירה של החזקה ונשיאה של נשק, עליו להתחשב בנסיבות בהן באה לידי ביטוי החומרה המיוחדת שבעבירה. בין היתר, יתן בית המשפט דעתו לסוג הנשק המוחזק שלא כדין, לכמותו, לתכלית שלשמה הוא מוחזק ולסכנה המוחשית שיעשה בו שימוש (השוו: ב""ש 625/82 חלמי אבו מוך נ' מדינת ישראל (לא פורסם)). כאשר מדובר בנשק שעל-פי טיבו אינו מיועד להגנה עצמית וכל כולו נשק התקפי רב עוצמה אשר השימוש בו יכול להביא להרג ללא הבחנה, יש בעבירת ההחזקה והנשיאה של אותו נשק חומרה מיוחדת"". ",מדיניות הענישה בעבירות נשק:
תפ (טב') 5484∕03,"על בית המשפט בעת גזירת דינו של הנאשם, להתחשב במכלול הנסיבות של המעשה מול נסיבות  העושה. בעבירות נשק, יש לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין. בענין זה ראה, ע""פ 5066/98 מדינת ישראל נ' ניעמן דחלה ואח', תק-על 99(3), 1574.",מן הכלל אל הפרט:
תפ (טב') 5484∕03,"באשר לנסיבות המעשה, יש לייחס חומרה יתרה לכך שמטען החבלה נתפס במחסן השייך לנאשם בבית מגורים משותף. כפי שתואר בהרחבה בהכרעת הדין, אין המדובר בהחזקת נשק בעלמא. אלא מדובר בנשק מסוג לבנת חבלה המחוברת לטלפון סלולרי על מנת שניתן יהיה להפעילו מרחוק.",מן הכלל אל הפרט:
תפ (טב') 5484∕03,"מטען חבלה המורכב מלבנת חבלה, הוא נשק התקפי אשר יש בכוחו להסב נזק סביבתי רב. העובדה שיש מי שמחזיק בלבנת חבלה, אשר אליה מחובר מכשיר טלפון נייד, מצביע על פוטנציאל המסוכנות כי מטען חבלה זה, יועד להפעלה, אשר ממנה עלולים היו להיפגע אזרחים חפים מפשע.",מן הכלל אל הפרט:
תפ (טב') 5484∕03,"הציבור הרחב זכאי לנהל את חייו שלא תחת איום פוטנציאלי בכך שיש פרטים בחברה המחזיקים ברשותם חומר פוגעני, כדוגמת לבנת חבלה. בבוא בית המשפט לגזור את דינו של הנאשם, עליו לתת דעתו לצורך להרתיע אחרים, מלהחזיק בלבנות חבלה, אשר יועדו לפגיעה באחרים. אין דומה החזקת כלי נשק המוצג לראוה על כותל בית לבין החזקת לבנת חבלה. החזקת לבנת חבלה, היא בעלת פוטנציאל הרס גדול, ללא אבחנה.",מן הכלל אל הפרט:
תפ (טב') 5484∕03,"באשר לנסיבות העושה, אזקוף לחובת הנאשם את עברו הפלילי המכביד. הנאשם יליד שנת 1964, בחר באורח חיים עברייני וריצה מאסרים מאחורי סורג ובריח שנים רבות. במהלך משפטו בתיק זה ריצה הנאשם עונש מאסר בפועל בתיקים שונים. משהסתיים ריצוי מאסרו, הורתי על מעצר עד תום ההליכים בתיק שבפני.",מן הכלל אל הפרט:
תפ (טב') 5484∕03,"הנאשם החל את דרכו העבריינית בבתי משפט לנוער בשנת 1979 והספיק לצבור עד היום 30 הרשעות קודמות, עיקרן בגין עבירות רכוש ועבירות סמים.",מן הכלל אל הפרט:
תפ (טב') 5484∕03,"הנאשם משך שמיעת הראיות, הכחיש את החזקת לבנת החבלה. בשלב הטיעונים לעונש, טען הנאשם כי מדובר רק ב ""החזקה של מטען חבלה בלבד"", (פרוטוקול מיום 25.6.06, עמ' 82 ש' 28).",מן הכלל אל הפרט:
תפ (טב') 5484∕03,הנאשם לא הביע חרטה על מעשיו.,מן הכלל אל הפרט:
תפ (טב') 5484∕03,"מצאתי שלא לגזור על הנאשם קנס, נוכח העובדה שאגזור עליו מאסר בפועל ממושך וכל קנס משמעותו פגיעה בבני משפחתו.",מן הכלל אל הפרט:
תפ (טב') 5484∕03,"אני מטיל על הנאשם מאסר לתקופה של 7 שנים, מהם 5 שנים בפועל והיתרה על תנאי, למשך",אני דן את הנאשם לעונש הבא:
תפ (טב') 5484∕03,"3 שנים, והתנאי שלא יעבור ויורשע על כל עבירה בנשק.",אני דן את הנאשם לעונש הבא:
תפ (טב') 5484∕03,"ממניין ימי המאסר, יופחתו ימי המעצר בגין תיק זה - מיום 26.6.06.",אני דן את הנאשם לעונש הבא:
תפ (טב') 5484∕03,זכות ערעור תוך 45 יום מהיום לבית המשפט המחוזי. ,אני דן את הנאשם לעונש הבא:
תפ (טב') 5484∕03,"ניתן היום י""ב בתשרי, תשס""ז (4 באוקטובר 2006) במעמד ב""כ המאשימה - עו""ד דלית שרון, הנאשם והנוכחים.",54678313
תפ (טב') 5484∕03,005484/03פ  111 אורית מור,"דורון פורת, שופט"
תפ (טב') 5484∕03,נוסח מסמך זה כפוף לשינויי ניסוח ועריכה,"דורון פורת, שופט"
