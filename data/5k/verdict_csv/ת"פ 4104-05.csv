verdict,text,part
"ת""פ 4104-05","ת""פ 4104-05 מ.י. שלוחת תביעות תחנת פתח תקוה נ' אבו עמאר",בית משפט השלום בפתח תקווה
"ת""פ 4104-05",17 דצמבר 2009,בית משפט השלום בפתח תקווה
"ת""פ 4104-05","חוק העונשין, תשל""ז-1977",חקיקה שאוזכרה: 
"ת""פ 4104-05","פקודת ביטוח רכב מנועי [נוסח חדש], תש""ל-1970",חקיקה שאוזכרה: 
"ת""פ 4104-05","הנאשם הורשע על פי הודאתו בכתב אישום מתוקן בעבירה של קבלת רכב גנוב, לפי סעיף 413(י) לחוק העונשין, תשל""ז – 1977 ובעבירה של נהיגה ללא ביטוח תקף, לפי סעיף 2א' לפקודת ביטוח רכב מנועי.",גזר דין
"ת""פ 4104-05",כתב האישום המתוקן מציין כי  בין התאריכים 12/3/04 – 14/3/04 נגנבה משאית מפתח תקוה ובתאריך 14/3/04 קיבל הנאשם לידיו את המשאית בידיעה כי הושגה בגניבה ונהג בה ללא ביטוח תקף.,גזר דין
"ת""פ 4104-05","כתב האישום הוגש ביום 11/12/05, וסוף דבר דיונים ממשיים בו, החלו, לאחר שהנאשם אף כפר באשמות המקוריות שיוחסו לו, רק בשלהי 2008. לאחר ניהול חלק מההליך, כתב האישום המקורי תוקן והנאשם כאמור, הודה בזה המתוקן. בהסכמת הצדדים ובטרם הטיעונים לעונש, הופנה הנאשם אל שירות המבחן, לצורך קבלת תסקיר.",גזר דין
"ת""פ 4104-05","התביעה הדגישה את חומרת העבירה ואת העובדה כי עבירות מעין אלה הן קלות לביצוע, אך תפיסת העבריינים קשה. התביעה הציגה את גיליון המרשם הפלילי של הנאשם וממנו עולה כי הנאשם צבר לחובתו שתי הרשעות קודמות.",גזר דין
"ת""פ 4104-05","ביום 4/9/01 הורשע הנאשם בבימ""ש השלום באשקלון בעבירות של גניבת רכב, חבלה במזיד ברכב, נהיגה פוחזת והפרעה לשוטר. הוטל עליו בין היתר, עונש של תשעה חודשי מאסר על תנאי, שהינו בר הפעלה בענייננו.",גזר דין
"ת""פ 4104-05","כמו כן ביום 5/11/08 הורשע הנאשם בבימ""ש השלום ברמלה בעבירה של הסעת תושב זר. ",גזר דין
"ת""פ 4104-05","התביעה עתרה כי לאור עברו הפלילי של הנאשם, אשר לא השכיל בעבר לנצל את ההזדמנות שניתנה לו על ידי ביהמ""ש שהטיל עליו עונש צופה פני עתיד, כי יוטל על הנאשם עונש מאסר לריצוי בפועל, וכן יופעל עונש המאסר המותנה.",גזר דין
"ת""פ 4104-05","שירות המבחן אליו הופנה הנאשם ציין כי מדובר בנאשם בן 28 , אב לפעוטה, המתגורר בבית הוריו בישוב לקיה. הנאשם עובד לפרנסת משפחתו.",גזר דין
"ת""פ 4104-05",הנאשם הודה במעשה שיוחס לו ונטל אחריות על מעשיו. התקשה להסביר את פשר מעשיו והסביר זאת בשיקול דעת מוטעה עקב גילו הצעיר דאז.,גזר דין
"ת""פ 4104-05","שירות המבחן קבע כי ההתייחסות לעבירה ולעבר הפלילי שאינו מכביד היא גישה מטשטשת ומשליכת אחריות, תוך יחוס המעורבות לגיל הצעיר באותה עת ולחוסר המודעות למחיר הכבד אותו משלמים בשל התנהגות כזו.",גזר דין
"ת""פ 4104-05","שירות המבחן התרשם כי הנאשם מכיר במחיר התנהגותו, אך נמנע מבדיקת הבחירה שהובילה להתנהגות זו. כיום הינו נשען על תפקודו הנוכחי ונמנע מביקורת עצמית.",גזר דין
"ת""פ 4104-05","שירות המבחן ציין כי התלבט מאוד בטרם נתן את המלצתו, בהיותו ער לעונש המאסר המותנה התלוי ועומד נגד הנאשם. לנוכח מאפייני אישיותו ותפקודו של הנאשם עד כה, סבור שירות המבחן כי שליחתו כיום לריצוי מאסר בפועל תחבל במאמצים שעשה הנאשם לתפקד באורח מותאם ותפגע בפרנסת המשפחה. יתר על כן, בשל קווי אישיותו, חשיפתו לחברה שולית, יש בה כדי להביא להשפעת חברה כזו על התנהלותו בעתיד.",גזר דין
"ת""פ 4104-05","לנוכח כל אלה ומבלי להתעלם מחומרת המעשים ממליץ שירות המבחן להאריך את העונש המותנה ולהטיל של""צ.",גזר דין
"ת""פ 4104-05","ב""כ הנאשם הדגיש כי עונש המאסר המותנה הוטל על הנאשם בשנת 2001. העבירה נשוא תיק זה בוצעה בשנת 2004. זמן רב חלף הן מאז הטלת העונש המותנה והן מאז ביצוע העבירה הנוכחית.",גזר דין
"ת""פ 4104-05","לכך יש חשיבות הן במישור האובייקטיבי ובעניינו של נאשם זה, אף במישור הסובייקטיבי.",גזר דין
"ת""פ 4104-05","ב""כ הנאשם הדגיש כי לכתחילה הוגש נגד הנאשם כתב אישום אחר והוא עמד על דעתו ורק לאחר ניהול חלק מההליך, תוקן כתב האישום בו הודה הנאשם. על פי כתב אישום זה, כך ציין בא כוחו, מדובר בשיקול דעת מוטעה של הסעת המשאית למרחק קצר בלבד ועל כן, כיום במרחק כה רב מביצוע המעשה, אין כל טעם בהטלת מאסר בפועל, בצד הפעלת עונש מאסר מותנה.",גזר דין
"ת""פ 4104-05","ב""כ הנאשם ביקש להדגיש כי הנאשם שיפר דרכיו בשנים האחרונות, הפנה אל המלצות שירות המבחן וביקש לאמץ אותן.",גזר דין
"ת""פ 4104-05","אכן, העבירה בה הורשע הנאשם שייכת לסוג עבירות שהפכו, למרבה הצער, לתופעה נרחבת, שיש בה משום פגיעה קשה לחברה ולכלכלה. ביצוע עבירות מעין אלה אינו מסובך כלל ועיקר, בעוד שחשיפתן של העבירות וגילוי העבריינים ותפיסתם, אינו קל במרבית המקרים.",לא קלה היתה מלאכת ענישתו של הנאשם במקרה זה.
"ת""פ 4104-05","על כן, ככלל, חשוב להטיל באשר לעבירות מעין אלה ענישה מחמירה ומרתיעה שיהיה בה כדי להעביר את המסר הנכון, ואת הגינוי וההוקעה, אשר בתי המשפט מייחסים לעבירות מסוג זה.",לא קלה היתה מלאכת ענישתו של הנאשם במקרה זה.
"ת""פ 4104-05","יחד עם זאת, כתב האישום בעניינו של נאשם זה תוקן באופן משמעותי ומשמדובר בעבירות מסוג זה, הרי שהעבירה בה הורשע הנאשם, סוף דבר, מצוייה ברף הנמוך של עבירות אלה.",לא קלה היתה מלאכת ענישתו של הנאשם במקרה זה.
"ת""פ 4104-05",משתוקן כתב האישום הנאשם הודה במיוחס לו ואף על פי המתואר בתסקיר שירות המבחן נטל את האחריות על מעשיו.,לא קלה היתה מלאכת ענישתו של הנאשם במקרה זה.
"ת""פ 4104-05","מדובר באירוע שהתרחש בשנת 2004 ומאז, למעט הרשעה אחת בעבירה שאינה ממין עניינים אלה ואינה מכבידה, לא נפתחו לנאשם תיקים נוספים ולא היו לו הסתבכויות נוספות עם החוק. הנאשם נישא ונולדה לו ילדה. הנאשם עובד ומפרנס את משפחתו ונראה כי עשה מאמצים ניכרים לעלות על דרך הישר ולתפקד באופן תקין ונורמטיבי.",לא קלה היתה מלאכת ענישתו של הנאשם במקרה זה.
"ת""פ 4104-05","אינטרס ציבורי נכבד יש לענישה הולמת ומרתיעה, כפי שצויין לעיל. יחד עם זאת, אינטרס ציבורי קיים אף בשיקומם של עבריינים והחזרתם אל מעגל האזרחים המתפקדים באורח נורמטיבי. אין מקום להחזיר אדם אל מאחורי סורג ובריח, באם קיים חשש כי מהלך כזה, עלול להסיטו מדרך הישר אליה חזר ולהשיבו אל מעגל העבריינות, כיוון שישהה בחברה לא ראויה ושאינה תומכת.",לא קלה היתה מלאכת ענישתו של הנאשם במקרה זה.
"ת""פ 4104-05","בענייננו, קיים חשש ממשי ורב לפגיעה בהליך אותו עבר הנאשם בשנים האחרונות ובמיוחד לאור התהפוכות בחייו של הנאשם ובהתחשב בחלוף הזמן הרב שעבר מאז ביצוע העבירה ומאז הטלת עונש המאסר המותנה.",לא קלה היתה מלאכת ענישתו של הנאשם במקרה זה.
"ת""פ 4104-05",עוד יש לקחת בחשבון כי עונש המאסר המותנה הוא בן תשעה חודשים ומשמעות הפעלתו היא שליחתו של הנאשם אל מאחורי סורג ובריח למשך תקופה ארוכה.,לא קלה היתה מלאכת ענישתו של הנאשם במקרה זה.
"ת""פ 4104-05","בנסיבות כוללות אלה, ובאופן חריג ומיוחד, בהתחשב בכל השיקולים החריגים הקיימים בענייננו, החלטתי לסטות ממדיניות הענישה הנוהגת.",לא קלה היתה מלאכת ענישתו של הנאשם במקרה זה.
"ת""פ 4104-05","אני מורה כי עונש מאסר מותנה בן תשעה חודשים שהוטל על הנאשם בתיק בימ""ש שלום אשקלון בתיק 4006/01 יוארך למשך שנתיים נוספות.",לא קלה היתה מלאכת ענישתו של הנאשם במקרה זה.
"ת""פ 4104-05","אני גוזרת על הנאשם קנס בסך 5,000 ₪ או חמישים ימי מאסר תמורתו. קנס זה ישולם בשבעה תשלומים חודשיים שווים ורצופים, שהראשון בהם ביום 20/1/10 והבאים אחרים ב-20 לכל חודש שלאחר מכן. לא ישולם תשלום במועדו, יעמוד כל הקנס לפרעון מיידי.",לא קלה היתה מלאכת ענישתו של הנאשם במקרה זה.
"ת""פ 4104-05","ניתן היום,  א' טבת תש""ע, 17 דצמבר 2009, בהעדר הצדדים.",זכות ערעור כחוק.
"ת""פ 4104-05",נוסח מסמך זה כפוף לשינויי ניסוח ועריכה,עינת רון 54678313
"ת""פ 4104-05","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",עינת רון 54678313
