verdict,text,part
"ת""פ 53098-05-17","ת""פ 53098-05-17 מדינת ישראל נ' שטיינפאייר","בית משפט השלום בקריית גת - בשבתו בבימ""ש אשקלון"
"ת""פ 53098-05-17","חוק העונשין, תשל""ז-1977: סע'  144., 144(א)",חקיקה שאוזכרה: 
"ת""פ 53098-05-17","פקודת הסמים המסוכנים [נוסח חדש], תשל""ג-1973",חקיקה שאוזכרה: 
"ת""פ 53098-05-17","הנאשם הורשע על פי הודאתו בכתב אישום מתוקן המייחס לו עבירה של החזקת חלק של נשק או תחמושת בניגוד לסעיף 144(א) סיפא לחוק העונשין התשל""ז-1977.",גזר דין
"ת""פ 53098-05-17","על פי עובדות כתב האישום המתוקן, בתאריך 28.10.14, החזיק הנאשם בביתו, בתחמושת שלהלן: 50 כדורים בקוטר 7.62, מחסנית M-16 ו-50 כדורי M-16 בקוטר 5.56.",גזר דין
"ת""פ 53098-05-17","ביום 24.5.17 הציגו הצדדים הסדר טיעון לפיו הנאשם יודה בכתב אישום מתוקן, יורשע וישלח לשירות המבחן לקבלת תסקיר. עמדת המאשימה למאסר על תנאי והתחייבות. עוד סוכם שהצדדים יטענו באופן פתוח.",הסדר הטיעון
"ת""פ 53098-05-17","בתסקיר מיום 3.12.17 סקר שירות המבחן את הרקע האישי והמשפחתי של הנאשם. הנאשם בן 53, גרוש בשנית, אב לארבעה ילדים, מתגורר עם גרושתו ובנו, בנו הצעיר נפטר לאחר שהתחשמל. הנאשם נולד וגדל באוקראינה, סיים שם 12 שנות לימוד ושירת בצבא האוקראיני. בשנת 2016 החל לעבוד באבטחה. במכתב ממעסיקו עולה כי הנאשם אחראי, נאמן, סבלני ומסור. מיולי 2017 מאז מות בנו היה שרוי במשבר קשה ומטופל תרופתית במרפאה לבריאות הנפש. מאז פטירת בנו לא חזר הנאשם לעבוד. הנאשם נעדר עבר פלילי. באשר לעבירה הנדונה מסר כי נהג לנסוע עם חבריו לאזור דייג. באזור זה התקיימו אימוני צה""ל וכחלק משגרת אימונים הושארו תרמילים וכדורים רבים בשטח. הנאשם נהג לאספם ולרתכם לצורך שימוש לדייג. הנאשם שיתף כי לא ידע על האיסור בדבר החזקת ציוד שכזה. לעניין המחסניות מסר כי בשוק הבדואי מכרו מחסניות ריקות והוא רכש אותן. לדברי הנאשם רק בעקבות ההליכים המשפטיים הבין את חומרת מעשיו והביע חרטה.",תסקיר שירות המבחן 
"ת""פ 53098-05-17","שירות המבחן העריך את הנאשם כבעל יכולת תפקוד תקינה, המנהל אורח חיים נורמטיבי. נאשם שחווה אבדן קשה של בנו הצעיר, אבדן אשר הוביל לערעור מצבו הרגשי שבעקבותיו הפסיק עבודתו, הסתגר בביתו ושינה אורח חייו. שירות המבחן סבור שלאור האמור קיימת רמת סיכון נמוכה להישנות העבירה וכי ההליך המשפטי היווה גורם מרתיע עבור הנאשם.",תסקיר שירות המבחן 
"ת""פ 53098-05-17",לאור האמור ובכדי לצמצם פגיעה אפשרית בעתיד התעסוקתי של הנאשם המליץ שירות המבחן לבטל הרשעתו בדין.,תסקיר שירות המבחן 
"ת""פ 53098-05-17","ב""כ המאשימה חזרה על עמדתה להטיל על הנאשם מאסר מותנה והתחייבות.",טיעוני הצדדים לעונש
"ת""פ 53098-05-17","ב""כ הנאשם ביקשה לאמץ את המלצת שירות המבחן ולבטל הרשעת הנאשם. לדבריה, הנאשם נורמטיבי, נעדר עבר פלילי,  עד לאחרונה עבד בתחום האבטחה ובעקבות האסון שפקד את המשפחה, מות בנו, הנאשם מסתגר בביתו. לדבריה הרשעה תפגע ביכולתו לשקם עצמו ולחזור למעגל התעסוקה.",טיעוני הצדדים לעונש
"ת""פ 53098-05-17","הנאשם לא היה מסוגל לדבר. אשתו ביקשה לדבר במקומו. היא ציינה כי מאז פטירת הבן הנאשם לא חזר לעצמו, מטופל אצל פסיכיאטר וסובל משלל מחלות. לדבריה הנאשם לא היה מודע לכך שהוא עובר על החוק. לדבריה הנאשם חייב לחזור לעבודה בכדי לעמוד בתשלומי שכר הדירה. לדבריה, הנאשם מעוניין לחזור לעבוד בתחום השיפוץ, בעבר היה עצמאי ורוצה לחזור לזה.",טיעוני הצדדים לעונש
"ת""פ 53098-05-17",הערכים המוגנים שנפגעו הם הגנה על שלומו וביטחונו של הציבור.,מתחם העונש ההולם
"ת""פ 53098-05-17","מידת הפגיעה בערכים המוגנים הינה ברף הנמוך: הנאשם החזיק הנאשם בביתו 50 כדורים בקוטר 7.62, מחסנית M-16 ו-50 כדורי M-16 בקוטר 5.56.",מתחם העונש ההולם
"ת""פ 53098-05-17","באשר לנסיבות הקשורות בביצוע העבירות, נתתי דעתי לסוג התחמושת והאביזרים שהוחזקו. נתתי דעתי לכך שהוחזקו בביתו של הנאשם ולא נעשה בהם שימוש. נתתי דעתי לדברי הנאשם בפגישה עם שירות המבחן לכך שאסף אותם באזור דייג בו התקיימו אימוני צה""ל והושארו תרמילים וכדורים רבים בשטח. הנאשם נהג לאספם ולרתכם לצורך שימוש לדייג.",מתחם העונש ההולם
"ת""פ 53098-05-17","על מדיניות הענישה הנוהגת במקרים דומים ניתן ללמוד, בין היתר, מפסקי הדין שלהלן:",מתחם העונש ההולם
"ת""פ 53098-05-17","עפ""ג (מרכז) 20834-04-17 מדינת ישראל נ' ורנר (27.6.17). הנאשם הודה בעבירה של החזקת תחמושת: 360 קליעים בקוטר 5.56 ו- 10 מחסניות. בית המשפט קמא ביטל הרשעתו והטיל עליו 250 שעות של""צ. ערעור המדינה בבית המשפט המחוזי התקבל והנאשם הורשע בדין ונדון לשל""צ שנקבע על ידי בית משפט קמא ובנוסף מאסר מותנה. ",מתחם העונש ההולם
"ת""פ 53098-05-17","ת""פ (רמלה) 16825-05-15 מדינת ישראל נ' גואטה (פורסם בתקדין, 10.1.17). הנאשם נדון על עבירות בניגוד לפקודת הסמים המסוכנים לצד עבירה של החזקת תחמושת ( מחסנית לרובה M-16 ובה 29 כדורים 5.56 מ""מ). בית המשפט קבע כי מתחם העונש ההולם לעבירה של החזקת התחמושת נע בין מאסר על תנאי ל-6 חודשי מאסר בפועל. על הנאשם נגזרו, על מכלול האישומים 3.5 חודשי מאסר בעבודות שירות, מאסר על תנאי, קנס, פסילה על תנאי וצו מבחן. ",מתחם העונש ההולם
"ת""פ 53098-05-17","ת""פ (טבריה) 26182-10-14 מדינת ישראל נ' אבו חנין (פורסם בנבו, 9.2.16), החזקת דבק חבלה, מחסנית לנשק, 364 כדורי 7.62 מ""מ, 714 כדורי 5.56 מ""מ, 50 מחסניות 16M כשבתוכן 708 כדורים.  בית המשפט קבע מתחם הנע ממאסר מותנה ועד ל- 8 חודשי מאסר בפועל וגזר על 2 הנאשמים מאסר על תנאי וקנס.  ",מתחם העונש ההולם
"ת""פ 53098-05-17","ת""פ (ק""ג) 5065-12-11 מדינת ישראל נ' סנקאר (פורסם בתקדין, 10.12.13). הנאשם הורשע במסגרת הסדר בעבירה של החזקת תחמושת – מחסנית M-16 ובה 29 כדורים. נגזרו על הנאשם מאסר מותנה והתחייבות. ",מתחם העונש ההולם
"ת""פ 53098-05-17","ת""פ (רמלה) 5787-10-14 מדינת ישראל נ' אשטיבקר (פורסם בתקדין, 13.4.15). לנאשם יוחסה עבירה של החזקת תחמושת: הנאשם החזיק בביתו שתי מחסניות M-16 שהכילו 39 כדורים, והחזיק בתא המטען שבמכוניתו 2 כדורי 5.56 מ""מ, זאת לצד עבירות על פקודת הסמים.  בית המשפט קבע כי מתחם העונש ההולם לעבירה של החזקת תחמושת נע  מצו של""צ ועד לשנת מאסר בפועל. הנאשם נדון על כל העבירות ל- 5 חודשי מאסר בעבודות שירות, מאסר על תנאי, פסילה על תנאי וקנס. ",מתחם העונש ההולם
"ת""פ 53098-05-17","ת""פ (פ""ת) 6926-03-14 מדינת ישראל נ' יצחקי (פורסם בתקדין, 29.12.15), לנאשם יוחסו עבירות של גידול סמים, החזקת תחמושת ועבירות נוספות. בית משפט קבע מתחם נפרד לעבירת התחמושת והעמידו על מאסר על תנאי ועד למספר חודשי מאסר בפועל. ",מתחם העונש ההולם
"ת""פ 53098-05-17","ת""פ (ק""ש) 28892-11-15 תביעות צפת נ' חדד (פורסם בתקדין, 20.11.16). הנאשם הורשע בעבירות של הכשלת שוטר והחזקת תחמושת (2 רימוני יד מס' 5  עשן, 2 פצצות תאורה ידנית מס' 127 M ושקית שהכילה 150 כדורי 5.5 מ""מ). בית המשפט גזר על הנאשם מאסר על תנאי, של""צ והתחייבות. ",מתחם העונש ההולם
"ת""פ 53098-05-17","ת""פ (כ""ס) 16868-06-11 מדינת ישראל נ' מסארווה (20.2.13). הנאשם הורשע בעבירה של החזקת תחמושת (109 כדורי 5.56 מ""מ) נדון ל-3 חודשי מאסר בעבודות שירות מאסר מותנה וקנס.",מתחם העונש ההולם
"ת""פ 53098-05-17","ת""פ (ת""א) 61153-09-14 מדינת ישראל נ' מליאנץ (פורסם בנבו, 3.3.16) החזקת 12 כדורי אקדח 9 מ""מ, 3 נפצים, 113 כדורים בתפזורת, 3 מחסניות של אקדח 16M המכילות כדורים ו- 214 כדורי 16M – של""צ, ללא הרשעה.",מתחם העונש ההולם
"ת""פ 53098-05-17","ת""פ (ת""א) 29725-10-13 מדינת ישראל נ' פומיאצוב (פורסם בנבו, 19.4.15), החזקת אקדח גז/זיקוקים/הזנקה מסוג נפוליאון ביחד עם מחסנית תואמת המכילה 6 כדורים – של""צ והתחייבות – ללא הרשעה.",מתחם העונש ההולם
"ת""פ 53098-05-17",לאור כל המפורט לעיל אני קובעת כי מתחם העונש ההולם לעבירות שביצע הנאשם נע ממאסר מותנה ועד 6 חודשי מאסר.,מתחם העונש ההולם
"ת""פ 53098-05-17","הכלל הוא כי מי שהוכחה אשמתו, יש להרשיעו בדין. ",שאלת ביטול הרשעה 
"ת""פ 53098-05-17","עם זאת קיימים מקרים חריגים מיוחדים ויוצאי דופן בהם קיימת הצדקה להימנע מהרשעה (ע""פ 9893/06 לאופר נ' מדינת ישראל) וזאת כאשר עלול להיווצר פער בלתי נסבל בין עוצמת פגיעתה של ההרשעה הפלילית בנאשם האינדיבידואלי לבין תועלתה של ההרשעה לאינטרס הציבורי-חברתי הכללי.",שאלת ביטול הרשעה 
"ת""פ 53098-05-17","בע""פ 2083/96 כתב נ' מדינת ישראל, פ""ד נב(3) 337 נקבע כי הימנעות מהרשעה אפשרית בהצטבר שני גורמים מרכזיים: ראשית, סוג העבירה מאפשר לוותר בנסיבות המקרה המסוים על ההרשעה בלי לפגוע באופן מהותי בשיקולי הענישה האחרים, ושנית ההרשעה תפגע  פגיעה חמורה בשיקום הנאשם.",שאלת ביטול הרשעה 
"ת""פ 53098-05-17","יישום המבחנים האמורים במקרה דנן, מעלה כי לא ניתן להימנע מהרשעת הנאשם בדין.",שאלת ביטול הרשעה 
"ת""פ 53098-05-17",הגם שעסקינן בפגיעה בערכים המוגנים ברף הנמוך עדיין לא מתקיים התנאי כי הרשעה תביא לפגיעה חמורה בשיקומו של הנאשם.,שאלת ביטול הרשעה 
"ת""פ 53098-05-17","אין מדובר בנאשם צעיר בגילו, אלא בנאשם בן 55. ",שאלת ביטול הרשעה 
"ת""פ 53098-05-17","הגם שהנאשם נעדר הרשעות קודמות והגם שלא נפתחו תיקים נוספים, הרי שהנאשם לא הצביע על קיומו של נזק קונקרטי כתוצאה מהרשעה.",שאלת ביטול הרשעה 
"ת""פ 53098-05-17",הנאשם אינו עובד כרגע. טענת באת כוחו כי עבד בעבר באבטחה והרשעה עלולה לפגוע ביכולתו לעסוק בשירותי אבטחה בעתיד נטענה ללא כל ביסוס ראייתי.,שאלת ביטול הרשעה 
"ת""פ 53098-05-17","מדברי אשת הנאשם עולה כי הנאשם מתכנן לעסוק כעצמאי בתחום השיפוצים והאינסטלציה, ולא הוכח כי הרשעה עלולה לחבל באפשרותו לעסוק בעיסוק זה.",שאלת ביטול הרשעה 
"ת""פ 53098-05-17","לאור האמור, בהעדר נזק קונקרטי כתוצאה מהרשעה, לא מצאתי כי ניתן להורות על ביטול הרשעת הנאשם.",שאלת ביטול הרשעה 
"ת""פ 53098-05-17",לא מצאתי הצדקה לחרוג לקולה או לחומרה ממתחם העונש ההולם.,עונשו של הנאשם
"ת""פ 53098-05-17",בבואי לגזור את עונשו של הנאשם בתוך מתחם העונש ההולם לקחתי בחשבון את השיקולים הבאים:,עונשו של הנאשם
"ת""פ 53098-05-17",זקפתי לזכותו של הנאשם את העובדה שבחר להודות ולקחת אחריות על מעשיו.,עונשו של הנאשם
"ת""פ 53098-05-17",זקפתי לזכותו את היותו נעדר עבר פלילי. ,עונשו של הנאשם
"ת""פ 53098-05-17","לקחתי בחשבון את השפעת עצם ההליך, ההרשעה והעונש על הנאשם.",עונשו של הנאשם
"ת""פ 53098-05-17",לקחתי בחשבון כי חלפו למעלה מ-3 שנים ממועד ביצוע בעבירה וכי לא נפתחו לנאשם תיקים נוספים.,עונשו של הנאשם
"ת""פ 53098-05-17","לקחתי בחשבון את האמור בתסקירי שירות המבחן ביחס לנסיבות ביצוע העבירה וביחס לתפיסתו והבנתו את חומרת מעשיו, את מאפייני אישיותו, את היותו אדם נורמטיבי.",עונשו של הנאשם
"ת""פ 53098-05-17",לקחתי בחשבון את  המלצתו העונשית של שירות המבחן. ,עונשו של הנאשם
"ת""פ 53098-05-17","לקחתי בחשבון את נסיבותיו האישיות של הנאשם כפי שעולות מתסקיר שירות המבחן, ומטיעוני הצדדים, את הטרגדיה הקשה של מות בנו עימה הוא מתמודד.",עונשו של הנאשם
"ת""פ 53098-05-17",לקחתי בחשבון את שיקולי הרתעת היחיד בגדרו של המתחם.,עונשו של הנאשם
"ת""פ 53098-05-17","לאחר שלקחתי בחשבון כל אלה, מצאתי לנכון לאמץ את המלצת שירות המבחן, לגזור את עונשו של הנאשם ברף התחתון של המתחם",עונשו של הנאשם
"ת""פ 53098-05-17","לפיכך, אני דנה את הנאשם לעונשים הבאים:",עונשו של הנאשם
"ת""פ 53098-05-17",מאסר על תנאי בן 4 חודשים למשך 3 שנים שלא יעבור עבירות בניגוד לסעיף 144.,עונשו של הנאשם
"ת""פ 53098-05-17","הנאשם יחתום על התחייבות כספית בסך 3,000 ₪ להימנע מביצוע עבירה בה הורשע והכל תוך שנתיים מהיום.",עונשו של הנאשם
"ת""פ 53098-05-17","ההתחייבות תחתם במזכירות בית משפט עוד היום. לא יחתום הנאשם כאמור, יאסר למשך 15 יום.",עונשו של הנאשם
"ת""פ 53098-05-17","לאחר היות גזר הדין חלוט, אביזרי הנשק והתחמושת יושמדו או יחולטו, לפי שיקול דעת רשם המוצגים.",עונשו של הנאשם
"ת""פ 53098-05-17",5129371<#3#>,"זכות ערעור תוך 45 יום לביהמ""ש המחוזי"
"ת""פ 53098-05-17","54678313ניתנה והודעה היום ט""ז טבת תשע""ח, 03/01/2018 במעמד הנוכחים. ","זכות ערעור תוך 45 יום לביהמ""ש המחוזי"
"ת""פ 53098-05-17",נוסח מסמך זה כפוף לשינויי ניסוח ועריכה,נועה חקלאי 54678313
"ת""פ 53098-05-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",נועה חקלאי 54678313
