verdict,text,part
תפח (י-ם) 5013∕02,"הנאשם הורשע, על סמך הודאתו ובמסגרת הסדר טיעון, בחברות בארגון עוין, עבירה לפי סעיף 3 לפקודה למניעת טרור; בהחזקת נשק, עבירה לפי סעיף 144(א) לחוק העונשין, התשל""ז-1977 (להלן:ו החוק), ובנשיאת נשק - עבירה לפי סעיף 144(ב) לחוק.",גזר דין
תפח (י-ם) 5013∕02,"על פי הסדר הטיעון, תעתור המאשימה לעונש של חמש שנות מאסר ומאסר על תנאי, ואילו הנאשם יהא חופשי בטיעוניו לעונש.",גזר דין
תפח (י-ם) 5013∕02,	ואלו המעשים בהם הורשע הנאשם:נ ,גזר דין
תפח (י-ם) 5013∕02,"בחודש אוגוסט 2001 גוייס הנאשם ע""י מוסטפא בדרנא לפעילות בארגון ""החזית העממית הדמוקרטית לשחרור פלסטין"", שהינו ארגון טרוריסטי, ומאז הינו חבר בארגון זה.",גזר דין
תפח (י-ם) 5013∕02,"ביום 17.9.01, בביתו בעיסאוויה, החזיק הנאשם ברובה תת מקלע ובאקדח.",גזר דין
תפח (י-ם) 5013∕02,"ביום 3.2.02 הורה סאמר טארק מוחמד, אחי הנאשם ששוהה ברמאללה עקב היותו מבוקש ע""י כוחות הבטחון הישראלים, לנאשם, לגשת אל נקודת מסתור בה מצוי נשק ולהעבירו לנקודת מסתור חדשה, ממנה ייאסף ע""י רעולי פנים. בהתאם להוראות אלו, העביר הנאשם ביום 4.2.02 רובה מסוג קלצ'ניקוב מנקודת מסתור אחת לשניה בכפר עיסאווייה. מיד לאחר שהחביא את הנשק, הבחין הנאשם בחסין דרבאס, פעיל בארגון, מגיע למקום ואוסף את הנשק.",גזר דין
תפח (י-ם) 5013∕02,"הנאשם, יליד 1981, רווק.",גזר דין
תפח (י-ם) 5013∕02,"	לנאשם עבר פלילי הכולל ארבע הרשעות בעבירות אלימות. בגין גזר דין בת""פ 130/98 של בית המשפט המחוזי בירושלים מיום 1.4.98, יש להפעיל מאסר על תנאי של 18 חודשים.",גזר דין
תפח (י-ם) 5013∕02,"מתסקיר שירות המבחן עולה כי הנאשם הינו הבן השביעי מבין שמונה אחים ואחיות, אביו מובטל והאם עקרת בית. אח אחד נהרג בשנת 1994, שני אחיו מרצים עונשי מאסר לתקופות ארוכות, אחת מאחיותיו היא עורכת דין ואחות נוספת לומדת סיעוד. מדובר במשפחה משכילה, בעלת מערכת ערכים נורמטיבית. הנאשם גר עם משפחתו בעיסאוויה, ועד מעצרו הנוכחי עבד בדוכן למכירת סנדוויצ'ים בבעלות משפחתו. התרשמות קצין המבחן הינה כי מדובר בבחור בעל רמת אינטליגנציה תקינה, אולם הוא סובל מקושי בצפיית תוצאות מעשיו לטווח הארוך ונוטה להיות מושפע מאחרים.",גזר דין
תפח (י-ם) 5013∕02,"קצין המבחן מציין כי הנאשם אינו לוקח אחריות על המעשים בהם הורשע, ובשל כך אין המלצה טיפולית בעניינו.",גזר דין
תפח (י-ם) 5013∕02,"עמדת המאשימה הינה למצות הסדר הטיעון ולהטיל חמש שנות מאסר בשל חומרת המעשים, הגורמים או עלולים לגרום לפיגועים. ב""כ המאשימה טען כי, נוכח המצב הבטחוני הקשה, יש להחמיר בעונשים של עבריינים אידיאולוגיים כדוגמת הנאשם.",גזר דין
תפח (י-ם) 5013∕02,"ב""כ הנאשם טען כי חברותו של הנאשם בארגון טרור היתה קצרה, פעילותו מצומצמת, וכי לא ביצע פעולות אלימות. הנאשם הסביר כי אחיו נהרג בשנת 1994 ע""י כוחות הבטחון וזה מקור הזעם שלו ושל משפחתו, שדחפו אותו לביצוע העבירות.",גזר דין
תפח (י-ם) 5013∕02,"כמו כן, הפנה ב""כ הנאשם תשומת לבנו לגזר דין בת""פ 3038/02, בו הטיל בית משפט זה (כבוד השופט גל) מאסר בפועל לתקופה של חמישה חודשים על עבירות דומות. נעיר מיד כי הנתונים במקרה שלפנינו שונים בתכלית:ב הנאשם שלפנינו הודה והורשע בחברות בארגון עוין, היה מודע היטב למטרות הנשק, יש לו עבר פלילי ומאסר על תנאי להפעלה. כמו כן, התסקיר בעניינו אינו בא בהמלצה. במקרה של ת""פ 3038/02, היו הנתונים הפוכים.",גזר דין
תפח (י-ם) 5013∕02,"העבירות שביצע הנאשם הן עבירות משמעותיות ובעלות חומרה. הנאשם הצטרף לארגון טרור וביצע בו פעילות של ממש, הצפנת והעברת נשקים,  פעילות המהווה חוליה בשרשרת, העלולה להביא לפיגועים.",גזר דין
תפח (י-ם) 5013∕02,"הטרור הפך מכת מדינה, ולפיכך יש להתייחס בחומרה ולהעניש בהתאם על כל עבירה של אדם הנוטל חלק בשלבי ההתארגנות של הטרור וביצועו. במקרים כאלה, שיקולי הגמול וההרתעה הם העיקריים ושיקולים אחרים נסוגים מפניהם. במקרה הנוכחי, אף אין נסיבות אישיות מיוחדות של הנאשם. זולת זאת, הנאשם לא התחרט על מעשיו ורק לאחר שסניגורו העיר לו, אמר הנאשם מלים שיש בהן בטוי של חרטה מהשפה ולחוץ.",גזר דין
תפח (י-ם) 5013∕02,"לאור כל האמור, אנו מטילים על הנאשם העונשים הבאים:ו",גזר דין
תפח (י-ם) 5013∕02,"מאסר של חמש שנים, מתוכם ארבע שנים בפועל ושנה אחת על תנאי, והתנאי הוא שהנאשם לא יעבור עבירה נוספת מסוג פשע במשך שלוש שנים מיום שחרורו.",גזר דין
תפח (י-ם) 5013∕02,"הפעלת מאסר על תנאי בת""פ 130/98 של בית המשפט המחוזי בירושלים, לתקופה של 18 חודשים, מתוכם ששה חודשים במצטבר ושניים-עשר חודשים בחופף, כך שהנאשם ירצה בסה""כ ארבע וחצי שנות מאסר בפועל, החל מיום מעצרו 10.2.02.",גזר דין
תפח (י-ם) 5013∕02,"ניתן היום, ט""ו בכסלו תשס""ג (20 בנובמבר 2002), במעמד הצדדים.",זכות ערעור לבית המשפט העליון בתוך 45 יום מהיום.
תפח (י-ם) 5013∕02,נוסח זה כפוף לשינויי עריכה וניסוח,"יפה הכט, שופטת"
