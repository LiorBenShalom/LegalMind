verdict,text,part
תפח (י-ם) 5019∕02,הנאשם הורשע על פי הודאתו בעובדות כתב האישום ברצח; ניסיון לרצח; הובלת נשק שלא כדין – הכל עבירות לפי חוק העונשין.,הנאשם
תפח (י-ם) 5019∕02,"לאחר שמיעת הראיות, הגיעו הצדדים להסדר טיעון, בעקבותיו הורשע הנאשם, על פי הודאתו בעובדות כתב האישום, ברצח – עבירה על סעיף 300(א)(2) לחוק העונשין, התשל""ז-1977 (להלן – החוק) (3 עבירות); ניסיון לרצח – עבירה לפי סעיף 305(1) לחוק (20 עבירות); הובלת נשק שלא כדין – עבירה לפי סעיף 144(ב) לחוק.",גזר דין
תפח (י-ם) 5019∕02,ואלו העובדות:,גזר דין
תפח (י-ם) 5019∕02,"5129371ביום 4.3.02, בשעה 20:30, נפגש הנאשם עם מחמד אבו-חמיד, פעיל בארגון הטרור ""גדודי חללי אל-אקצה"" (להלן – מחמד) ועם אדם נוסף בשם מאזן אל-קאדי (להלן – מאזן) בביתו של מחמד במחנה הפליטים אל-עמרי.",גזר דין
תפח (י-ם) 5019∕02,"מחמד ביקש מהנאשם להשתתף בפיגוע ירי נגד יהודים, הציג בפניו אדם בשם איברהים חסונה (להלן – המפגע) והציע לנאשם ולמאזן להסיע את המפגע ליישוב יהודי סמוך לאל-בירה, שם יבצע המפגע את הפיגוע. הנאשם נענה להצעה.",גזר דין
תפח (י-ם) 5019∕02,"בהמשך נסעו מחמד ומאזן לרמאללה כדי למצוא רכב, שישמש את הנאשם ואת המפגע לביצוע הפיגוע. כעבור זמן מה נסעו הנאשם והמפגע לרמאללה כדי להצטרף אליהם. ברמאללה ניגשו הנאשם והמפגע למחמד, שהיה עסוק בהכנת רכב טרנזיט לפיגוע (להלן – הרכב). המפגע ומחמד, בנוכחות הנאשם, פירקו את דלת ההזזה של הרכב, והחביאו בדופן שלו רובה מסוג M16 (להלן – הרובה), מספר מחסניות התואמות אותו ושני רימוני יד מאולתרים.",גזר דין
תפח (י-ם) 5019∕02,"מיד לאחר מכן, בסמוך לשעה 22:30, נסעו הנאשם, מאזן והמפגע ברכב לכיוון יישוב יהודי בסמוך לאל-בירה. משהתקרבו למקום יעדם הבחין הנאשם בכוחות צה""ל, ומאחר שחשש מפני גילוי זממם החליט, על דעת עצמו, להסיע את המפגע לתל אביב, בסברו ששם יש ריכוז גדול יותר של יהודים. משהסכים המפגע להצעתו, נסע הנאשם לכיוון תל אביב, וכשהגיעו למחסום בקו התפר ביקש הנאשם מהמפגע וממאזן, שיעקפו את המחסום ברגל, בעוד שהוא, שהנו בעל תעודת זהות ישראלית, עבר את המחסום ברכב בלא חשד. נ",גזר דין
תפח (י-ם) 5019∕02,"ביום 5.3.02, בשעה 02:15, הגיעו הנאשם, מאזן והמפגע לגשר הגשרים, מעל דרך פתח תקווה בתל אביב. הנאשם אמר למפגע להתכונן לקראת ביצוע הפיגוע, ובתגובה פירק המפגע את דופן דלת הרכב, הוציא את כלי הנשק והחביאם על גופו. הנאשם הצביע על מסעדה, הציע למפגע לבצע פיגוע כנגד היושבים בה, ונמלט מהמקום ברכב ביחד עם מאזן.",גזר דין
תפח (י-ם) 5019∕02,"בהתאם להנחיית הנאשם, בעודו עומד על גשר הנשרים, פתח המפגע באש באמצעות הרובה, וגרם לפציעת עשרות עוברי אורח וסועדים במסעדת ""סי-פוד מרקט"" ובמסעדת ""מפגש הסטייק"", חלקם באורח קשה. הוא אף השליך לעבר המסעדות את שני רימוני היד, שלא התפוצצו. בעקבות מעצור בנוצר ברובה, שלף המפגע סכין קומנדו, החל לצעוד ברחוב לינקולן ותוך ניצול הבהלה, שגרם בעקבות הירי, דקר את יוסף הייבי ז""ל (בן 52) ואת אלי דהאן ז""ל (בן 53) בבית החזה, וגרם למותם. לזירת האירוע הגיע השוטר סלים ברקאת ז""ל (בן 31), שהשתלט על המפגע, אך תוך כדי שדיווח למפקדיו על מקום הימצאות המפגע, התרומם המפגע בפתאומיות, דקר אותו בגרון וגרם למותו.",גזר דין
תפח (י-ם) 5019∕02,"לא הוגשו ראיות לעונש בעניינו של הנאשם. הנאשם יליד 1980, אין חובת תסקיר שירות מבחן בעניינו וסניגורו הודיע, כי לא יבקש עריכת תסקיר. הנאשם הנו רווק, למד שש שנות לימוד, אינו יודע קרוא וכתוב. בזמנו עבד בחולון כפחח רכב מספר חודשים עד למעצרו.",גזר דין
תפח (י-ם) 5019∕02,"על פי הסדר הטיעון, המדינה מבקשת להשית על הנאשם שלושה מאסרי עולם בגין שלוש עבירות הרצח, ובית המשפט יחליט האם הם ירוצו בחופף או במצטבר. בגין העבירות האחרות תבקש המדינה להטיל עליו עונש חופף למאסרי העולם, שיוטלו עליו.",גזר דין
תפח (י-ם) 5019∕02,"ב""כ המאשימה ביקש לכבד את הסדר הטיעון ולקבוע כי שלושת מאסרי העולם ירוצו במצטבר וכי המאסרים בגין העבירות האחרות ירוצו בחופף למאסרי העולם כאמור.",גזר דין
תפח (י-ם) 5019∕02,"מנגד, ומבלי להפחית מחומרת המעשים, הצביע הסניגור על נסיבות לקולא - גילו הצעיר של הנאשם, ההודאה ונטילת האחריות, שבגינם הוא מבקש לקבוע, כי שלושת מאסרי העולם ירוצו בחופף, כמו גם המאסרים בגין העבירות האחרות.",גזר דין
תפח (י-ם) 5019∕02,"הנאשם הביע במשטרה צער וחרטה על מעשיו, תוך שהוא מבקש רחמים (ת/2; ת/3). בבית המשפט הודה במיוחס לו, כאמור, לאחר שמיעת כל הראיות.",גזר דין
תפח (י-ם) 5019∕02,"העבירות שבהן הורשע הנאשם הנן עבירות חמורות ביותר, שבבסיסן להט לפגוע ביהודים רבים ממניעים טרוריסטיים מובהקים. הנאשם הגיע לביתו של מחמד, המוכר לו כחבר בארגון טרוריסטי, והסכים להשתתף בביצוע פיגוע נגד יהודים. ביחד עם אחרים פעל בקור רוח ובנחישות כדי להוציא אל הפועל פיגוע רצחני, תוך שהוא מנצל את עובדת היותו בעל תעודת זהות ישראלית כדי להכניס לישראל תושב שטחים ברכב, שבו מוסתרים נשק ותחמושת, מתוך ידיעה ברורה, שהלה עומד לבצע פיגוע התאבדות בישראל כנגד יהודים. כשראה כוחות ביטחון ליד היישוב היהודי באל-בירה, נטל הנאשם יוזמה והחליט להסיע את המפגע למקום הומה אדם בתל אביב, שם אף הצביע על המסעדה, שכנגד יושביה יבצע המפגע את הפיגוע הרצחני. במעשיו אלו הוביל הנאשם לרציחתם של שלושה יהודים חפים מפשע בליבה של עיר, ואך בנס לא נגרמו אבדות רבות יותר בנפש. אנו סבורים, כי בענישתו יש ליתן ביטוי לנטילת חייו של כל אחד ואחד מהנרצחים, כפי שנקבע לא אחת בשורה של פסקי דין.",גזר דין
תפח (י-ם) 5019∕02,"בע""פ 399/89 מדינת ישראל נ' זלום, פ""ד מו(2) 187, נקבע כי מחבל, אשר דקר בסכין שני אנשים, שהמתינו בתחנת אוטובוס, ואנשים אחרים שניקרו בדרכו, ובמעשיו גרם למותם של שניים ולפציעתם של שלושה, ירצה באופן מצטבר שני מאסרי עולם, ועשר שנות מאסר בגין כל אחת משלוש העבירות של ניסיון לרצח. לדברי כב' הנשיא שמגר (שם, בעמ' 192): ",גזר דין
תפח (י-ם) 5019∕02,ב,גזר דין
תפח (י-ם) 5019∕02,"בע""פ 1742/91 פופר נ' מדינת ישראל, פ""ד נא(5) 289, קבע בית המשפט העליון, כי יהודי, ש""ריסס"" ביריות פועלים ערבים שקיבץ בשורות, וגרם למותם של שבעה ולפציעתם של עשרה אחרים, ירצה באופן מצטבר שבעה עונשי מאסרי עולם ועוד 20 שנות מאסר בגין ניסיון הרצח. לדברי כב' השופטת דורנר (שם, בעמ' 303): ",גזר דין
תפח (י-ם) 5019∕02,"יפים לענייננו גם דבריו של כב' השופט חשין (שם, בעמ' 307), עליהם חזר בע""פ 6841/01 יוסף ביטון נ' מדינת ישראל, פ""ד נו(6) 794, 800, לפיהם: ",גזר דין
תפח (י-ם) 5019∕02,"יתרה מזאת, לא אחת נפסק, כי בימים קשים אלו, כאשר תופעת מעשי הטרור הפכה למכת מדינה של ממש, יש להחמיר עם נאשמים שעברו עבירות כגון דא ולמצות עמם את מלוא חומרת הדין, תוך העדפת שיקול ההרתעה על פני שיקולי ענישה אחרים, ובהם נסיבותיו האישיות של הנאשם (ראו למשל ע""פ 9338/01 מדינת ישראל נ' נאצר עווידה, טרם פורסם). ",גזר דין
תפח (י-ם) 5019∕02,"בענייננו אין מקום להתחשב בנסיבות אישיות של הנאשם נוכח מעשיו החמורים, המצביעים על סכנתו לציבור, ומחייבים את הרחקתו מהחברה לצמיתות, תוך הטלת העונש המרבי באופן מצטבר. יתר על כן, גילו הצעיר של הנאשם אינו עומד כנסיבה לקולא משטיבן של עבירות אלו להתבצע על ידי צעירים. באשר להודאתו ולנטילת האחריות, הרי שאלו ניתנו לאחר שמיעת הראיות בתיק ולאחר שמסר מספר גרסאות באשר למיוחס לו, הן בהודעותיו במשטרה (ת/1, ת/2, ת/3), והן בעדותו בבית המשפט, שבה העלה גרסה חדשה לחלוטין, שאף שונה מזו שבה הודה בסופו של דבר.",גזר דין
תפח (י-ם) 5019∕02,לאור האמור אנו גוזרים על הנאשם את העונשים הבאים:,גזר דין
תפח (י-ם) 5019∕02,"בגין שלוש עבירות הרצח - שלושה מאסרי עולם, שאותם ירצה באופן מצטבר;",גזר דין
תפח (י-ם) 5019∕02,"בגין 20 העבירות של ניסיון רצח, ובגין עבירה של הובלת נשק שלא כדין - 20 שנות מאסר, שאותם ירצה בחופף למאסרי העולם.",גזר דין
תפח (י-ם) 5019∕02,"ניתן היום, ב' באדר ב' תשס""ג (5 במרץ 2003), במעמד המתייצבים. ו",זכות ערעור לבית משפט העליון תוך 45 יום. 
תפח (י-ם) 5019∕02,נוסח זה כפוף לשינויי עריכה וניסוח,"יפה הכט, שופטת"
