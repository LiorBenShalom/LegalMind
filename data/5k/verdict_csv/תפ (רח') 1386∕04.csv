verdict,text,part
תפ (רח') 1386∕04,"הנאשם הורשע, על יסוד הודאתו - לאחר שחזר בו מכפירתו – במסגרת הסדר טיעון, בכתב אישום מתוקן, בעבירה של החזקת נשק שלא כדין , לפי סעיף 144 (א) רישא, לחוק העונשין, התשל""ז-1977 (להלן:""חוק העונשין""), בכך שביום 29/03/2004, בדירה ברחובות, בה מתגורר צביקה שעשע (להלן: ""הבית""), החזיק אקדח מסוג ""קולט"" (להלן: ""האקדח""), ובתוכו מחסנית ובה 6 כדורים מסוג 9 מ""מ.",העבירה 
תפ (רח') 1386∕04,"משהגיעו שוטרים לבית, השליך הנאשם את האקדח מחלון הקומה השניה.",העבירה 
תפ (רח') 1386∕04,"במסגרת ההסדר, הוסכם שהתביעה תהא רשאית לעתור להטלת מאסר בפועל, לתקופה מרבית, שלא תעלה על 10 חודשים, ואילו הסניגור לא יהא מוגבל בטיעוניו. נ",5129371הסדר הטיעון
תפ (רח') 1386∕04,"הנאשם יליד 1982, רווק, מתגורר בבית הוריו ברחובות, בשנת 2000 הורשע בעבירת סמים. ב",נסיבות אישיות ותסקיר שירות המבחן
תפ (רח') 1386∕04,"מתסקיר שירות המבחן עולה, כי נסיבותיו המשפחתיות של הנאשם אינן קלות, אביו צרך סמים קשים ועבר גמילה. הנאשם סיים 12 שנות לימוד ללא תעודת בגרות. בנערותו הופנה לשירות בגין עבירות שבל""ר, והתיק נסגר לאור המלצת השירות, במסגרת זו התרשם השירות כי הורי הנאשם אינם מהווים דמויות סמכותיות עבורו ואינם מצליחים להציב לו גבולות. ו",נסיבות אישיות ותסקיר שירות המבחן
תפ (רח') 1386∕04,"הנאשם שרת שרות צבאי חלקי, ושוחרר בגין אי התאמה, ולדבריו, כיום עובד מזה כ-8 חודשים כמפעיל ""בובקט"" בחברה של דודו. נ",נסיבות אישיות ותסקיר שירות המבחן
תפ (רח') 1386∕04,"הנאשם טען כי הוא צורך ""גראס"", באופן מזדמן, ובנסיבות חברתיות, אך פחות מבעבר. לדבריו, בעקבות חוויה קשה, חדל מצריכת סמים מסוג ""אקסטות"" ו""טריפים"", אותם צרך בעבר במסיבות. ב",נסיבות אישיות ותסקיר שירות המבחן
תפ (רח') 1386∕04,"השירות התרשם, כי הנאשם מתבטא בצורה סלקטיבית, והתקשה לשתפו, בפרטים מהותיים הקשורים לנסיבות הסתבכותו בעבירה.",נסיבות אישיות ותסקיר שירות המבחן
תפ (רח') 1386∕04,"הנאשם טען, כי הנשק לא היה שלו, וכי הודה בעבירה, כיוון שחשש, וחושש גם כיום, ממחזיקו האמיתי של הנשק, זאת למרות שידוע לו שהוא עלול לרצות מאסר בפועל. ו",נסיבות אישיות ותסקיר שירות המבחן
תפ (רח') 1386∕04,"השירות התרשם כי הסתבכותו החוזרת של הנאשם בפלילים, לא מעלה אצלו, דאגה, מודעות, או מוטיבציה לבדוק את מצבו, ואין בו רצון לערוך שינוי באורח חייו, על אף המחיר שהוא עלול לשלם. לפיכך, לא מצא השירות מקום לבוא בהמלצה בעניינו. נ",נסיבות אישיות ותסקיר שירות המבחן
תפ (רח') 1386∕04,"התביעה ביקשה לאמץ את הרף העליון של הסדר הטיעון, ולהשית על הנאשם 10 חודשי מאסר בפועל, ומאסר מותנה, נוכח עברו, חומרת העבירה ונסיבותיה, מדיניות הפסיקה, האינטרס הציבורי בהרתעה בעבירות אלה, ודברי הנאשם בפני השירות כי הוא מחפה על העבריין האמיתי. ב",	טענות התביעה
תפ (רח') 1386∕04,לתמיכה בעתירתה הגישה התביעה מספר פסקי דין.ו,	טענות התביעה
תפ (רח') 1386∕04,"ב""כ הנאשם, עו""ד חימי, ביקש להסתפק בעונש מאסר של 6 חודשים, שירוצה בדרך של עבודות שירות, נוכח, גילו הצעיר של הנאשם, עברו הלא מכביד, משך ההחזקה הקצר באקדח, העובדה שמקום ביצוע העבירה אינו ביתו של הנאשם, נסיבותיו האישיות של הנאשם, גילוי הלב שהפגין בפני השירות, והתנהלותו הנורמטיבית מאז העבירה. נ",טענות ההגנה
תפ (רח') 1386∕04,"הסניגור ביקש לאבחן את הפסיקה שהגישה התביעה, בכך שבאחד המקרים היה מדובר במספר כלי נשק, ובמקרה אחר היה מדובר בנאשם שבחר לנהל הוכחות ולא נטל אחריות. הסניגור תמך עתירתו באסופת פסקי דין שהגיש.ב",טענות ההגנה
תפ (רח') 1386∕04,"בדברו האחרון, לשאלת בית המשפט,  ביקש הנאשם, שלא להוסיף פרטים באשר לנסיבות החזקת הנשק. ו",טענות ההגנה
תפ (רח') 1386∕04,"המדובר בעבירה חמורה, שהעונש המרבי הנקוב בצידה, הוא 7 שנות מאסר. נ",	שיקולי הענישה
תפ (רח') 1386∕04,אין להכביר מילים על חומרת העבירה ועל פוטנציאל המסוכנות הטמון בה.ב,	שיקולי הענישה
תפ (רח') 1386∕04,"נסיבות החומרא הבולטות בענייננו הן, שהנאשם החזיק בתחמושת בתוך האקדח, באופן שיש בו כדי להגביר, במידה משמעותית, את המסוכנות הטמונה בהחזקת נשק.",	שיקולי הענישה
תפ (רח') 1386∕04,"יש בהשלכת האקדח מחלון הבית, עם הגעת השוטרים לבית, כדי לגרוע ממשקל טענת הנאשם כי בהודאתו הוא מחפה על העבריין האמיתי בפרשה.",	שיקולי הענישה
תפ (רח') 1386∕04,"אף בממצאי התסקיר - כי הנאשם אינו מפנים את הבעייתיות במעשיו, ואינו מעוניין לתקן דרכיו – אין כדי להטות את הכף לטובתו.",	שיקולי הענישה
תפ (רח') 1386∕04,"ככלל, מצדיקה עבירה זו, הטלת מאסר ממושך מאחורי סורג ובריח, לאור האינטרס הציבורי בהרתעת הנאשם ודומיו, בעבירות מסוג זה, נוכח נפוצותן של עבירות אלה, ופוטנציאל הנזק וההרס הטמון בהימצאות נשק, בידי גורמים בלתי מורשים.",	שיקולי הענישה
תפ (רח') 1386∕04,"מנגד, לא ניתן להתעלם ממשקלן של נסיבות הקולא, ובעיקר – הודאת הנאשם, עברו הלא מכביד, ונסיבותיו האישיות.",	שיקולי הענישה
תפ (רח') 1386∕04,"בתי המשפט מתמודדים, מדי יום ביומו, בשאלת האיזון הראוי בין המעשה לעושה, ועל בית המשפט מוטלת המלאכה המורכבת, למצוא את נקודת שיווי המשקל בין חומרת העבירה ונסיבותיה, לבין נסיבותיו האישיות של נאשם. ו",הפסיקה
תפ (רח') 1386∕04,"	עיינתי בפסקי הדין שהגישה התביעה, שברובם עוסקים במעשה. ",הפסיקה
תפ (רח') 1386∕04,"מבלי לגרוע מחומרת העבירה, בתיק זה המדובר בהחזקת אקדח ומחסנים ובה 6 כדורים. אין זה 2 אקדחים, 6 מחסניות, ומאות כדורים מסוגים שונים (רע""פ 5909/03, יוסף חרבת נ' מדינת ישראל, תק-על 2003(2) 3879), או תת-מקלע טעון במחסנית הנמצא בקרוואן פרוץ (ע""פ (תל אביב-יפו) 70283/04, ג'אבר נ' מדינת ישראל), אין זה מקרה ""שעל פניו חמור הוא מאוד"" (ע""פ 2350/91, קוזריאל נ' מדינת ישראל, תק-על 92(1), 596), אין מדובר בנאשם לו הרשעות קודמות וביניהן אחת בעבירות שוד (ע""פ 30/79, יגאל קצור נ' מדינת ישראל, פ""ד לג(3),223), לא עסקינן בהחזקת נשק טעון ודרוך ובשורה של עבירות נוספות, שהמאפיין המרכזי שלהן הוא בריונות אלימה כלפי שוטרים וסיכון חיי אדם (ע""פ 1724/99, חסן עלי עבוד נ' מדינת ישראל, תק-על 99(2), 1059), ולבטח אין מדובר בנטילת רובה סער ממחבוא לאחר שבעליו נרצח, ומכירתו לאחר מכן (ע""פ 356/87, מסראווה תופיק נ' מדינת ישראל, דינים עליון, כרך י', 995), ואף לא בהחזקת נשק וקבלת נשק בידיעה שהוא גנוב (ע""פ 4052/99, אלפיניש נ' מדינת ישראל, תק-על 99(3), 734).נ",הפסיקה
תפ (רח') 1386∕04,"גם מעיון באסופת פסקי הדין שהגיש הסניגור - שלמרות שחלקם עוסקים במעשים חמורים מהעבירה בתיק זה, רובם ככולם עוסקים בעושה, כגורם לקולא - מתקבלת תמונה שונה מענייננו.",הפסיקה
תפ (רח') 1386∕04,"במקרה דנן, מדובר בנאשם שהודה, אך לא הביע, בבית המשפט או בפני השירות - חרטה על מעשיו, או רצון להשתקם.",הפסיקה
תפ (רח') 1386∕04,"אין מדובר בנאשם שעבר הליך גמילה ארוך, מורכב, ומוצלח, וקיים חשש כי השמתו מאחורי סורג ובריח תפגע בתהליך זה, כשבנוסף השירות המליץ על גזירת דינו לקולא (ע""פ (באר-שבע) 7296/03, אפרמאשוילי שלוה נ' מדינת ישראל; ת""פ (תל אביב – יפו), מדינת ישראל נ' עקיבא צ'רלי), לא עסקינן בנאשם, בעל עבר נקי, שהביע חרטה כנה ואמיתית על מעשיו, והשירות המליץ בעניינו על שירות לטובת הציבור בצד צו פיקוח (ת""פ (תל אביב – יפו) 40032/02, מדינת ישראל נ' אזברגה),  אין מדובר במקרה בו התביעה הגבילה עצמה לעונש של 6 חודשי מאסר שירוצו בדרך של עבודות שירות, נוכח, עברו הנקי של הנאשם, מצבו הנפשי, ונסיבותיו האישיות (ת""פ (תל אביב-יפו) 40341/01, מדינת ישראל נ' לרין מקסים), אין מדובר בנשק שהוחזק שלא כדין, לצורך הגנה עצמית, לאחר שהנאשם הותקף באכזריות באמצעות צינורות וגרזנים (ע""פ (ירושלים) 2129/01, מדינת ישראל נ' אחמד אבו דוויח, תק-מח 2001(2), 65535), ולא בנאשם שהחזיק בנשק להגנה עצמית, לאחר שהיה עד מדינה בפרשת נסיון לרצח (ת""פ (תל אביב – יפו) 4354/02, מדינת ישראל נ' שניר מקייטן), וכן אין מדובר בנאשם שבעניינו התקבל תסקיר חיובי, שנסיבות החזקת הנשק הן מיוחדות וראויות להתחשבות, או שהתביעה הגבילה עצמה, במסגרת הסדר טיעון, לעונשים קלים (ת""פ (אשקלון) 3897/02, מדינת ישראל נ' אזולאי ;ת""פ (אילת) 1028/00, מדינת ישראל נ' איבגי; ת""פ (רמלה) 2776/00; מדינת ישראל נ' האני).ב",הפסיקה
תפ (רח') 1386∕04,"לאחר שבחנתי בקפידה את מכלול הנסיבות, ואת תסקיר שירות המבחן, הגעתי לכלל מסקנה, שבעניינו של הנאשם, לא מתקיימות הנסיבות החריגות המצדיקות סטייה משמעותית מרמת הענישה המקובלת בעבירות מסוג זה, כפי שהציע הסניגור המלומד. ו",מסקנה
תפ (רח') 1386∕04,"התרשמותי היא, נסיבות העבירה עלומן למדיי. רב הנסתר על הגלוי, והנאשם לא סייע בהבהרת התמונה. טענתו כי הוא מחפה על העבריין העיקרי, וודאי שאינה יכולה לשמש נימוק לקולא.",מסקנה
תפ (רח') 1386∕04,"יתרה מזו, הנאשם לא הביע חרטה כלשהי על מעשיו, או רצון להשתקם. מבלי להקל ראש בנסיבותיו האישיות של הנאשם, אין מדובר בנסיבות חיים כה קשות, המצדיקות את החריגה המבוקשת.",מסקנה
תפ (רח') 1386∕04,"לעניין משך המאסר, יינתן משקל מסוים לקולא, להודאת הנאשם, לגילו הצעיר, ולעברו הלא מכביד.",מסקנה
תפ (רח') 1386∕04,"לאור כל האמור לעיל, אני גוזר על הנאשם את העונשים הבאים:",	סוף דבר
תפ (רח') 1386∕04,	א.	 9 חודשי מאסר לריצוי בפועל.נ,	סוף דבר
תפ (רח') 1386∕04,"10 חודשי מאסר מותנים, למשך 3 שנים, והתנאי הוא שהנאשם לא יעבור את העבירה שבה הורשע, או כל עבירה אחרת של החזקה או שימוש בנשק, לרבות ניסיון או סיוע, לעבור איזו מעבירות אלה.",	סוף דבר
תפ (רח') 1386∕04,	ג.	הנשק יחולט. ,	סוף דבר
תפ (רח') 1386∕04,"ניתן היום י""ג בחשון, תשס""ה (28 באוקטובר 2004) בנוכחות התובעת עו""ד גלבוע, הנאשם בעצמו וב""כ עו""ד פרנטי ממשרדו של עו""ד חימי.",זכות ערעור לבית המשפט המחוזי תוך 45 יום.ב
תפ (רח') 1386∕04,"מבקש לעכב ביצוע עונש המאסר לצורך הגשת ערעור. מדובר בתקופה קצרה, בית המשפט הטיל את הרף העליון.",הסניגור:
תפ (רח') 1386∕04,"מדובר בנאשם בן 23 שזהו מאסרו הראשון, מעולם לא ריצה עונש מאחורי סורג ובריח, ויתכן שבית המשפט המחוזי ישנה את גזר הדין.",הסניגור:
תפ (רח') 1386∕04,"אנחנו מתנגדים לבקשה. מדובר בהסדר טיעון, חברי לא יכול לערער למה שהוא הסכים.",התובעת:
תפ (רח') 1386∕04,חברי לא יכול לערער על עונש מהותי שהוא הסכים. ,התובעת:
תפ (רח') 1386∕04,משמעותו של הסדר הטיעון – שבית המשפט כיבדו וגזר את העונש במסגרתו – היא שהצדדים הסכימו על מסגרת הענישה כפי שהוצעה לבית המשפט.,"בלשון המעטה, הבקשה תמוהה. "
תפ (רח') 1386∕04,"לפיכך, מוזרה הטענה כי בכוונת הנאשם להגיש ערעור, עם זאת, וודאי שבית המשפט לא ימנע אפשרות זאת ממנו. יחד עם זאת אין בכך כדי להצדיק את הבקשה.","בלשון המעטה, הבקשה תמוהה. "
תפ (רח') 1386∕04,"ניתנה היום י""ג בחשון, תשס""ה (28 באוקטובר 2004) במעמד הצדדים. ו",הבקשה נדחית. 
תפ (רח') 1386∕04,                                                              					___________,הבקשה נדחית. 
תפ (רח') 1386∕04,001386/04פ  133 טובה. ,"									ירון לוי, שופט"
תפ (רח') 1386∕04,נוסח מסמך זה כפוף לשינויי ניסוח ועריכה,"									ירון לוי, שופט"
