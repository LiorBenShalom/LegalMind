verdict,text,part
"ת""פ 48367-11-11","ת""פ 48367-11-11 מדינת ישראל נ' ג'בארין",בית המשפט המחוזי בחיפה
"ת""פ 48367-11-11",בפני כב' השופט מ. גלעד                           ,בית המשפט המחוזי בחיפה
"ת""פ 48367-11-11",בפני כב' השופט מ. גלעד                           ,בית המשפט המחוזי בחיפה
"ת""פ 48367-11-11","חוק העונשין, תשל""ז-1977: סע'  40ב., 40ג., 40ד., 40ה, 40ט., 144(ב), 192, 40יב., 40יג(א), 413ה., 427(א)",חקיקה שאוזכרה: 
"ת""פ 48367-11-11","ביום 15.9.13 הורשע הנאשם, לאחר שמיעת ראיות, בעבירות הבאות:",הרקע
"ת""פ 48367-11-11","עבירות בנשק – לפי סעיף 144(ב) לחוק העונשין, התשל""ז-1977 (להלן: ""חוק העונשין""), חבלה במזיד ברכב – עבירה לפי סעיף 413ה. לחוק העונשין ואיומים  - עבירה לפי סעיף 192 לחוק העונשין.",הרקע
"ת""פ 48367-11-11",הנאשם זוכה מעבירה של סחיטה בכוח  - לפי סעיף 427(א) סיפא לחוק העונשין.,הרקע
"ת""פ 48367-11-11","הרקע לאירוע מושא כתב האישום הוא קשר רומנטי בין בתו של הנאשם, ליליאן ג'בארין, לבין מוחמד ג'בארין, בנו של תאופיק ג'בארין (להלן: ""תאופיק"").",העובדות לפיהן הורשע הנאשם
"ת""פ 48367-11-11","על רקע אותו קשר רומנטי שהיה למורת רוחו של הנאשם, ברחו מוחמד וליליאן בתאריך 26.8.11, לשטחי הרשות הפלשתינית. בהמשך היום, בהתערבות משפחתו של תאופיק, חזרו השניים לאום-אל-פחם, אולם בעקבות הבריחה גברה המתיחות בין הנאשם לבין תאופיק.",העובדות לפיהן הורשע הנאשם
"ת""פ 48367-11-11","בתאריך 29.8.11, בין השעות 08:00-09:00 לערך, יצא תאופיק מביתו ונסע עם רכבו מסוג ""פולו"" למקום עבודתו. בסמוך לשעה זו, הגיע הנאשם לכביש המצוי ליד סניף קופת חולים ""מכבי"" בשכונת ""שָרַפֶה"" באום-אל-פאחם, כשהוא רכוב על טרקטורון. הנאשם נשא אקדח והמתין לתאופיק.",העובדות לפיהן הורשע הנאשם
"ת""פ 48367-11-11","כאשר הבחין הנאשם בתאופיק נוסע על הכביש, חסם את נתיב נסיעתו והורה לו לעצור ולצאת מן הרכב.",העובדות לפיהן הורשע הנאשם
"ת""פ 48367-11-11","לאחר שתאופיק ירד מהרכב כיוון הנאשם את האקדח לעברו של תאופיק תוך שהוא מורה לו להביא ""מכובדים"" על מנת לפתור את ה""בעיה"" בעניין ליליאן ומוחמד. מיד אחר כך, ירה הנאשם באקדח מספר יריות לעבר הרכב, כדי לאיים על תאופיק ולהניעו לעשות כמבוקשו. כתוצאה מהירי, לפחות 5 כדורים פגעו ברכב ונגרם לו נזק.",העובדות לפיהן הורשע הנאשם
"ת""פ 48367-11-11","יוער, כי פחות מחודשיים לאחר מכן, ביום 18.10.11, נרצחו תאופיק ושניים מבניו, מחמוד ואחמד.",העובדות לפיהן הורשע הנאשם
"ת""פ 48367-11-11","מהראיות בתיק עלה, כי בשל חשדם של בני משפחת תאופיק כי הנאשם קשור לרצח, שיתפה המשפחה את גורמי החקירה – לאחר הרצח – בדבר האירוע מושא כתב האישום. כפי שציינתי בהכרעת הדין, סביר כי אילולא הטרגדיה הנוראה, עם הירצחם של המנוח ושניים מבניו, האירוע מושא כתב האישום כלל לא היה מדווח לרשויות החוק בשל רצונו של תאופיק, באותו זמן, ליישר את ההדורים עם משפחת הנאשם ולא לזרוע איבה נוספת ביניהם.",העובדות לפיהן הורשע הנאשם
"ת""פ 48367-11-11","ואולם אדגיש, כי דברים אלה שנטענו על ידי משפחתו של תאופיק נותרו בגדר חשד שלא הוכח, ומכל מקום אין הם נוגעים לתיק שבפני ולעונש שראוי לגזור על הנאשם במקרה זה. לנוכח האמור, בגוזרי את דינו של הנאשם אני מתעלם באופן מוחלט מהחשדות שהועלו על ידי בני משפחתו של תאופיק, בדבר קשר בין הנאשם לרצח השלושה.",העובדות לפיהן הורשע הנאשם
"ת""פ 48367-11-11","על-פי בקשת ב""כ הנאשם ומשום שסברתי כי ראוי לקבל במקרה זה את עמדת שרות המבחן, הוריתי ביום 29.9.13 על עריכת תסקיר שרות המבחן.",העובדות לפיהן הורשע הנאשם
"ת""פ 48367-11-11","מתסקיר שרות המבחן מיום 6.11.13, עולה כי הנאשם כבן 44, נשוי ואב לחמישה ילדים בגילאי 8-21.",תסקיר שרות המבחן 
"ת""פ 48367-11-11","הנאשם עצמו בן למשפחה מוסלמית מאום-אל-פאחם, המונה זוג הורים  ו-13  ילדים (כאשר הנאשם הוא ה-4 בסדר הלידה). אביו של הנאשם כבן 70, בעל עסק לחומרי בנין ומפעלי בטון וברזל, תואר על ידי הנאשם כבעל אישיות חזקה וכמי שדאג לעתיד המשפחה. האם, עקרת בית, תוארה כאם אוהבת ומסורה. הנאשם תיאר, ככלל, אווירה משפחתית טובה ומלוכדת.",תסקיר שרות המבחן 
"ת""פ 48367-11-11","עוד עולה מהתסקיר, כי הנאשם עזב את בית הספר בתום 11 שנות לימוד מאחר שנדרש לעזור לאביו בעסק המשפחתי. לפי תיאורו, מרבית בני המשפחה מעורבים בעסק המשפחתי, למעט אח אחד העוסק בעריכת דין ואח נוסף שהוא רופא.",תסקיר שרות המבחן 
"ת""פ 48367-11-11","הנאשם התחתן לפני 23 שנים, כשהיה בן 21, והוא מנהל עם רעייתו מערכת יחסים זוגית תומכת ואוהבת.",תסקיר שרות המבחן 
"ת""פ 48367-11-11","הנאשם תיאר עצמו כאדם מוכר ומכובד באזור מגוריו, וכך גם בני משפחתו המורחבת.",תסקיר שרות המבחן 
"ת""פ 48367-11-11","באשר לאישום מושא תיק זה, לא לקח הנאשם אחריות על המעשים והמשיך להכחיש כל קשר לאירוע, תוך שטען כי מדובר בעלילה ובשקר. כשעומת עם העובדות שבכתב האישום הגיב בכעס ובהכחשה מוחלטת וחזר וטען כי ""כולם אורבים לו"" מבלי שהוא מבין מדוע. גם כאשר נעשה ניסיון של קצינת המבחן להבין את עולמו הפנימי, שייתכן ונפגע בשל הקשר הרומנטי של בתו, הגיב  בכעס וטען כי חרף התנגדותו לקשר זה, הצליח לפתור את ה""קונפליקט"" על ידי הסכמתו לנישואי בתו עם בחיר ליבה, מוחמד בנו של תאופיק.",תסקיר שרות המבחן 
"ת""פ 48367-11-11","כשהוצגה בפני הנאשם הכרעת הדין בעניינו הגיב בכעס וטען כי לא ניתנה לו ההזדמנות הראויה להוכיח את חפותו. כן טען, כי עוד יש בכוונתו להוכיח את חפותו בעתיד והוא אינו מוכן להודות ולקבל אחריות על דברים שלא ביצע.",תסקיר שרות המבחן 
"ת""פ 48367-11-11","מגיליון הרישום הפלילי של הנאשם עלה כי יש לו שתי הרשעות קודמות: האחת, בגין עבירה של ביצוע עבודות ללא היתר, בגינה נדון לקנס ולהתחייבות להימנע מעבירה, והרשעה שנייה, בגין עבירות נשק והחזקת אגרופן או סכין, בגינן נדון  ל-6 חודשי מאסר בעבודות שרות ומאסר מותנה (גזר הדין ניתן על-פי הסדר טיעון בבית המשפט המחוזי בחיפה, ביום 17.1.05). גם בהתייחסו לאותן עבירות, לא לקח הנאשם אחריות וטען כי גם אז היה חף מפשע.",תסקיר שרות המבחן 
"ת""פ 48367-11-11","לעמדת קצינת המבחן, קיים פער גדול בין אורח החיים הנורמטיבי אותו תיאר הנאשם, בעיקר במישור התעסוקתי, לבין התייחסותו ומצבו כיום נוכח ההליך המשפטי.",תסקיר שרות המבחן 
"ת""פ 48367-11-11","הנאשם נטה להשליך את מלוא האחריות למצבו על גורמים חיצוניים רבים ומגוונים, וביניהם המשטרה, מערכת המשפט, אנשים באזור מגוריו, קרוביו ואף על בא-כוחו, ונותר ב""פָסַדה"" אישית-קורבנית.",תסקיר שרות המבחן 
"ת""פ 48367-11-11","כל ניסיון של קצינת המבחן להבין לעומק את עולמו הפנימי של הנאשם, דרך חשיבָתו והתייחסותו לתגובות בני משפחתו ומידת התגייסותם לעזרתו, נהדפו על ידו, בעיקר בשל אותה תפיסה עצמית-קורבנית.",תסקיר שרות המבחן 
"ת""פ 48367-11-11","נוכח האמור לעיל, היעדר התחברות של הנאשם לבעייתיות באופי התנהגותו וחשיבתו,  והכחשתו את המעשה המיוחס לו בכתב האישום, סברה קצינת המבחן כי הנאשם לא יוכל להיות שותף להליך טיפולי במסגרת שרות המבחן ולכן נמנעה מהמלצה טיפולית בעניינו ואף נמנעה מלגבש המלצה באשר לחלופה עונשית.",תסקיר שרות המבחן 
"ת""פ 48367-11-11","המאשימה הפנתה לתמונות רכב הפולו שניזוק (ת/10,ת/10א) וכן הגישה את גיליון הרישום הפלילי של הנאשם (ט/1). מטעם ההגנה לא הוגשו ראיות לעונש.",ראיות לעונש
"ת""פ 48367-11-11","ב""כ המאשימה, בטיעוניה בכתב (ט/2) ובעל-פה, הטעימה את העיקרון המנחה בענישה היינו, קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו (סעיף 40ב. לחוק העונשין).",טיעונים לעונש
"ת""פ 48367-11-11","לטענתה, מאחר ומדובר ""באירוע אחד"" יש לקבוע מתחם ענישה כולל ל-3 העבירות בהן הורשע הנאשם. ב""כ המאשימה הדגישה כי בראש ובראשונה פגע הנאשם בערך המוגן של הגנה על בטחון הציבור והשמירה על חיי אדם. בהקשר זה הדגישה, כי בעצם הירי בשעות היום, באזור מגורים, סמוך לסניף קופ""ח ולסניף דואר, היה כדי לסכן את הציבור סיכון של ממש. כן נטען, כי על אף שהירי היה מכוון לעבר רכב, מאחר שתאופיק  עמד קרוב לרכבו, הירי סיכן גם אותו.",טיעונים לעונש
"ת""פ 48367-11-11","עוד הטעימה ב""כ המאשימה, כי איומו של הנאשם כלפי תאופיק, מהווה פגיעה בערך המוגן של שלוות נפשו, בטחונו וחירות פעולתו של הפרט. במקרה זה קיים פן מחמיר נוסף, שכן התנהגותו המאיימת של הנאשם לא באה לידי ביטוי במילים בלבד, אלא במעשה כוחני ואגרסיבי, באמצעות ירי של 5 כדורים לפחות, באמצע היום, בלי מורא.",טיעונים לעונש
"ת""פ 48367-11-11","ערך חברתי נוסף שנפגע במקרה זה, הוא הערך של שמירה על רכושו וכבודו של אדם. לדבריה, ייתכן שמעשה זה אף היווה עבור הנאשם ""פורקן"" לפגיעה שהוא חש בכבודו.",טיעונים לעונש
"ת""פ 48367-11-11","ב""כ המאשימה הדגישה, כי הענישה בגין עבירות בנשק חייבת לשקף את פוטנציאל הסכנה וזרע הפורענות הטמון בעבירות אלה, על אחת כמה וכמה, כאשר לנשיאת הנשק מתלווה ירי מכוון.",טיעונים לעונש
"ת""פ 48367-11-11","לנוכח האמור, סברה ב""כ המאשימה כי מתחם העונש ההולם במקרה זה נע בין   3-6 שנות מאסר לריצוי בפועל. ",טיעונים לעונש
"ת""פ 48367-11-11","באשר לנסיבות שאינן קשורות לביצוע העבירה ומשמשות לקביעת העונש המתאים בתוך המתחם, הפנתה ב""כ המאשימה ל-2 ההרשעות הקודמות לחובתו של הנאשם ובעיקר לעבירת החזקת הנשק בה הורשע בעבר, העובדה שהנשק לא נתפס עד היום וקיים חשש כי ייעשה בו שימוש נוסף, ""התסקיר השלילי"" אשר נעדר כל המלצה בעניינו של הנאשם, וניהול המשפט שלא חסך בזמן שיפוטי ואינו מצביע על שיתוף פעולה עם רשויות אכיפת החוק.",טיעונים לעונש
"ת""פ 48367-11-11","כן טענה ב""כ המאשימה, כי יש להתחשב בצורך ""בהרתעה אישית"" במקרה זה, הן משום שזו הרשעתו שנייה של הנאשם בעבירות נשק והן לנוכח התייחסותו הבעייתית לעבירות בהן הורשע ולהליך המשפטי. כן נטען, כי יש להתחשב בשיקול של ""הרתעת הרבים"" בשל עמדת בית המשפט העליון כי על רקע המציאות בארץ, המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מתחייבת ענישה הולמת שתרתיע באופן ממשי עברינים פוטנציאליים מהחזקת נשק ושימוש בו.",טיעונים לעונש
"ת""פ 48367-11-11","ב""כ המאשימה הפנתה לפסיקה (ט/3), אם כי לטענתה, גם בין פסקי הדין שהגישה, במרבית המקרים דובר על נאשמים שהודו בשלבים שונים של המשפט ולקחו אחריות, או שמדובר בנאשמים שהתסקיר בעניינם היה חיובי, ומכאן שבעניינו של נאשם זה, מתחייבת ענישה מחמירה יותר.",טיעונים לעונש
"ת""פ 48367-11-11","כללו של דבר, עתרה ב""כ המאשימה להשית על הנאשם עונש ברף העליון של מתחם הענישה המוצע.",טיעונים לעונש
"ת""פ 48367-11-11","בטיעונו בעל פה, הפנה ב""כ הנאשם לפסיקה עניפה (ס/1), בהטעימו כי טווח העונשים שהוטל על-ידי בתי המשפט השונים במקרים דומים ומבטאים את ""מדיניות הענישה הנהוגה"" המשפיעה על קביעת מתחם העונש ההולם, נע בין 10-15 חודשי מאסר.",טיעונים לעונש
"ת""פ 48367-11-11","כן ביקש הסניגור להתחשב בתקופה הארוכה ששהה הנאשם במעצר: בתחילה, מיום 10.11.11 ועד 28.12.11 במעצר ממש, לאחר מכן בתקופה שבין             28.12.11- 16.7.12 שהה במעצר בית מלא בהרחקה לטבריה. מ- 16.7.12 ועד 24.10.12 שהה במעצר בית חלקי בטבריה עלית. מיום ה-24.10.12 צומצם מעצר הבית למעצר לילי בלבד, אך הנאשם נותר בהרחקה (בעפולה), ורק ביום 2.5.13 חזר להתגורר בביתו, באותם תנאים של מעצר בית לילי.",טיעונים לעונש
"ת""פ 48367-11-11","כללו של דבר טען ב""כ הנאשם, כי מתחם העונש ההולם במקרה זה – כיוון שמדובר באירוע אחד – נע בין 6-15 חודשי מאסר בפועל, ובנסיבותיו של הנאשם ראוי להשית עונש ברף התחתון של המתחם.",טיעונים לעונש
"ת""פ 48367-11-11","בדברו האחרון אמר הנאשם: ""אני מכבד את בית המשפט ואת אדוני, אני לא רוצה שאדוני יכניס אותי לבית הסוהר.",דברו האחרון של הנאשם
"ת""פ 48367-11-11","מעשיו של הנאשם חמורים. הנאשם השתמש בנשק שהוחזק על ידו ללא היתר,  בעיבורה של עיר וסיכן חיי אדם וכל זאת לשם בריונות והפחדה. תופעה זו והיקפה הגדול, היא קשה ומטרידה.",דיון 
"ת""פ 48367-11-11","המחוקק ייחס חומרה רבה לעבירות הנשק ולא בכדי קבע לצידן עונשי מאסר משמעותיים.  גם בתי המשפט עמדו, לא אחת, על חומרת העבירות ונקבע כי במקרים של החזקת נשק או נשיאתו ללא רישיון, גם על ידי מי שאין לחובתו הרשעות קודמות, אין מנוס מהכבדת היד והטלת עונשי מאסר בפועל, הן בשל פוטנציאל הסכנה הטמון בהחזקת נשק שלא כדין והן בשל הצורך בהרתעה (השוו למשל: רע""פ 2718/04  פואד אבו דאחל נ' מדינת ישראל  (לא פורסם,  23.9.04); ע""פ 6583/06 אגא אדהאם נ' מדינת ישראל, (לא פורסם, 12.7.06). עצם השגת נשק ""בלתי חוקי"" ונשיאתו בציבור על-ידי אדם בלתי מורשה, מסכנים סיכון ממשי, את שלום הציבור ובטחונו ועל כן, ככל שעסקינן בעבירות בנשק, תיסוגנה נסיבותיו האישיות של הנאשם מפני שיקולים של אינטרס הציבור.",דיון 
"ת""פ 48367-11-11","ברע""פ 10376/05 ברהום נ' מדינת ישראל, תק-על 2006(2) 2646, קבע כב' השופט ג'ובראן כי:",דיון 
"ת""פ 48367-11-11","""בית-משפט זה עמד לא אחת בעבר על כך שעבירת החזקת נשק ללא רשות כדין, הינה עבירה חמורה, המצדיקה הטלת עונשי מאסר לריצוי בפועל, גם על מי שזו עבירתו הראשונה (ראו רע""פ 2718/04 אבו דאחל נ' מדינת ישראל (לא פורסם) [פורסם בנבו]; רע""פ 1281/05 מחאג'נה נ' מדינת ישראל (לא פורסם) [פורסם בנבו]; רע""פ 3804/05 אבו קרינאת נ' מדינת ישראל (טרם פורסם) [פורסם בנבו]). בבוא בית-המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין. ",דיון 
"ת""פ 48367-11-11","איני מוצא ממש אף בטענה כנגד מגמת ההחמרה בענישה בגין ביצוע עבירות של החזקה ושימוש בנשק חם מסוגים שונים. ענישה מחמירה ומרתיעה, עשויה לתרום להקטנת ממדי תופעה זו, אשר פשתה כנגע בחברה, ומתרחשת לא אחת. יפים לעניין זה הדברים שנאמרו בע""פ 1332/04 מדינת ישראל נ' פס, פ""ד נח(5), 541:",דיון 
"ת""פ 48367-11-11","וכך נאמר על התופעה של שימוש בנשק לפתרון סכסוכים בע""פ 5753/04  מדינת ישראל נ' ירון רייכמן (לא פורסם, 7.2.05):",דיון 
"ת""פ 48367-11-11",ריבוי עבירות,קביעת מתחם העונש ההולם
"ת""פ 48367-11-11","יצוין, כי על אף שהנאשם הורשע בביצוע 3 עבירות, הרי שמדובר באירוע אחד שהעבירות בו שזורות זו בזו, ועל כן אקבע מתחם עונש הולם לאירוע כולו ואגזור עונש אחד כולל בגין העבירות שביצע (סעיף 40יג(א) לחוק העונשין).",קביעת מתחם העונש ההולם
"ת""פ 48367-11-11",העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו (סעיף 40ב. לחוק העונשין).,קביעת מתחם העונש ההולם
"ת""פ 48367-11-11","לצורך קביעת מתחם עונש הולם על-פי העקרון המנחה, קובע סעיף 40ג. לחוק העונשין כי על בית המשפט להתחשב בערך החברתי שנפגע – ובמקרה זה שלמות גופו ובטחונו של הקורבן ושל עוברי הדרך, וכן זכותו של הפרט לשלמות גופו ורכושו – במידת הפגיעה בו, במדיניות הענישה הנהוגה ובנסיבות הקשורות בביצוע העבירה לפי סעיף 40ט. לחוק העונשין וגם בנסיבות נוספות אם הדבר נראה לבית המשפט לנכון (סעיף 40יב. לחוק העונשין).",קביעת מתחם העונש ההולם
"ת""פ 48367-11-11","ב""כ הצדדים הביאו בפני פסיקה בעבירות דומות ובה קשת רחבה של עונשים. ב""כ המאשימה הפנתה בטיעוניה לפסקי דין בהם נגזרו עונשים שבין 20 חודשים ועד ל-5 שנות מאסר לריצוי בפועל, ואילו סנגורו של הנאשם הפנה למספר פסקי דין בהם נגזרו עונשים שנעו בין 6 חודשי מאסר לריצוי בעבודות שרות ל- 30 חודשי מאסר לריצוי בפועל.",קביעת מתחם העונש ההולם
"ת""פ 48367-11-11","עיון בפסקי הדין אליהם הפנו הצדדים מלמד כי נסיבותיהם שונות מנסיבות המקרה שלפני אולם, חשוב מכך, ברור כי מלאכת גזירת הדין אינה עניין מדעי ולא עניין לחישוב אריטמטי של ממוצעי פסקי דין ונתונה היא לשיקול דעתו של השופט בהתאם לנסיבות המיוחדות שבפניו.",קביעת מתחם העונש ההולם
"ת""פ 48367-11-11",מכל מקום אף אם קיימים מקרים בהם הושתו עונשים קלים יותר על נאשמים שביצעו עבירות דומות הרי שגם קיימים מקרים בהם הושתו עונשים חמורים יותר על עבריינים שהורשעו בביצוען של עבירות כאלה.,קביעת מתחם העונש ההולם
"ת""פ 48367-11-11","יתירה מכך, מדיניות הענישה הנהוגה הינה, כאמור, רק אחד הפרמטרים לקביעת מתחם העונש ההולם (ראו לעניין זה גם: ע""פ 1323/13 רך חסן נ' מדינת ישראל, (5.6.13)). יש לזכור כי רוב פסקי הדין ""המגבשים"" את מדיניות הענישה הנוהגת, ניתנו לפני תיקון 113 לחוק העונשין העוסק בהבניית שיקול הדעת השיפוטי בענישה, וכוללים בתוך מתחם העונש ההולם גם נסיבות אישיות שאינן קשורות בביצוע העבירה.  ",קביעת מתחם העונש ההולם
"ת""פ 48367-11-11","בין הנסיבות הקשורות בביצוע העבירה ניתן למנות את חומרת מעשיו של הנאשם שבשל כעסו על הקשר הרומנטי בין בתו לבין בנו של תאופיק החליט לנקוט בדרך בריונית ואלימה. הנאשם לא הסתפק באיום מילולי אלא שלף את אקדחו וירה  כדורים חיים לעבר רכבו של תאופיק, במרכזו של אזור מגורים צפוף, לאור יום, דבר המעיד על תעוזה, העדר חשש מאימת הדין ורשויות האכיפה ועל מסוכנות רבה.",קביעת מתחם העונש ההולם
"ת""פ 48367-11-11","הגם שבסופו של יום לא פגע הירי בתאופיק או באדם אחר, לא ניתן להתעלם מהסיכון הטמון במעשהו של הנאשם כאשר כדור טועה או נתז יכול היה לפגוע בתאופיק או בעוברי אורח, כך שמעשיו היו עלולים להסתיים בטרגדיה גדולה ובאובדן חיים.",קביעת מתחם העונש ההולם
"ת""פ 48367-11-11","יש להתחשב גם בנזק הרכושי שנגרם במקרה זה, אם כי בעניין זה איני מקבל את טענת ב""כ המאשימה כי הנזק היה כה חמור שצריך היה למכור את הרכב ל""חלקי חילוף"", וזאת משום שמן הראיות עלה כי הסיבה שהרכב הועבר למגרש בשטחים לצורך מכירתו כ""חלקי חילוף"", הוא לאו דווקא משום שלא ניתן היה לתקנו, אלא משום רצונו של תאופיק להסתיר את האירוע ואת החורים שנגרמו כתוצאה מן הירי, כחלק מרצונו להשכין שלום בין המשפחות ולא להחריף את הבעיה.",קביעת מתחם העונש ההולם
"ת""פ 48367-11-11","כן יש להתחשב בתכנון שקדם למעשה, כאשר הנאשם הצטייד מבעוד מועד באקדח ויצא לדרכו כשהוא רכוב על טרקטורון כדי לארוב לתאופיק. משהגיע תאופיק למקום, חסם הנאשם את דרכו והוציא לפועל את תוכניתו.",קביעת מתחם העונש ההולם
"ת""פ 48367-11-11","הנאשם יכול היה להבין היטב את מעשיו ולהימנע מהם. אף אם הרקע למעשים היה כעסו לנוכח הפגיעה בכבוד משפחתו עם בריחת בתו ומוחמד לשטחי הרשות, אין בכך להצדיק נקיטה באלימות.",קביעת מתחם העונש ההולם
"ת""פ 48367-11-11","כללו של דבר, מעשיו החמורים של הנאשם בנסיבות המקרה מחייבים ענישה מחמירה שתכלול מאסר בפועל לתקופה משמעותית.",קביעת מתחם העונש ההולם
"ת""פ 48367-11-11","לנוכח הפגיעה בערכים החברתיים כמתואר לעיל, כלל נסיבות העבירה, ותוך שקלול מדיניות הענישה הנהוגה, אני סבור כי מתחם העונש ההולם במקרה שבפנינו נע בין 1-3.5 שנות מאסר בפועל.",קביעת מתחם העונש ההולם
"ת""פ 48367-11-11","לא מצאתי לחרוג ממתחם זה בשל שיקולי שיקום מיוחדים או שיקולים מיוחדים לחומרה, כאמור בסעיפים 40ד. ו- 40ה. לחוק העונשין.",קביעת מתחם העונש ההולם
"ת""פ 48367-11-11",הנסיבות שאינן קשורות בביצוע העבירה,קביעת מתחם העונש ההולם
"ת""פ 48367-11-11","לצורך קביעת העונש המתאים בתוך מתחם העונש ההולם, אתחשב בעובדה שהנאשם לא נטל אחריות על מעשיו לאורך כל ההליך המשפטי ועד היום. הנאשם גם לא עשה דבר לתיקון תוצאות העבירה ולפיצוי על הנזק שנגרם ואף לא הסגיר את האקדח למשטרה, ומכאן שלא ניתן לשלול את האפשרות שגם בעתיד ייעשה על ידי מאן דהוא בכלי הנשק שימוש בלתי חוקי. כן אתחשב בעברו הפלילי של הנאשם ובעיקר בהרשעתו הקודמת בעבירות בנשק והחזקת סכין בגינה ריצה עונש של 6 חודשי מאסר בעבודות שרות שלא הרתיעו, והראיה היא כי המשיך בביצוע עבירות בנשק.",קביעת מתחם העונש ההולם
"ת""פ 48367-11-11",מאחר שהנאשם לא הודה והמשיך להכחיש את מעשיו הרי שגם שרות המבחן לא בא בהמלצה בעניינו.,קביעת מתחם העונש ההולם
"ת""פ 48367-11-11","עם זאת, אתחשב בקביעת אורך תקופת המאסר בתקופה הארוכה בה שהה הנאשם במעצר הבית.",קביעת מתחם העונש ההולם
"ת""פ 48367-11-11","באשר לשקלול מעצר בית בין יתר שיקולי הענישה, אפנה לנאמר ע""י כב' הש' אלון בע""פ 1626/91 אברהים דקה נ' מדינת ישראל, פ""ד מה(5), 76:",קביעת מתחם העונש ההולם
"ת""פ 48367-11-11","אין לי ספק גם, כי עונש מאסר בכליאה יפגע בנאשם, אשר מנהל חיי עבודה ומשפחה נורמטיביים והינו ציר מרכזי בניהול העסקים המשפחתיים, וכן בבני משפחתו, בעיקר חמשת ילדיו, ויגרום להם נזק.",קביעת מתחם העונש ההולם
"ת""פ 48367-11-11","אדגיש כי איני מחמיר עם הנאשם בשל כך שלא הודה וניהל משפט ואף צודק הסניגור בטענתו כי הנאשם לא ניהל בסופו של דבר משפט סרק, שהרי זוכה מעבירה של סחיטה בכוח אשר יוחסה לו בכתב האישום. אולם ברור כי לא אוכל להעניק לנאשם את אותה הקלה שנהוג להעניק למי שמודה ומביע חרטה אמיתית וכנה, מבלי לנהל משפט, ובכך גם חוסך זמן שיפוטי רב.",קביעת מתחם העונש ההולם
"ת""פ 48367-11-11","ראוי גם להתחשב, בתוך מתחם העונש ההולם, בשיקולי הרתעת היחיד והרבים. אני סבור, כי לנוכח העובדה שמאסרו הקודם של הנאשם (בעבודות שרות) בגין עבירות נשק לא הרתיע אותו והוא חזר לבצע עבירות בנשק, הרי שיש ""לעלות מדרגה"" ולהשית עליו עונש מאסר בפועל משמעותי ומרתיע.",קביעת מתחם העונש ההולם
"ת""פ 48367-11-11","באשר להרתעת הרבים, כבר הבעתי דעתי בעבר כי אני סבור שיש לעשות שימוש בשיקול זה במתינות ובזהירות כיוון שעד עתה לא נדונה בבית המשפט העליון דרך ועוצמת הוכחת ""סיכוי של ממש"" שהחמרה בענישה תביא להרתעת הרבים. (לאחרונה התייחסתי לעניין זה בהרחבה בע""פ (חי') 57134-01-13 מדינת ישראל נ' תייסיר מחאג'נה, מיום 9.10.13). עם זאת, ענישה מקלה יהא בה משום התעלמות מחומרת מעשיו של הנאשם ומהסיכון שיצר, לא רק לשלומו של הקורבן אלא לשלום הציבור בכללותו. אני סבור, כי הקלת ראש במקרים מעין אלה עלולה להביא להסלמת האלימות הגואה במחוזותינו, ולריבוי נוסף בעבירות הנשק.",קביעת מתחם העונש ההולם
"ת""פ 48367-11-11","לאחר ששקלתי את כל השיקולים לקולא ולחומרא, אני גוזר על הנאשם את העונשים הבאים:",קביעת מתחם העונש ההולם
"ת""פ 48367-11-11","21 חודשי מאסר בפועל, בניכוי תקופת מעצרו של הנאשם מיום             10.11.11-28.12.11.",קביעת מתחם העונש ההולם
"ת""פ 48367-11-11","מאסר על תנאי של 18 חודשים, לבל יעבור במשך שנתיים, כל עבירת אלימות מסוג פשע או עבירות בנשק.",קביעת מתחם העונש ההולם
"ת""פ 48367-11-11","10 חודשי מאסר על תנאי למשך שנתיים, לבל יעבור כל עבירת אלימות מסוג עוון או חבלה במזיד ברכב – עבירה לפי סעיף 413ה לחוק העונשין, או עבירה של איומים  - לפי סעיף 192 לחוק העונשין.",קביעת מתחם העונש ההולם
"ת""פ 48367-11-11",המזכירות תעביר העתק מגזר הדין לשרות המבחן. ,קביעת מתחם העונש ההולם
"ת""פ 48367-11-11","אני מעכב תחילת ריצוי עונש המאסר עד ליום 12.2.14, מועד בו על הנאשם להתייצב לתחילת ריצוי עונשו בבית המעצר קישון, כשהוא מצוייד בתעודה מזהה.",קביעת מתחם העונש ההולם
"ת""פ 48367-11-11",הודעה לצדדים זכות הערעור לבית המשפט העליון תוך 45 ימים.,קביעת מתחם העונש ההולם
"ת""פ 48367-11-11","ניתן והודע היום, יא' שבט תשע""ד, 12/01/2014, בנוכחות הנאשם וב""כ הצדדים.   ",קביעת מתחם העונש ההולם
"ת""פ 48367-11-11",קלדנית: ליאת פ. ,54678313
"ת""פ 48367-11-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 48367-11-11",גלעד 54678313-/,54678313
