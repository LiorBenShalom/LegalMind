verdict,text,part
תפ (י-ם) 2661∕07,"חוק העונשין, תשל""ז-1977",חקיקה שאוזכרה: 
תפ (י-ם) 2661∕07,"הנאשם הורשע, על פי הודאתו, בעבירה לפי סעיף 379+382(ב)(2), בעבירה לפי סעיף 192 ובעבירה לפי סעיף 144(א) לחוק העונשין תשל""ז-1977.",גזר דין
תפ (י-ם) 2661∕07,"על פי עובדות כתב האישום המתוקן, הנאשם והמתלוננת נשואים מזה כ- 17 שנה ולהם ילדה משותפת ילידת 1999 (להלן: הילדה).",גזר דין
תפ (י-ם) 2661∕07,"בתאריך שאינו ידוע למאשימה אך בין השנים 2007-2005 נהג הנאשם לתקוף את המתלוננת, לאסור עליה לדבר עם אחיותיה, לאיים כי ירצח אותה ולשבור דברים בבית. ",גזר דין
תפ (י-ם) 2661∕07,"בתאריך 2.5.07 התקשרה אחותה של המתלוננת לפלאפון של המתלוננת. הילדה ענתה ומסרה את הטלפון למתלוננת. הנאשם שאל את הילדה מי התקשר, והיא, שצפתה כי אביה יכעס, ענתה כי איננה יודעת.",גזר דין
תפ (י-ם) 2661∕07,"בתגובה החל הנאשם לצעוק לעבר המתלוננת והילדה כי הן שקרניות, הרים את הילדה מחולצתה והטיח את ראשה ברצפה. המתלוננת ניסתה להגן על הילדה ובתגובה צעק הנאשם לעברה ""אל תתערבי זו הבת שלי"" והשליך לעברה כיסא וחפצים נוספים.",גזר דין
תפ (י-ם) 2661∕07,בנוסף הורשע הנאשם בהחזקת אקדח בביתו ומחסנית ובה 19 קליעים ללא רשיון.,גזר דין
תפ (י-ם) 2661∕07,"הצדדים הגיעו להסדר טעון במסגרתו מבקשת המאשימה להטיל על הנאשם מאסר למשך 10 חודשים ומאסר על תנאי, והסנגור חופשי בטעוניו לעונש.",גזר דין
תפ (י-ם) 2661∕07,שירות המבחן הגיש תסקיר לגבי הנאשם.,גזר דין
תפ (י-ם) 2661∕07,"על פי האמור בתסקיר, הנאשם כבן 38 שנה, נשוי בפעם השניה והינו אב לילדה בת 8 מנישואיו השניים. הנאשם התגורר עם אשתו וביתו בשכונת ג'בל מוכבר ועבד כעצמאי בתחום החשמל, עד למעצרו ושחרורו בתנאי הרחקה ללוד.",גזר דין
תפ (י-ם) 2661∕07,לגבי מערכת היחסים עם אשתו תיאר הנאשם יחסים המאופיינים במתחים. הנאשם משליך את האחריות למתחים על אשתו והתקשה להתייחס לבעייתיות בהתנהגותו. לדבריו הוא אינו אלים בקשר שלו עם אשתו ולא נהג באלימות מול ביתו.,גזר דין
תפ (י-ם) 2661∕07,לגבי החזקת הנשק טשטש הנאשם את מעורבותו וטען כי מדובר בנשק שלא שייך לו ואשר לטענתו שכח כי נמצא בבית.,גזר דין
תפ (י-ם) 2661∕07,"קצינת המבחן התרשמה מאדם בעל תפיסות עולם פטריארכאליות ונוקשות, אשר מתנהל במסגרת התא המשפחתי בדרך של הצבת איסורים וחוקים נוקשים. צויין כי כאשר ישנה התנהגות שאינה תואמת את ציפיותיו, הוא מגיב בתוקפנות.",גזר דין
תפ (י-ם) 2661∕07,בתסקיר התייחסות לפגישה שנערכה עם אשתו של הנאשם.,גזר דין
תפ (י-ם) 2661∕07,"קצינת המבחן התרשמה מקשר זוגי המאופיין בהתנהגות אלימה מצד הנאשם כלפי אשתו, כמפורט בהרחבה בסיום התסקיר. צויין כי הנאשם מתקשה לקחת אחריות מלאה על הבעייתיות שבהתנהגותו.",גזר דין
תפ (י-ם) 2661∕07,"המלצת שירות המבחן הינה להטיל על הנאשם עונש מרתיע, מציב גבולות, ברור ומעמת.",גזר דין
תפ (י-ם) 2661∕07,"אביו של הנאשם העיד לזכותו במסגרת הראיות לעונש. לדבריו, הנאשם למד לקח ממעצר הבית, בני הזוג למדו לקח מכל מה שקרה, והמשפחה כולה תומכת כדי שהסיפור, לדבריו, לא יחזור על עצמו. אביו של הנאשם ציין כי אם הנאשם יכנס לכלא, לא יהיה מי שיתמוך כלכלית במשפחה.",גזר דין
תפ (י-ם) 2661∕07,"אשתו של הנאשם, המתלוננת, ציינה כי היה די בתקופה בה הורחק הנאשם מהבית וכי בני הזוג פתרו את כל הבעיות. לדבריה כרגע הקשר בינה לבין הנאשם טוב וחם. עוד ציינה המתלוננת כי היא חולה וזקוקה לעזרתו של הנאשם.",גזר דין
תפ (י-ם) 2661∕07,"בטעוניה לעונש התייחסה ב""כ המאשימה לאירוע האלימות כלפי ביתו של הנאשם, כשלדבריה המעשה מצטרף לדברים המתוארים בתחילת האישום, לגבי האלימות שהפגין הנאשם כלפי אשתו ונטייתו לשבור דברים בבית. כן התייחסה לחומרה שבהחזקת הנשק. לדבריה, המאשימה מבקשת הטלת מאסר משמעותי לצורך הרתעת הרבים, הן בעבירות אלימות במשפחה והן בעבירת הנשק. עוד ציינה כי דרוש עונש מחמיר כדי להרתיע את הנאשם מפני התנהגות דומה בעתיד. בנוסף התייחסה לאמור בתסקיר שירות המבחן. אשר ליחסה של המתלוננת ציינה כי מדובר בדבר מובן מאליו ואין לתת לכך משקל רב. לדבריה, אין ספק שעונש מאסר יכביד על המשפחה, בעיקר מבחינה כלכלית וכן מבחינה רגשית, אך שיקולי ההרתעה גוברים.",גזר דין
תפ (י-ם) 2661∕07,"ב""כ הנאשם התייחס בטעוניו להודאתו של הנאשם, אשר חסך בזמן שיפוטי יקר, וכן חסך את עדותה של המתלוננת. לדבריו, הנאשם מקבל אחריות ומביע חרטה, והאמור לענין זה בתסקיר שירות המבחן נובע מאי הבנה בין הנאשם לבין שירות המבחן. לדברי ב""כ הנאשם, בסופו של דבר, האירועים בגינם עומד הנאשם לדין, תקיפה ואיומים, הינם חד פעמיים. כך גם עולה מעדות הילדה לפני חוקר הילדים. לדבריו לא מדובר במספר אירועים חוזרים. עוד ציין כי לא היתה כל חבלה ולא נגרם נזק.",גזר דין
תפ (י-ם) 2661∕07,"לגבי הנשק נטען כי הנאשם מצא תיק שבו היה הנשק, שם אותו בבית ולא עשה בו כל שימוש. לדבריו מדובר בנשק ישן, משנת 1947, לא בנשק גנוב ולא היה כל חשש שמישהו התכוון לעשות בו שימוש למטרות פליליות.",גזר דין
תפ (י-ם) 2661∕07,"אשר לנסיבותיו האישיות של הנאשם - לנאשם הרשעות קודמות ישנות בגניבה וציד לא חוקי. אין לנאשם הרשעות בעבירות מן הסוג הנדון. לדבריו, ההליכים לימדו לקח את הנאשם ואשתו. הנאשם היה עצור במשך חודש ושלושה ימים, דבר שהיה קשה מאוד לאדם שמעולם לא חווה מעצר. לאחר מכן במשך 8 חודשים שהה הנאשם במעצר בית מלא באיזוק אלקטרוני, ורק בינואר הורשה לצאת לעבודה. לדברי ב""כ הנאשם, מאסר בפועל לא ישרת כל אינטרס. למען שלמות התא המשפחתי יש לתת לנאשם הזדמנות נוספת. לפיכך ביקש להסתפק בעונש צופה פני עתיד ולחילופין במאסר בעבודות שירות.",גזר דין
תפ (י-ם) 2661∕07,"הנאשם עצמו ציין כי הוא ואשתו נשואים מזה 18 שנה. האירוע היה טעות איומה והוא למד ממנו לקח גדול. ימי המעצר היו קשים עבורו, הוא נפגע מבחינה חברתית וכלכלית, והוא מבקש הזדמנות לחזור לביתו.",גזר דין
תפ (י-ם) 2661∕07,"כתב האישום בעניננו חמור. האירועים בגינם הנאשם הורשע הינם מעשה אלימות כלפי ביתו, אותה הרים הנאשם מחולצתה והטיח את ראשה בריצפה, ואיומים כלפי אשתו, לעברה השליך הנאשם חפצים.",גזר דין
תפ (י-ם) 2661∕07,"על הנאשם לתת את הדין על מעשים אלה, ועליהם בלבד, אולם במסגרת השיקולים לעונש יש להתחשב במכלול הנסיבות, ולענין זה חשיבות החלק הראשון שבכתב האישום.",גזר דין
תפ (י-ם) 2661∕07,"מתאור הדברים בכתב האישום המתוקן בו הודה הנאשם, עולה כי מעשיו של הנאשם לא היו חריגים לאורח חייו. בכתב האישום מתוארת מסכת ארוכה של התנהגות אלימה כלפי המתלוננת - כאמור, בין השנים 2005 עד 2007 נהג הנאשם לתקוף את המתלוננת, אסר עליה לדבר עם אחיותיה, נהג לאיים עליה כי ירצח אותה וכן נהג לשבור דברים בבית.",גזר דין
תפ (י-ם) 2661∕07,"אמנם אין לנאשם הרשעות קודמות בעבירות אלימות, אולם תאור הדברים, בהם הנאשם הודה במסגרת הסדר הטעון, מעיד על עבר מכביד בתחום האלימות במשפחה.",גזר דין
תפ (י-ם) 2661∕07,"הדברים האמורים עולים גם מעיון בתסקיר שירות המבחן, שבלשון המעטה אינו תסקיר חיובי.",גזר דין
תפ (י-ם) 2661∕07,"לכך נוספת עבירת החזקת הנשק, שלצידה סכנה כאשר אין לדעת לידי מי עלול הנשק להגיע, וזאת גם אם מדובר בנשק ישן כטענת ב""כ הנאשם.",גזר דין
תפ (י-ם) 2661∕07,"בנסיבות אלה, ועל אף הנסיבות לקולא ובהן הודאתו של הנאשם, שהותו של הנאשם במעצר ולאחר מכן במעצר בית באיזוק אלקטרוני תוך הרחקה מביתו, מצבו הכללי ומצב משפחתו וכן מחלתה של המתלוננת, העונש אותו מבקשת המאשימה הינו עונש ראוי המשקלל גם את כל הנסיבות המקלות.",גזר דין
תפ (י-ם) 2661∕07,לאור האמור לעיל אני דנה את הנאשם כמפורט להלן:,גזר דין
תפ (י-ם) 2661∕07,מאסר למשך 10 חודשים. מתקופת המאסר יש לנכות את ימי מעצרו של הנאשם מיום 2.5.07 עד 5.6.07.,גזר דין
תפ (י-ם) 2661∕07,"מאסר על תנאי למשך 8 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, כל עבירת אלימות במשפחה.",גזר דין
תפ (י-ם) 2661∕07,זכות ערעור לבית המשפט המחוזי בירושלים תוך 45 יום מהיום.,גזר דין
תפ (י-ם) 2661∕07,"ניתן היום ה' באדר ב', תשס""ח (12 במרץ 2008) במעמד ב""כ המאשימה מתמחה שני טביב, הנאשם וב""כ ומתורגמנית בית המשפט.",המזכירות תשלח העתק לשירות המבחן. 
תפ (י-ם) 2661∕07,"רבקה פרידמן-פלדמן, סגן-נשיא",המזכירות תשלח העתק לשירות המבחן. 
תפ (י-ם) 2661∕07,"54678313ב""כ הנאשם: אנו נבקש עיכוב ביצוע למשך תקופת הערעור שזה 45 יום, אנחנו נשקול אם נתכוון להגיש ערעור. אם יש צורך לנמק אנמק.",5129371
תפ (י-ם) 2661∕07,"ב""כ המאשימה: אנו מתנגדים לעיכוב ביצוע לאור העובדה שהנאשם במסגרת הסדר טיעון.",5129371
תפ (י-ם) 2661∕07,"ריצוי עונש המאסר ידחה ליום 27/4/08 ובמידה שיוגש ערעור ידחה עד למתן פסק דין בערעור. במידה שלא יוגש ערעור, יתייצב הנאשם במועד האמור בשעה 08:00 בבית המעצר במגרש הרוסים בירושלים. ",54678313החלטה
תפ (י-ם) 2661∕07,רבקה פרידמן פלדמן 54678313-2661/07,54678313החלטה
תפ (י-ם) 2661∕07,תנאי השחרור יעמדו בעינם עד לסיום ההליכים. ,54678313החלטה
תפ (י-ם) 2661∕07,"ניתנה היום ה' באדר ב' תשס""ח (12 במרץ 2008) במעמד המתייצבים. רבקה פרידמן-פלדמן, סגן-נשיא",54678313החלטה
תפ (י-ם) 2661∕07,נוסח מסמך זה כפוף לשינויי ניסוח ועריכה,54678313החלטה
