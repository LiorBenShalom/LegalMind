verdict,text,part
"ת""פ 30015-07-16","                       מספר פל""א 244192/16",05 מרץ 2017
"ת""פ 30015-07-16","                       מספר פל""א 244192/16",05 מרץ 2017
"ת""פ 30015-07-16","חוק העונשין, תשל""ז-1977: סע'  144(א), 144(ב), 144(ב2), 40יג(א)",חקיקה שאוזכרה: 
"ת""פ 30015-07-16","פקודת מניעת טרור: סע'  4 (ב), (ז)",חקיקה שאוזכרה: 
"ת""פ 30015-07-16","הנאשם הודה בעובדות כתב האישום המתוקן בביצוע עבירות בנשק (הובלה והחזקה), לפי סעיף 144(א) רישא וסיפא + סעיף 144(ב) רישא וסיפא לחוק העונשין, התשל""ז- 1977 (להלן: ""חוק העונשין""), בעבירה של עסקה אחרת בתחמושת, לפי סעיף 144(ב2) לחוק העונשין ובעבירה של תמיכה בארגון טרוריסטי, לפי סעיף 4 (ב), (ז) לפקודת מניעת טרור, התש""ח - 1948.",גזר דין
"ת""פ 30015-07-16","בהתאם לאישום הראשון, במחצית שנת 2015 קיבל הנאשם מקרוב משפחה אקדח מסוג FN קוטר 9 מ""מ, וכן 3 מחסניות ותחמושת לאקדח. הנאשם הסתיר את האקדח בביתו. במועד מאוחר יותר, העביר שתי קופסאות תחמושת לאקדח לקרוב משפחה.  וזאת ללא תמורה ושלא כדין. בפברואר 2016 הציע הנאשם את האקדח למכירה לקרובי משפחתו תמורת 15,000 ₪ אך העסקה לא יצאה לפועל בשל חוסר הסכמה על המחיר. באפריל 2016, בשל חששו מחיפוש משטרתי, העביר את האקדח לאחמד, אשר החזיק בו בביתו בנצרת למשך כשבוע. לאחר מכן לקח הנאשם את האקדח מאחמד והסתירו בביתו, שם הוחזק שלא כדין עד שנתפס על ידי המשטרה ביום 15/6/16.",עובדות כתב האישום
"ת""פ 30015-07-16","בהתאם לאישום השני, החל משנת 2014 ועד למעצרו בחודש יוני 2016 (להלן: ""התקופה הרלוונטית"") תמך הנאשם בארגון דאע""ש ונהג לגלוש באינטרנט באתרים הקשורים לארגון ולצפות בסרטוני תמיכה בארגון. במהלך תקופה זו נהג הנאשם להעביר לאחרים תמונות של דגל הארגון, לוחמים בארגון ופרסומים בעניין פעילות הארגון ומשנתו. ביום 25/5/16 התכתב הנאשם באמצעות אפליקציית טלגרם"" עם חברו – מחמוד עבד אל פתאח ושלח לו תמונה של לוחמי דאע""ש, ולצידה כתב : ""מי ייתן ואהיה שאהיד"". במהלך שנת 2015 החליט הנאשם להתגייס לארגון דאע""ש בסוריה ושיתף בתכניתו זו את חבריו. בהמשך נודע לנאשם אודות פרופיל פייסבוק של פעיל דאע""ש המכונה ""אבו תורג'מן אל סוואריטי"" (להלן: ""הפעיל"") וכי מדובר במי שמסייע לאנשים החפצים להצטרף לשורות הארגון ולהסתנן לסוריה דרך טורקיה. הנאשם איתר את פרופיל הפייסבוק של הפעיל, שם היה רשום מספר הטלפון שלו אותו שמר הנאשם בטלפון נייד. ביום 27/3/16 ניסה הנאשם להתקשר אל הפעיל אך לא הצליח ליצור קשר. בתחילת שנת 2016 או בסמוך לכך, שיתף הנאשם את אשתו ואמו בתכניתו לצאת לסוריה ולהצטרף לדאע""ש. ",עובדות כתב האישום
"ת""פ 30015-07-16","ב""כ המאשימה ביקש לקבוע מתחם עונש לכל אישום בנפרד. הנאשם החזיק באקדח תקופה ארוכה, כשנה, עד שהאקדח הוסגר במסגרת חקירתו. סבור כי מתחם העונש ההולם בגין האישום הראשון נע בין שנתיים לבין 4.5 שנות מאסר בפועל, בתוספת ענישה נלווית. בהתייחס לאישום השני שעניינו עבירות תמיכה בארגון טרור, טען כי המדובר בנאשם שהזדהותו האידיאולוגית עם דאע""ש הגיעה לרף גבוה, עד שפעל ברצינות על מנת להסתנן לסוריה ולהתגייס לארגון. מתחם העונש ההולם את נסיבות המקרה דנא נע בין 15-36 חודשי מאסר בפועל. ביקש לקבוע את עונשו בחלק המרכזי הגבוה של כל אחד מהמתחמים. בנסיבותיו של תיק זה שעניינו הימצאותו של נשק בלתי חוקי בידיו של תומך דאע""ש יש מקום להחמרה בעונש ולצבירה של שני עונשים בתוך המתחמים. בנוסף ביקש להשית עליו מאסר על תנאי וקנס.  ",טיעונים לעונש:
"ת""פ 30015-07-16","ב""כ הנאשם סבור כי יש לראות בשני האישומים אירוע אחד, שכן יש קשר בין שני האירועים. לאחר שנעצר, הוצא צו חיפוש ובחיפוש בביתו לא נמצא דבר. הנאשם הוא זה אשר סיפר כי הוא מחזיק בבית אקדח. באשר לאישום השני טען כי מעשיו של הנאשם מסתכמים בכך שהיה פעיל ברשתות חברתיות ולא מעבר לכך. תכניתו של הנאשם להתגייס לארגון נשארה בגדר אמירה. האקדח נתפס על ידי המשטרה ולא נעשה בו שימוש או על ידי מי בני משפחתו. באשר לעבירה של עסקה אחרת בתחמושת ציין כי מה שהביא אותו לבצעה היה מצבו הכלכלי הקשה ואין מדובר בסוחר נשק. מתחם העונש ההולם הינו מאסר בפועל בדרך של עבודות שירות. באשר לאישום השני טען כי העונש נע בין מאסר על תנאי ועד למספר חודשי מאסר בפועל אשר ירוצו בדרך של עבודות שירות. משכך טען כי מתחם העונש ההולם בנסיבות התיק דנא נע בין מאסר בפועל בדרך של עבודות שירות לבין מאסר בפועל. המדובר בנאשם נעדר עבר פלילי. הודאתו חסכה מזמנו היקר של בית המשפט ואת העדתם של כ- 17 עדי תביעה. ביקש להסתפק בימי מעצרו.",טיעונים לעונש:
"ת""פ 30015-07-16","הנאשם הורשע בשלוש עבירות שונות במסגרת שני אישומים, שעניינן עבירות בנשק (הובלה והחזקה) ועסקה אחרת בתחמושת (במסגרת האישום הראשון) ובעבירה של תמיכה בארגון טרוריסטי (במסגרת האישום השני).",דיון ומסקנות:
"ת""פ 30015-07-16","על אף שמדובר בשני אישומים שונים, המדובר בעבירות המהוות אירוע אחד, עבירות הנשק בוצעו באותה תקופה בה הביע הנאשם תמיכה בארגון טרוריסטי. קרי, משך כל התקופה בה תמך בארגון דאע""ש, הנאשם נשא, הוביל והחזיק באקדח ובתחמושת ואף העביר תחמושת לקרוב משפחתו.",דיון ומסקנות:
"ת""פ 30015-07-16","נוכח האמור ובהתאם למבחן ""הקשר ההדוק"" שנקבע בפסק דין ג'אבר (ע""פ 4910/13 ג'אבר נ. מדינת ישראל (ניתן ביום 29/10/14) סבורני, כי ניתן לראות בעבירות המיוחסות לנאשם אירוע אחד, תוכנית עבריינית אחת, לגביהן חל סעיף 40יג(א) לחוק העונשין לפיו ""הרשיע בית המשפט נאשם במספר עבירות  המהוות אירוע אחד, יקבע מתחם עונש הולם כאמור בסעיף 40ג(א) לאירוע כולו, ויגזור עונש כולל לכל העבירות בשל אותו אירוע"".",דיון ומסקנות:
"ת""פ 30015-07-16","אין צורך להכביר מילים בדבר חומרת עבירות הנשק בהן הורשע הנאשם, עת פגע במעשיו בערך המוגן של שלום הציבור ותחושת בטחונו מפני פגיעות בגוף ובנפש. בתי המשפט עמדו לא אחת על חומרתן הרבה, על פוטנציאל הסיכון הרב הטמון בשימוש בנשק ועל התוצאות הקשות אשר עלולות להיגרם מביצוען.",קביעת מתחם העונש ההולם:
"ת""פ 30015-07-16","בע""פ 7502/12 כוויס נ' מדינת ישראל (ניתן ביום 25/06/13) נקבע כי :",קביעת מתחם העונש ההולם:
"ת""פ 30015-07-16","באשר לעבירת הסחר - הנאשם בענייננו הורשע בעסקה אחרת בתחמושת - נקבע בע""פ 2251/11 נפאע נ' מדינת ישראל (ניתן ביום 04/12/11) כי :",קביעת מתחם העונש ההולם:
"ת""פ 30015-07-16","""סחר בלתי חוקי בנשק סולל את הדרך לפעילות אלימה ובלתי חוקית והדבר חמור שבעתיים במציאות הישראלית בה קיים חשש תמידי כי נשק המוחזק באופן בלתי חוקי יתגלגל לא רק לידיים עברייניות, עניין חמור לעצמו, כי אם לידיהם של אלה המבקשים להוציא אל הפועל פעילות חבלנית עוינת (ראו: ע""פ 11448/03 מדינת ישראל נ' גרבאן ([פורסם בנבו], 29.3.2004); ע""פ 5220/09 עוואודה נ' מדינת ישראל, פסקה י' ([פורסם בנבו], 30.12.2009)). על כן, כל מי שהופך עצמו לחוליה במנגנון זה של סחר בלתי חוקי בנשק, מוחזק כמי שמבין ויודע אל נכון מה עלולות להיות התוצאות הנובעות ממעשיו ומהן הסכנות הנשקפות ממעשים אלה לחברה כולה (ראו ע""פ 4831/03 אבו בכר נ' מדינת ישראל, פסקה 4 ([פורסם בנבו], 23.5.2004))"".  ",קביעת מתחם העונש ההולם:
"ת""פ 30015-07-16","בעבירה של תמיכה בארגון טרוריסטי הערכים החברתיים שנפגעו הינם הסיכון הממשי לביטחון המדינה ואזרחיה, חשיבות חיי האדם והנאמנות האזרחית למדינה. בתי המשפט עמדו לא אחת על חומרתן הרבה של עבירות הביטחון בכלל ובעבירה של תמיכה בארגון טרוריסטי בפרט. בית המשפט העליון עמד על כך בע""פ 3827/06 פלוני נ' מדינת ישראל (ניתן ביום 27/3/07) בקבעו :",קביעת מתחם העונש ההולם:
"ת""פ 30015-07-16","כבוד השופט עמית הביע דעתו במסגרת בש""פ 6539/15 מדינת ישראל נ' כרים אבו סאלח (ניתן ביום 19/10/2015) בקבעו :",קביעת מתחם העונש ההולם:
"ת""פ 30015-07-16","עוד קבע בית המשפט העליון בע""פ 8333/15 מדינת ישראל נ' מהראן חאלדי (ניתן ביום 23/8/16) כי :",קביעת מתחם העונש ההולם:
"ת""פ 30015-07-16","באשר למידת הפגיעה בערכים המוגנים אתן דעתי לפוטנציאל ולסיכון הרב שיש במעשי הנאשם לפגוע בביטחון המדינה ואזרחיה, העובדה כי באותה תקופה בה תמך בארגון טרור החזיק באקדח, יש בה משום סיכון ממשי.",קביעת מתחם העונש ההולם:
"ת""פ 30015-07-16","בחינת מדיניות הענישה הנוהגת מעלה, כי במקרים דומים הוטלו על נאשמים עונשי מאסר בפועל לתקופות משתנות,  כפי שיובא להלן :",קביעת מתחם העונש ההולם:
"ת""פ 30015-07-16","ע""פ 2251/11 נפאע נ' מדינת ישראל (טרם פורסם, ניתן ביום 04/12/11) –נשיאה והובלת נשק שלא כדין וסחר בנשק שלא כדין. הנאשם מכר נשק לסוכן בשתי הזדמנויות שונות. נגזרו 38 חודשי מאסר בפועל, מאסר מותנה וקנס בסך 22,500 ₪. בית המשפט העליון קיבל את ערעור המדינה וגזר 46 חודשי מאסר בפועל. הנאשם היה מעורב ביותר מעסקה אחת ובאופן המעיד על דפוס התנהלות שיטתי של מעורבות בעבירות נשק. בנוסף נלקח בחשבון עברו הפלילי המכביד והתסקיר השלילי שהוגש בעניינו. ",קביעת מתחם העונש ההולם:
"ת""פ 30015-07-16","ע""פ 9373/10 חמד ותד נ' מדינת ישראל (ניתן ביום 14/09/11) –החזקת נשק ונשיאתו. נגזרו 50 חודשי מאסר ומאסר מותנה. בית המשפט העליון קיבל את ערעור הנאשם וקבע כי בית המשפט המחוזי החמיר עמו מעבר לרמת הענישה הנוהגת, הפחית בעונשו וגזר עליו 30 חודשי מאסר בפועל. המדובר בנאשם בעל עבר פלילי.   ",קביעת מתחם העונש ההולם:
"ת""פ 30015-07-16","ע""פ 4329/10 פלוני נ' מדינת ישראל (ניתן ביום 25/10/10) –החזקת נשק ונשיאתו שלא כדין. נגזרו 20 חודשי מאסר, 16 חודשי מאסר על תנאי וקנס בסך 10,000 ₪. צעיר, סטודנט, נעדר עבר פלילי. בית המשפט העליון דחה את ערעור הנאשם על חומרת העונש. ",קביעת מתחם העונש ההולם:
"ת""פ 30015-07-16","ע""פ 3288/14 מדינת ישראל נ' מרדכי מטיאל קריספיל (ניתן ביום 24/08/2014) –החזקת נשק בלא רשות והחזקת נכס החשוד כגנוב. נקבע, כי מתחם העונש ההולם נע בין 6 ל-22 חודשי מאסר בפועל ונגזרו 9 חודשי מאסר בפועל. בית המשפט העליון קיבל את ערעור המדינה, וגזר 18 חודשי מאסר בפועל. בית המשפט העליון הדגיש כי על אף גילו הצעיר הוא נושא על גבו עבר פלילי שאיננו מבוטל, לרבות הרשעות קודמות בעבירות כנגד שוטרים והחזקה ושימוש בסמים.",קביעת מתחם העונש ההולם:
"ת""פ 30015-07-16","ע""פ 2892/13 עודתאללה נ' מדינת ישראל (ניתן ביום 29/9/13) - נהג ברכבו כשהוא מוביל ונושא אקדח עם מחסנית ריקה תחת מושבו. משהבחין בחסימה משטרתית, סטה מנתיבו ועצר את הרכב. השוטרים הגיעו אל הרכב ומצאו את האקדח. נקבע כי מתחם העונש הראוי נע בין 12-36 חודשי מאסר בפועל ונגזרו 21 חודשי מאסר בפועל. בית המשפט העליון דחה את ערעורו על חומרת העונש. המדובר בצעיר ונורמטיבי. ",קביעת מתחם העונש ההולם:
"ת""פ 30015-07-16","ת""פ (חי') 13401-03-12 מדינת ישראל נ' ח'ורי (ניתן ביום 07/06/12) –החזקת נשק שלא כדין, נשיאת והובלת נשק ויריות באזור מגורים. צעיר, ללא עבר פלילי. נגזרו 20 חודשי מאסר בפועל ו- 10 חודשי מאסר על תנאי.  ",קביעת מתחם העונש ההולם:
"ת""פ 30015-07-16","ת""פ (חי') 26521-12-14 מדינת ישראל נ' עתאמנה (ניתן ביום 16/06/15) –עבירות נשק, יריות באזור מגורים והפרעה לשוטר בעת מילוי תפקידו. צעיר, נעדר עבר פלילי בעבירות אלימות. נגזרו 15 חודשי מאסר בפועל, 12 חודשי מאסר על תנאי וקנס בסך 5,000 ₪.",קביעת מתחם העונש ההולם:
"ת""פ 30015-07-16","בע""פ 4945/13 מדינת ישראל נ' עבד אלכרים סלימאן (ניתן ביום 19/01/14) (להלן: ""פס""ד סלימאן"") - רכישה, החזקה, נשיאת והובלת נשק ותחמושת. בית המשפט המחוזי השית עליו 6 חודשי עבודות שירות והמדינה ערערה על קולת העונש. אומנם  בסופו של יום בית המשפט העליון הותיר את העונש על כנו, אולם סיכם במסגרתו את מתחם העונש ההולם בעבירות נשק, מפי כב' הש' ארבל - ",קביעת מתחם העונש ההולם:
"ת""פ 30015-07-16","נוכח מגמת הפסיקה בצירוף דבריה של כב' השופטת ארבל בפס""ד סלימאן יש להסיק, כי העונש המושת על נאשמים המורשעים בעבירה של החזקה ונשיאת נשק, לבדה, נע סביב 20 חודשי מאסר בפועל, וזאת כאשר המדובר בנאשמים נעדרי עבר פלילי. בענייננו יש להוסיף לעבירת ההחזקה וההובלה את העובדה כי הנאשם הורשע גם בעבירה של ביצוע עסקה אחרת בתחמושת, אשר העונש הקבוע לצדה בחוק הינו 15 שנים ואף בתמיכה בארגון טרוריסטי, ויש ליתן לכך ביטוי הולם במסגרת גזירת עונשו.",קביעת מתחם העונש ההולם:
"ת""פ 30015-07-16","המאשימה צירפה מטעמה, בין היתר, את הפסיקה הבאה:",קביעת מתחם העונש ההולם:
"ת""פ 30015-07-16","ע""פ 6771/12 עומר קאסם נ' מדינת ישראל (ניתן ביום 3/12/03) –החזקת נשק, סחר בנשק ונשיאת והובלת נשק. בית המשפט המחוזי גזר עליו 45 חודשי מאסר בפועל, מאסר מותנה, קנס בסך 50,000 ₪. בית המשפט העליון הקל ברכיב הקנס וקבע כי יעמוד על 30,000 ₪. בעל עבר פלילי שאינו מכביד. ",קביעת מתחם העונש ההולם:
"ת""פ 30015-07-16","ע""פ 6210/10 מדינת ישראל נ' מאדי אגבריה (ניתן ביום 23/3/11) –עשיית עסקה אחרת בנשק ובעבירה של החזקה, נשיאה והובלת נשק. נגזרו 30 חודשי מאסר בפועל והפעלת מאסר מותנה לתקופה של 18 חודשים, 6 מתוכו בחופף, מאסר על תנאי וקנס בסך 28,000 ₪. שתי עסקאות נפרדות בנשק עם סוכן משטרתי, במועדים שונים, בעל עבר פלילי מכביד מתוכן 3 בעבירות נשק ובגין חלק מההרשעות אף ריצה תקופות מאסר ממושכות. בית המשפט העליון קיבל את הערעור, וגזר עליו 42 חודשי מאסר בפועל והפעיל את המאסר המותנה במצבר ובמלואו, כך שסך הכל יהא עליו לרצות 60 חודשי מאסר בפועל. ",קביעת מתחם העונש ההולם:
"ת""פ 30015-07-16","ת""פ (י-ם) 62214-02-16 מדינת ישראל נ' געבה (ניתן ביום 17/10/16) –12 עבירות של הסתה לאלימות או לטרור וב- 15 עבירות של תמיכה בארגון טרוריסטי. בית המשפט השלום קבע, כי מתחם העונש ההולם נע בין 8-24 חודשי מאסר בפועל וגזר עליו, בין היתר 15 חודשי מאסר בפועל וקנס בסך 3,000 ₪. לנאשם עבר פלילי ואף ריצה שלושה עונשי מאסר בפועל. ",קביעת מתחם העונש ההולם:
"ת""פ 30015-07-16","ת""פ (עכו) 12843-11-15 מדינת ישראל נ' יוסף מטיב (ניתן ביום 17/5/16) –תמיכה בארגון טרוריסטי (שלוש עבירות) ובעבירת הסתה לאלימות ולטרור. נקבע כי מתחם העונש ההולם נע בין 8-18 חודשי מאסר בפועל ונגזרו 10 חודשי מאסר בפועל, מאסר על תנאי והתחייבות כספית. נעדר עבר פלילי, בן 39 המנהל אורח חיים נורמטיבי.",קביעת מתחם העונש ההולם:
"ת""פ 30015-07-16","ת""פ (חדרה) 4855-08-15 מדינת ישראל נ' ג'בארין (ניתן ביום 17/11/16) –ריבוי עבירות של תמיכה בארגון טרוריסטי ובריבוי עבירות של הסתה לאלימות ולטרור. נקבע כי מתחם העונש ההולם נע בין 7-20 חודשי מאסר בפועל ונגזרו 8 חודשי מאסר בפועל ומאסר על תנאי. המדובר בנאשם נעדר הרשעות קודמות. ",קביעת מתחם העונש ההולם:
"ת""פ 30015-07-16","הסנגור מטעמו אזכר פסיקה בעבירות נשק הכוללת פסק דין אחד של בית המשפט העליון ועוד מספר פסקי דין של בית המשפט המחוזי, במסגרתה הושתו על נאשמים 6 חודשי עבודות שירות. נוכח הפסיקה אשר הובאה לעיל ומגמת ההחמרה הברורה בעבירות הנשק, מיותר יהא להתייחס לכל אחד מפסקי הדין שצירף. ראה לעניין זה פס""ד סולימאן.",קביעת מתחם העונש ההולם:
"ת""פ 30015-07-16",באשר לעבירת התמיכה בארגון טרוריסטי צירף הסנגור את הפסיקה הבאה:,קביעת מתחם העונש ההולם:
"ת""פ 30015-07-16","ת""פ (ב""ש) 40492-12-14 מדינת ישראל נ' עומר אבו קוש (ניתן ביום 8/9/15) –תמיכה בארגון דאע""ש ובעבירה של כתיבה, הכנה וייצור, פרסום ועוד של מסמכים ורכוש של התאחדות בלתי מותרת. במסגרת הסדר טיעון עתרה המאשימה להטיל עליו, בין היתר 4 חודשי מאסר בדרך של עבודות שירות. בית המשפט המחוזי קבע כי ענישת עבירת התמיכה בארגון טרור מושפעת מטיב המעשה, מהקריאה העולה ממנו, מהתקופה בה הוא נעשה, מזהות ארגון הטרור, מזהות הנאשם, ממידת התפוצה של הפרסום, מפוטנציאל הנזק של המעשה והיא נעה ממאסר על תנאי ועד למאסר בפועל לתקופה ממשית. עוד קבע, שהפגיעה של מעשי הנאשם בערכים המוגנים, אינה גבוהה. לבסוף קבע כי השיקול האינדיבידואלי גובר על השיקול הציבורי, ולפיכך בוטלה הרשעת הנאשם והוטל עליו צו של""צ, התחייבות ותשלום הוצאות משפט. המדובר בנאשם כבן 28 נעדר עבר פלילי.",קביעת מתחם העונש ההולם:
"ת""פ 30015-07-16","ת""פ (י-ם) 44920-12-14 מדינת ישראל נ' אברהים (ניתן ביום 9/6/15) –ריבוי עבירות של הסתה לאלימות או לטרור וכן ריבוי עבירות של תמיכה בארגון טרוריסטי. נקבע כי מתחם העונש ההולם נע בין 9-25 חודשי מאסר בפועל ונגזרו 10 חודשי מאסר בפועל. הנאשם היה כבן 18 בעת ביצוע העבירות ונעדר עבר פלילי. ",קביעת מתחם העונש ההולם:
"ת""פ 30015-07-16","ת""פ (י-ם) 44725-12-14 מדינת ישראל נ' עומר שלבי (ניתן ביום 12/5/15) - הסתה לאלימות או לטרור וכן בשתי עבירות של תמיכה בארגון טרור. נקבע כי מתחם הענישה נע בין  7-24 חודשי מאסר בפועל ונגזרו 9 חודשי מאסר בפועל. הנאשם נעדר עבר פלילי.",קביעת מתחם העונש ההולם:
"ת""פ 30015-07-16","בת""פ (י-ם) 44918-12-14 מדינת ישראל נ' סאמי דעיס (ניתן ביום 19/5/15) –ריבוי עבירות של הסתה לאלימות או טרור ובריבוי עבירות של תמיכה בארגון טרוריסטי. בית המשפט השלום קבע, כי מתחם העונש ההולם למעשי הנאשם נע בין 7-20 חודשי מאסר, ונגזרו 8 חודשי מאסר בפועל. המדובר בנאשם נעדר עבר פלילי. ",קביעת מתחם העונש ההולם:
"ת""פ 30015-07-16","יש לראות בחומרה רבה את העובדה כי בתקופה בה החזיק הנאשם בנשק, תמך בארגון דאע""ש. הנזק שהיה צפוי להיגרם הינו רב, עת פורטו הסכנות הנשקפות מזמינותו של נשק חם אשר יש עמו פוטנציאל להסלמה באלימות העבריינית והאידיאולוגית כאחד ופוגע בביטחון הציבור. בענייננו, אכן כך אירע והאקדח הגיע לידיים עויינות, לידי הנאשם אשר הביע תמיכה בארגון טרוריסטי. סבורני, כי במקרה כדוגמת המקרה דנא הסיכון שהיה נעשה שימוש בנשק לצורך פעילות עויינת גדול יותר מ""במקרה רגיל"", בו נרכש נשק בלתי חוקי לצרכים אחרים.",קביעת מתחם העונש ההולם:
"ת""פ 30015-07-16","הנאשם החזיק בנשק ובתחמושת משך תקופה ארוכה והסתירו בביתו. הנאשם אף העביר תחמושת לקרוב משפחתו ואף הציע את האקדח למכירה לקרובי משפחתו תמורת 15,000 ₪, אולם העסקה לא יצאה לפועל. כעבור כשנה, בשל חששו מחיפוש בביתו, העביר את האקדח לאחר אשר החזיק בו כשבוע ימים ואז שוב לקח אותו ממנו והסתירו בביתו עד למועד תפיסתו.",קביעת מתחם העונש ההולם:
"ת""פ 30015-07-16","אומנם בסופו של יום אכן לא אירע נזק קונקרטי, אולם לא ניתן להתעלם מכך שהנאשם תמך בארגון דאע""ש ונהג לגלוש באינטרנט באתרים שקשורים לארגון ולצפות בסרטוני תמיכה, העביר לאחרים תמונות של דגל הארגון, לוחמים בארגון ופרסומים בעניין פעילות הארגון ומשנתו. כתב לצד תמונה של לוחמי דאע""ש ""מי ייתן ואהיה שהיד"" ושלח לחברו, שיתף את חבריו כי החליט להצטרף לארגון ובהמשך שיתף בתכניתו כאמור את אשתו ואמו. לא זו בלבד ששיתף אותם בכוונתו כאמור, הוא איתר שם של פעיל דאע""ש בפייסבוק, אשר שמע שמסייע הוא לאנשים להצטרף לארגון ולהסתנן לסוריה דרך טורקיה, שמר את מספר הטלפון שלו במכשיר הנייד שלו, ניסה להתקשר אליו אך לא הצליח ליצור עימו קשר. לא למיותר לשוב ולהדגיש כי המדובר בארגון שהאידיאולוגיה הקיצונית והרצחנית שלו היא מן המפורסמות שאינן צריכות ראיה (ראה לעניין זה בש""פ 6539/15 מדינת ישראל נ' כרים בן מורסל אבו סאל (ניתן ביום 19/10/15).",קביעת מתחם העונש ההולם:
"ת""פ 30015-07-16","נוכח האמור לעיל, מתחם הענישה ההולם את מעשי הנאשם נע בין 24 חודשי מאסר בפועל ברף התחתון לבין 42 חודשי מאסר בפועל ברף העליון ועונשים נלווים.",קביעת מתחם העונש ההולם:
"ת""פ 30015-07-16","אתחשב בהודאת הנאשם במיוחס לו ובכך שעוד בחקירתו במשטרה שיתף פעולה עם חוקריו, לקח אחריות, ובעובדת היותו נעדר עבר פלילי.",גזירת העונש:
"ת""פ 30015-07-16","בשנים האחרונות ניכרת מגמת החמרה עם עברייני נשק, וזאת בשל הסיכון הגלום בעצם החזקתו בע""פ 5833/07 ח'ורי נ' מדינת ישראל (ניתן ביום 18/11/2007) כי:",גזירת העונש:
"ת""פ 30015-07-16","בית המשפט העליון חזר על גישתו המחמירה בעבירות נשק במסגרת ע""פ 5681/14 מדינת ישראל נ' טאטור (ניתן ביום 01/02/15) בקבעו כי:",גזירת העונש:
"ת""פ 30015-07-16","באשר לעבירה של תמיכה בארגון טרוריסטי ראה דבריו של בית המשפט העליון במסגרת ע""פ 2058/14 פלוני נ' מדינת ישראל (ניתן ביום 5/5/14), שם הורשע הנאשם בעבירות ביטחוניות שונות מהמקרה דנא, בקבעו :",גזירת העונש:
"ת""פ 30015-07-16","נוכח האמור לעיל סבורני, כי הגיעה העת להחמיר ביתר שאת בענישה של מבצעי עבירות הנשק בכלל ובייחוד כאשר מתווספות להן עבירות ביטחוניות, אף כאלה שבשלן לא נגרם נזק בפועל. יש ליתן את הדעת לפוטנציאל הסיכון הטמון בעבירות אלו לביטחון תושבי המדינה וענישה מקילה רק תוסיף לדרבן את החוטאים להמשיך ולבצע את זממם מתוך הנחה שגם אם יתפסו יוכלו לשוב לסורם תוך זמן קצר. ענישה מחמירה במיוחד יש בה כדי לגרום להרתעה ולהבנת החוטאים כי מעשיהם לא משתלמים ועליהם ישלמו בשלילת חירותם משך תקופה ארוכה.",גזירת העונש:
"ת""פ 30015-07-16",אני מטיל על הנאשם 32 חודשי מאסר בפועל בניכוי ימי מעצרו מיום 14/6/16. ,"אשר על-כן, הנני גוזר על הנאשם את העונשים הבאים:"
"ת""פ 30015-07-16","אני מטיל על הנאשם מאסר על תנאי של 12 חודשים למשך 3 שנים, שלא יעבור על אחת העבירות בהן הורשע, או כל עבירה הקשורה בנשק חם.","אשר על-כן, הנני גוזר על הנאשם את העונשים הבאים:"
"ת""פ 30015-07-16","אני מטיל על הנאשם קנס בסך 10,000 ש""ח או 6 חודשי מאסר תמורתו. הקנס ישולם ב-10 תשלומים חודשיים, תשלום ראשון בעוד חודש. במידה ולא ישולם תשלום אחד מבין התשלומים, יעמוד כל הקנס לפירעון מידי ובמידה ולא ישלמו, ירצה ימי המאסר תחת הקנס.","אשר על-כן, הנני גוזר על הנאשם את העונשים הבאים:"
"ת""פ 30015-07-16","ניתנה והודעה היום ז' אדר תשע""ז, 05/03/2017 במעמד הנוכחים. ",<#3#>
"ת""פ 30015-07-16",54678313הוקלד על ידי נאוה בר,5129371 
"ת""פ 30015-07-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371 
"ת""פ 30015-07-16",ג'ורג' אזולאי 54678313-/,5129371 
