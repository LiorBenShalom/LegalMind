verdict,text,part
"תפ (ב""ש) 8161∕07","חוק העונשין, תשל""ז-1977: סע'  144, 144 (ב2)",חקיקה שאוזכרה: 
"תפ (ב""ש) 8161∕07","הנאשם הורשע על פי הודאתו בעובדות כתב אישום מתוקן בעבירות נשק (ייבוא ועשיית עסקה בנשק) לפי סעיף 144 (ב2) לחוק העונשין התשל""ז – 1977 (להלן: ""חוק העונשין""), עבירה של סחר עם מסתנן לפי סעיף 7 לחוק למניעת הסתננות (עבירות ושיפוט) תשי""ב – 1954 וכן בעבירה של הסתייעות ברכב לביצוע פשע לפי סעיף 43 לפקודת התעבורה [נוסח חדש] התשכ""א – 1961.",גזר דין
"תפ (ב""ש) 8161∕07","בשלב מתקדם של שמיעת הראיות בתיק ובטרם החלה פרשת ההגנה, הציגו בפני הצדדים הסדר טיעון לפיו ביקש הנאשם לחזור בו מן הכפירה ולהודות בכתב אישום מתוקן. כתב האישום על עובדותיו לא תוקן אך בפרק הוראות החיקוק נמחק מספר לא מבוטל של הוראות חיקוק. עוד עתרו הצדדים במשותף לענישה מוסכמת לפיה יושת על הנאשם עונש מאסר בפועל ל-4.5 שנים בניכוי ימי מעצרו, בנוסף יושת עליו מאסר מותנה וכן יפסל רישיון הנהיגה שלו לתקופה אותה יקבע בית משפט על פי שיקול דעתו.",גזר דין
"תפ (ב""ש) 8161∕07",הצדדים טענו ארוכות בתמיכה להסדר אולם בטרם אתייחס אליו יש לסקור תחילה את עובדות כתב האישום.,גזר דין
"תפ (ב""ש) 8161∕07","כתב האישום מלמד כי במועד כלשהו לפני 2.5.07, קשר הנאשם ואחיו עבד אלעזיז אלוג' קשר עם תושב מצרים המכונה אבו סאלם לפיו ימסור להם אבו סאלם או מישהו מטעמו רובים ותחמושת שיובאו שלא כדין ממצרים לישראל וימסרו אותם לאחר בשטח ישראל. במסגרת הקשר הנ""ל ולשם קידומו, ביום 2.5.07, בשעות אחר הצהריים יצאו הנאשם ועבד אל עזיז במכונית מסוג רנו מגאן, הנהוגה על ידי הנאשם והשייכת לאחיהם עליאן אלוג', לאזור מצפה רמון. שם, קיבלו הנאשם ועבד אל עזיז מאדם אחר 7 שקים שהחילו 19 רובים מסוג קלצ'ניקוב וכן מחסניות ותחמושת. הנאשם ועבד אל עזיז הובילו במכוניתם את השקים הנ""ל עד שנתקלו בכוחות משטרה באזור מצפה רמון.",גזר דין
"תפ (ב""ש) 8161∕07",אחד השוטרים כרז לנאשם לעצור ולדומם את המנוע אולם הנאשם לא נענה לקריאת השוטרים והמשיך בנסיעה. רק לאחר שפרסו השוטרים דוקרנים על הכביש ולאחר שנוקבו צמיגי המכונית בשל הדוקרנים עצר הנאשם את נסיעתו.,גזר דין
"תפ (ב""ש) 8161∕07","התובעת, בטיעוניה לעונש, עמדה ארוכות על חומרת מעשיו של הנאשם והדגישה את ההשלכות הביטחוניות שיש למעשים אלו כאשר כמות נכבדה של נשק עושה את דרכה אל תחומי מדינת ישראל והעלולה להגיע לידיים עוינות בין אם מדובר בגורמים המבקשים לפגוע בביטחון המדינה ובין אם מדובר בגורמים פליליים.",גזר דין
"תפ (ב""ש) 8161∕07",עוד עמדה התובעת על הרווח הכלכלי העומד לצד ביצוע עבירה זו כאשר יש ליחס לה חומרת יתר על רקע המציאות הביטחונית בה מצויה מדינת ישראל.,גזר דין
"תפ (ב""ש) 8161∕07","יחד עם זאת, עמדה התובעת על הקשיים שליוו את התיק הנדון בכל הנוגע לגילוי חומר חקירה וגילוי ראיות וכן עמדה על הקשיים הראיתיים בתיק. עוד הדגישה  את החיסכון בזמן השיפוטי בעקבות הודאת הנאשם, על אף שהודאתו באה בשלב מתקדם של שמיעת הראיות בתיק.",גזר דין
"תפ (ב""ש) 8161∕07","גם ב""כ הנאשם הוסיף מילות תמיכה בזכות ההסדר ועמד על נסיבותיו האישיות של הנאשם אשר נמצא במעצר תקופה ארוכה בתנאים קשים ואשר בסופו של יום והגם השלב המתקדם של ההליכים חסך מזמנו של בית המשפט והודה בכתב האישום המתוקן.",גזר דין
"תפ (ב""ש) 8161∕07","ב""כ הנאשם עמד על העובדה כי לנאשם הרשעה אחת בלבד משנת 97 וכי במשך 12 השנים מאז לא רשם לחובתו הרשעות נוספות. כן ציין כי מדובר באדם למשפחה נורמטיבית אשר נענה לפניית אחיו שביקש אותו להסיע אותו למקום המפגש וכי רגע של שטות סיבך אותו בעבירות הנדונות. הדגיש ב""כ הנאשם כי האירוע היה ביוזמתו של האח האחר אשר גם בעניינו צפוי להיות מוצג הסדר לבית משפט.",גזר דין
"תפ (ב""ש) 8161∕07","זאת ועוד ציין ב""כ הנאשם כי בסופו של יום הנשק נתפס. כן עמד על חיסכון הזמן השיפוטי של כלל המערכת אשר בהעדר הסדר זה היה צפוי בית משפט להתמודד עם חקירות אנשי השב""כ, ועדי ההגנה.",גזר דין
"תפ (ב""ש) 8161∕07","אין צורך להכביר מילים אודות חומרת העבירות המיוחסות לנאשם, בפרט בעתות מלחמה בהן מצויה מדינת ישראל במאבק הישרדות מתמיד אל מול  ארגוני טרור הפועלים לפגוע בביטחון תושבי המדינה.",גזר דין
"תפ (ב""ש) 8161∕07","זאת ועוד, התופעה של הברחת נשק מגבול מצרים לתוך תחומי מדינת ישראל הפכה לנגע. עדים אנו חדשות לבקרים להברחות נשק. נשק העושה את דרכו ממצרים לתחומי המדינה, כאשר לצערנו נוטלים אזרחי ישראל חלק פעיל בהברחות אלה, תוך ניצול תוואי השטח בגבול ישראל מצרים – קו גבול הידוע כחדיר למעבר לנוכח תוואי השטח והעדר כל מיגון  אשר הפך בשנים האחרונות, את קו הגבול הנדון,  ל""דרך המלך"" לצורך הברחות הנשק.",גזר דין
"תפ (ב""ש) 8161∕07","הברחות אלו מתבצעות תוך שיתוף פעולה מלא בין תושבי חבל סיני שבמצרים, אנשי המדבר, המכירים ובקיאים בתוואי השטח ומכירים כל שביל ואבן, לבין אזרחי מדינת ישראל הממתינים למבריחים בצד הישראלי של הגבול ומאפשרים את העברת הנשק אל תוך תחומי מדינת ישראל.",גזר דין
"תפ (ב""ש) 8161∕07",תשתית משומנת זו הופכת את הסחר דרך גבול מצרים המערבי לתעשייה שלמה ובית משפט אשר נדרש לנקוט במדיניות ענישה התווה מדיניות ענישה מחמירה כדי להבטיח את גורם ההרתעה והגמול בעבירות אלה.,גזר דין
"תפ (ב""ש) 8161∕07","במקרה דנן על פניו מצטמצם לכאורה חלקו של הנאשם באירוע בעצם הובלת הנשק. אין כל עדות כי קיבל כסף לידיו או כי יזם את הברחת הנשק. כך גם אין כל עדות באשר לייעודו של הנשק, אם היה מיועד לגורמים עוינים או גורמים פליליים.",גזר דין
"תפ (ב""ש) 8161∕07","כך או כך המדובר בעבירות חמורות אך במדרג הענישה אין המדובר בנסיבות החמורות ביותר שבגינן ראוי להשית עונשי מאסר לתקופות ממושכות כפי שנפסק, במקרים אחרים.",גזר דין
"תפ (ב""ש) 8161∕07","לפיכך, כאשר שקלתי את נסיבות העניין על רקע חומרת ביצוע העבירות, נסיבותיו האישיות של הנאשם, כמו גם הקשיים הראיתיים בתיק הנדון אודות מידת מעורבותו של הנאשם באירוע ראיתי לנכון לאשר את הסדר הטיעון בהיותו ראוי וסביר המשקף נכונה את העונש הראוי בנסיבות העניין.",גזר דין
"תפ (ב""ש) 8161∕07","אודות השיקולים להם יידרש בית משפט בהסדרי טיעון ראה קביעותיה של כב' השופטת דורית בייניש (כתוארה אז) בע""פ 1958/98 פלוני נ' מדינת ישראל, פ""ד נז(1) 577  בקובעה:",גזר דין
"תפ (ב""ש) 8161∕07","בית-המשפט ידחה הסדר טיעון אם ימצא כי נפל פגם או פסול משמעותי בשיקולי התביעה. הנחת עבודה ראויה היא כי התביעה עומדת בחזקת התקינות והכשרות, ובית-המשפט יניח ככלל כי התביעה, כמופקדת על אינטרס הציבור, פועלת בתום לב ומשיקולים ענייניים. על הכבוד ההדדי המתחייב בין התביעה לבית-המשפט כזרועות במערכת אכיפת החוק עמד השופט חשין בפסק-דינו בפרשת יאיר לוי: ""...אם עשתה הפרקליטות עסקת טיעון, ראוי לו לבית המשפט שישמור על כבודה של הפרקליטות ויעשה, בין השאר, לכיבוד העיסקה"" (שם, בעמ' 174).",גזר דין
"תפ (ב""ש) 8161∕07",לאור כל האמור לעיל הנני  מטילה על הנאשם את העונשים הבאים:,גזר דין
"תפ (ב""ש) 8161∕07",מאסר בפועל ל-4.5 שנים החל מיום מעצרו 2.5.07.  ,גזר דין
"תפ (ב""ש) 8161∕07",מאסר על תנאי ל-24 חודשים והתנאי שהנאשם לא יעבור כל עבירת נשק לפי סעיף 144 לחוק העונשין או כל עבירת פשע תוך 3 שנים מיום שחרורו.,גזר דין
"תפ (ב""ש) 8161∕07",54678313רישיון הנהיגה של הנאשם יפסל לתקופה של 5 שנים החל מיום שחרורו.,5129371
"תפ (ב""ש) 8161∕07","ניתן היום י""ד בכסלו, תשס""ט (11 בדצמבר 2008) במעמד הצדדים",רחל ברקאי 54678313-8161/07
"תפ (ב""ש) 8161∕07",008161/07פ  055 בת שבע אביגל,"רחל ברקאי, שופטת"
"תפ (ב""ש) 8161∕07",נוסח מסמך זה כפוף לשינויי ניסוח ועריכה,"רחל ברקאי, שופטת"
