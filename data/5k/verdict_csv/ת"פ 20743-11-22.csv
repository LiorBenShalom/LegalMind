verdict,text,part
"ת""פ 20743-11-22","ת""פ 20743-11-22 מדינת ישראל נ' ג'בארין",בית משפט השלום בחדרה
"ת""פ 20743-11-22","ת""פ 20743-11-22 מדינת ישראל נ' ג'בארין",בית משפט השלום בחדרה
"ת""פ 20743-11-22","ת""פ 20743-11-22 מדינת ישראל נ' ג'בארין",בית משפט השלום בחדרה
"ת""פ 20743-11-22","ש""ז פלר   יסודות בדיני עונשין ",ספרות:
"ת""פ 20743-11-22","חוק העונשין, תשל""ז-1977: סע'  40ד', 40 ה', 40ט', 144(א), 144(ז), 40יא'",חקיקה שאוזכרה: 
"ת""פ 20743-11-22","הנאשם הורשע על פי הודאתו בכתב אישום המייחס לו החזקת נשק שלא כדין – סעיף 144(א) רישא לחוק העונשין, התשל""ז-1977 והחזקת חלק של נשק ותחמושת – סעיף 144(א) סיפא לחוק העונשין.",גזר דין
"ת""פ 20743-11-22","בתמצית, בתאריך 05.11.22 נמצא הנאשם מחזיק בסל מתחת לשולחן בסלון, בנשק מסוג זיגזאוור, שיש בכוחו לירות כדור ולהמית אדם. הנשק היה טעון במחסנית ובה 14 כדורי תחמושת מסוג 9 מ""מ.",גזר דין
"ת""פ 20743-11-22",הנאשם נעצר מתאריך 05.11.22 ועד לתאריך 01.02.23 מאחורי סורג ובריח.,גזר דין
"ת""פ 20743-11-22",כתב האישום כנגד הנאשם הוגש בחודש נובמבר 2022 והנאשם ביקש לדחות את המענה מפעם לפעם לשם הדברות עם המאשימה.,גזר דין
"ת""פ 20743-11-22","בחודש מאי 2023 טען ב""כ הנאשם, על סמך חומר החקירה, שהנאשם הוא זה אשר הודיע למשטרה על הנשק שנמצא ברשותו ולכן מבוקש ביטול כתב האישום מחמת טענות של הגנה מן הצדק ואכיפה בררנית.",גזר דין
"ת""פ 20743-11-22","בתאריך 11.12.23 בדיון הקראה שנערך, הסכימו הצדדים שהנאשם הוא זה שקרא לרכז המודיעין והסגיר את הנשק ובעקבות כך, הנאשם הודה בעובדות כתב האישום והורשע.",גזר דין
"ת""פ 20743-11-22",בתאריך 22.01.24 נשמעו טיעוני הצדדים לעונש.,גזר דין
"ת""פ 20743-11-22","המאשימה הגישה את טיעוניה בכתב (ת/1) וכן את תמונות האקדח והתחמושת (ת/2). בטיעוניה, הפנתה לפגיעה בערכים המוגנים של הגנה על חיי אדם והגנה על בטחון הציבור. המאשימה טענה שעבירות הנשק הפכו למכת מדינה ואף שאין להן קורבן מוגדר הרי שפוטנציאל הנזק הטמון בהם גבוה בשל החשש לשימוש בנשק לשם ביצוע עבירות פליליות או ביטחוניות.",גזר דין
"ת""פ 20743-11-22","המאשימה הפנתה לעובדות כתב האישום לפיהן הנשק, שהיה טעון ב-14 כדורים, הוחזק במקום נגיש בסלסלה בסלון הבית וכן לפסיקה בעבירות נשק. לאור האמור, ביקשה לקבוע מתחם ענישה בין 20 לבין 36 חודשי מאסר בפועל.",גזר דין
"ת""פ 20743-11-22","לעניין קביעת העונש, המאשימה טענה שהנאשם נעדר הרשעות קודמות, הודה בהזדמנות הראשונה, לקח אחריות על מעשיו וחסך זמן שיפוטי יקר. בהתאם לכך, ביקשה להשית על הנאשם עונש ברף התחתון של המתחם דהיינו, 20 חודשי מאסר בפועל, מאסר על תנאי וקנס.",גזר דין
"ת""פ 20743-11-22","בא כוח הנאשם הדגיש שמדובר בנסיבות חריגות בהן הנאשם הוא זה שהתקשר לרכז המודיעין בתחנת המשטרה ואמר לו לבוא ולקחת את הנשק. לנסיבות אלה יש לתת משקל רב שהרי זהו אינטרס המדינה לעודד את החזרות הנשק ועל רקע זה נערכים מבצעי איסוף במסגרתם המחזירים נשקים אינם נענשים. ככל שבמקרה זה יוטל עונש חמור על הנאשם אשר החזיר מרצונו את הנשק, יעבור מסר שלא כדאי להסגיר את הנשקים עד שלא יערך מבצע ועדיף להמשיך להחזיק בהם או לחלופין להעביר את הנשק למישהו אחר. בא כוח הנאשם הפנה למקרה אחר, דומה בנסיבותיו, בו המאשימה לא הגישה כתב אישום וכן למקרה אחר בו נגזר על הנאשם מאסר מותנה (נ/1). לאור האמור, ביקש להטיל על הנאשם מאסר מותנה בלבד.",גזר דין
"ת""פ 20743-11-22","לאחר שמיעת הטיעונים, מצאתי לנכון להפנות את הנאשם אל הממונה על עבודות השירות שיבחן את שאלת כשירות הנאשם לבצע עבודות שירות ככל שכך יוחלט.",גזר דין
"ת""פ 20743-11-22",חוות דעת הממונה על עבודות השירות נתקבלה בתאריך 20.02.24 ובמסגרתה נמצא הנאשם כשיר לבצע עבודות שירות במועצה מקומית זמר.,גזר דין
"ת""פ 20743-11-22","תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו. בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם. לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה
"ת""פ 20743-11-22","לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה
"ת""פ 20743-11-22",בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה
"ת""פ 20743-11-22","אין צורך להכביר מילים בדבר חומרת מעשיו של הנאשם, הערכים החברתיים שנפגעו ומידת הפגיעה בהם. הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם.",קביעת מתחם העונש ההולם
"ת""פ 20743-11-22","פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין נוכח התופעה החמורה והמסוכנת של החזקת נשק בידיים שאינן מורשות לכך. החזקת נשק שלא כדין יש בה כדי להוביל, ואכן מובילה בפועל, למקרים חמורים של שימוש מסוכן בנשק משום שהנשק מגיע לידיים עברייניות, או משום שהנשק מגיע לידי מי שמנסים לפגוע בביטחונם ובשלומם של תושבי המדינה או משום תאונות שנגרמות כתוצאה מהשימוש בנשק. ביהמ""ש העליון חזר והזכיר רק לאחרונה:",קביעת מתחם העונש ההולם
"ת""פ 20743-11-22","לא למותר להזכיר כי המחוקק מצא לעגן בהוראת שעה עונשי מינימום לעבירות נשק, כך שהעונש שיושת על מבצעיהן יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש (סעיף 144(ז) לחוק העונשין, וראו חוק העונשין (תיקון מס' 140 - הוראת שעה), התשפ""ב-2021, ס""ח 472;"" (ע""פ 2482/22 מדינת ישראל נ' אחמד קדורה (14.04.22)).",קביעת מתחם העונש ההולם
"ת""פ 20743-11-22","עמדת בית המשפט העליון היא שעל בתי המשפט לתרום את חלקם במיגור תופעה מסוכנת זו על דרך של החמרת הענישה עם מי שמחזיק בנשק שלא כדין. כך גם תיקון 140 לחוק העונשין קבע עונש מינימום ביחס לעבירה בה הורשע הנאשם בהליך זה שלפני. כפי שנכתב בע""פ 147/21 מדינת ישראל נ' ירין ביטון (14.02.21): ",קביעת מתחם העונש ההולם
"ת""פ 20743-11-22","""עבירות נשק לסוגיהן היו זה מכבר למכת מדינה. האיסורים על עבירות כאמור באים להגן על ערכים חברתיים שכוללים שמירה על חיי אדם ועל שלמות גופו, וכן שמירה על סדרי חיים תקינים ושלווים שאינם מופרעים על ידי איש האוחז באקדח, ברובה, או בתת-מקלע. יתירה מכך: עסקינן באיסורים על מעשי הכנה לקראת ביצועם של מעשים פליליים חמורים ומסוכנים עד-מאד, אשר נעשים באמצעות כלי ירייה ואשר כוללים איומים, תקיפה, ירי במקום מגורים, גרימת חבלה והמתה. בדרך כלל, מעשי הכנה שאינם מגיעים כדי ניסיון לעבור עבירה פלילית אינם בני עונשין; ואולם, לא כך הוא כאשר מדובר במעשי הכנה שחומרתם מגיעה כדי סיכון ממשי וחמור לפרט ולחברה כאחד (ראו: ש""ז פלר יסודות בדיני עונשין 52-48 (כרך ב', תשמ""ז)). על מעשי הכנה כאלה נענשים בחומרה, ואין זה מקרי שעצם הרכישה או ההחזקה של כלי נשק בלא רשות על פי דין להחזקתו גוררת אחריה עונש מרבי של שבע שנות מאסר, כאמור בסעיף 144(א) לחוק העונשין. עונש זה ועונשים אחרים, שחלקם חמורים אף יותר, אשר מוטלים על עברייני נשק, מהווים חלק ממלחמתה הבלתי מתפשרת של החברה בנגע ששמו זילות חיי אדם והקלות הבלתי נסבלת של הלחיצה על ההדק (ראו דברי השופט י' אלרון בע""פ 4406/19 מדינת ישראל נ' סובח [פורסם בנבו] (5.11.2019) (להלן: עניין סובח))...הטלת עונשים חמורים ומרתיעים על עברייני נשק היא עיקר תרומתם של בתי המשפט למיגור התופעה ולהרחקת העבריין עם האקדח משגרת חייהם של אזרחי מדינה שומרי חוק..."". ",קביעת מתחם העונש ההולם
"ת""פ 20743-11-22","מגמת ההחמרה קיבלה ביטוי בפסיקתו של ביהמ""ש העליון בע""פ 5602/22 מדינת ישראל נ' פלוני (14.09.22) באשר לכל עבירות הנשק לרבות העבירות בהן עסקינן:",קביעת מתחם העונש ההולם
"ת""פ 20743-11-22","""כי הענישה המחמירה והבלתי מתפשרת כאמור צריכה לחול ללא סייגים על כל נאשם בגיר באשר הוא, שכן ""בטיפולנו בעבירות [נשק] מסוג זה ובמבצעיהן, להרתעת היחיד והרבים ולהרחקת עברייני הנשק מהחברה על ידי השמתם בין כותלי הכלא לתקופות ממושכות יש מעמד בכורה"", ועל כן ""ככלל, יעדים עונשיים אלו מוחקים מניה וביה את בקשת העבריין לשיקום [...] גם כאשר מדובר בעבריין צעיר שהסתבך לראשונה בפלילים ובקשתו לשיקום כנה ואף זוכה לתמיכתו של שירות המבחן""... זאת, מסיבה פשוטה: ""בימים קשים אלה, השיקום שבראש מעייננו הוא שיקום המרחב הציבורי המדמם כתוצאה מעבירות נשק בלתי פוסקות והשימוש העברייני בנשק חם."" (שם). בהקשר זה אוסיף ואציין את המובן מאליו: בית משפט שמקל בעונשו של עבריין נשק מכביד על החברה שנאלצת להגן על עצמה –על כל בניה ובנותיה – מעברייני נשק. במילים פשוטות יותר, בהן השתמשתי בתוארי את מדיניות הענישה הראויה ביחס לעבירות מין, עסקינן במשחק-סכום-אפס: בית משפט שמרחם על העבריין אינו מרחם על הקורבן הבא""(ע""פ 5602/22 מדינת ישראל נ' פלוני, פסקה 15 (14.9.22); ראו גם ע""פ 4103/22 מדינת ישראל נ' מוחמד אמון, פסקה 9 (6.11.22).",קביעת מתחם העונש ההולם
"ת""פ 20743-11-22","כאמור, בתי המשפט בכלל ובית המשפט העליון בראשם, קבעו מדיניות ענישה מחמירה ביחס לכל מי שעובר עבירות בנשק. מדיניות מחמירה זו הינה פועל יוצא של ריבוי המקרים שבהם נעשה שימוש בנשק המוחזק שלא כחוק המסכן חיי אדם.",קביעת מתחם העונש ההולם
"ת""פ 20743-11-22","בענייננו אין חולק על כך שהנאשם החזיק באקדח, טעון במחסנית ובתחמושת כמפורט בכתב האישום בסלון ביתו כאשר נסיבות אלו לבדן מצביעות על חומרת הפגיעה בערכים והנזק הפוטנציאלי. עם זאת, בנסיבות בהן הנאשם, משיקוליו שלו, הוא זה אשר הסגיר את הנשק למשטרה ללא שלמשטרה היה מידע מודיעיני, סבורני שבמקרה זה, הפגיעה בערכים המוגנים נמוכה.",קביעת מתחם העונש ההולם
"ת""פ 20743-11-22","המאשימה ביקשה לקבוע מתחם ענישה 20-36 חודשי מאסר בפועל בדומה למי שלא היה מסגיר את הנשק מרצונו שלו. בעשותה כך, התעלמה למעשה מנסיבות המקרה, על אף שהצהירה שהנשק נתפס רק בשל הודעתו של הנאשם וללא כל מידע מודיעיני קודם. מנגד, גם בקשת בא כוח הנאשם להימנע מעונש כליל איננה יכולה לעמוד שהרי הנאשם החזיק בנשק למשך זמן מה וכאמור, הנשק היה טעון ומוחזק במקום נגיש ורק בנס, לא בוצעה בנשק כל עבירה במתכוון או ברשלנות.",קביעת מתחם העונש ההולם
"ת""פ 20743-11-22","בנסיבות אלה, מקובל עליי דווקא מתחם הענישה אותו ביקשה המאשימה בת""פ 30216-05-19 אליו הפנה בא כוח הנאשם שנע בין 6 לבין 18 חודשי מאסר בפועל לצד ענישה צופה פני עתיד וקנס כספי. ",קביעת מתחם העונש ההולם
"ת""פ 20743-11-22","באשר לנסיבות שאינן קשורות לביצוע העבירות, מדובר בנאשם נטול הרשעות קודמות, הודה בעבירות המיוחסות לו בכתב האישום בהזדמנות הראשונה וחסך זמן שיפוטי יקר.",קביעת העונש ההולם
"ת""פ 20743-11-22","הנאשם מעולם לא נשא בעונש מאסר וחשיפתו לגורמים עבריינים, אפילו אם מדובר בתקופה קצרה, איננה אינטרס הציבור.",קביעת העונש ההולם
"ת""פ 20743-11-22",הנאשם היה עצור מאחורי סורג ובריח למשך כשלושה חודשים כאשר ידוע שתנאי המעצר קשים הם מתנאי מאסר.,קביעת העונש ההולם
"ת""פ 20743-11-22","שיקול נוסף הוא שיקום המרחב הציבורי המדמם כתוצאה מעבירות נשק בלתי פוסקות והשימוש העברייני בנשק באמצעות הטלת ענישה מכבידה מאחור סורג ובריח, וודאי בעת האחרונה שעה שהאלימות בחברתנו גואה ולא פוסחת על אף מגזר. עם זאת חשוב לבחון את מטרת המחוקק אשר מצא לנכון להחמיר בענישה, כך שאם נפנה לדברי ההסבר של התזכיר לתיקון לחוק העונשין, אשר לימים הוכר כתיקון 140 לחוק העונשין, נבחין בדברים הבאים:",קביעת העונש ההולם
"ת""פ 20743-11-22","הוועדה מצאה כי קיימים פערים במסגרת החוקית התומכת באכיפה כנגד עבירות אמל""ח, אשר מקשים על ביצוע פעולות אכיפה אפקטיביות ועל ענישה אפקטיבית, הנדרשות על מנת לשנות את הנורמות שנוצרו בכל הנוגע להחזקת נשק ולשימוש בנשק. משכך כללה הוועדה במסגרת המלצותיה שורה של המלצות שמטרתן לטייב את האכיפה הפלילית בתחום, להעלות את רמת הענישה ובכך לחזק את אמון הציבור הערבי ברשויות האכיפה בפרט ובמדינת ישראל בכלל, כמובן לצד אמצעים נוספים כמפורט בדו""ח. בין היתר המליצה הוועדה להחמיר את הענישה לגבי סחר בחלקי נשק ""מהותיים"", אשר נרכשים בנפרד ומשמשים לייצור עצמאי של כלי נשק באמצעות הרכבתם על ידי גורמי הפשיעה. [4]",קביעת העונש ההולם
"ת""פ 20743-11-22","הצעת החוק שבנדון נועדה בין השאר ליישם את המלצת דו""ח ועדת המנכ""לים האמורה ולהחמיר את העונש הקיים בגין עבירות המבוצעות בחלקי נשק מהותיים. תיקון זה בא לידי ביטוי בכל הסעיפים שבהצעת החוק וכולל תיקונים בסעיפים 144(א) ו-144(ב), וכן הוספת סעיף 144(ג2).",קביעת העונש ההולם
"ת""פ 20743-11-22","נוסף על כך, נמצא כי קיים פער נוסף בחקיקה הקיימת שעניינו העונש הזהה הקבוע בסעיף 144 לחוק לעבירת החזקת נשק ולעבירת רכישת נשק, וזאת למרות הפער האיכותי ברמת החומרה ובאנטי חברתיות שמגולמות בהן. בעוד עבירת החזקת נשק היא עבירה שיכולה להתבצע באופן פסיבי, הרי שמעשה של רכישת נשק מחייבת פעולה בלתי חוקית אקטיבית, כמו כן היא מגבירה את הביקוש לנשק בלתי חוקי ומגדילה את כמות כלי הנשק הלא חוקיים המצויים באוכלוסייה. מוצע אפוא להחמיר את העונש בצד עבירת רכישת נשק, כך שיעמוד על עשר שנות מאסר, בדומה לעבירות של נשיאה והובלה של נשק שלא כדין.",קביעת העונש ההולם
"ת""פ 20743-11-22","מטרתו העיקרית של תיקון 140 לחוק העונשין היא ההתמודדות עם הפשיעה והאלימות בחברה הערבית. ברור שהתמודדות זו נכונה לכלל האוכלוסייה בישראל שכן השימוש בנשק, אחזקתו, הובלתו ומכירתו נמצאים בכל מקום, ללא אבחנה בין מגזר כזה או אחר.",קביעת העונש ההולם
"ת""פ 20743-11-22","תיקון 140 לחוק העונשין, אשר מחייב את בית המשפט להטיל עונש מינימום על נאשם אשר הורשע בעבירות נשק מותיר נקודת אור מסוימת ובאמצעותה מוקנית לבית המשפט האפשרות לסטות אף מעונש המינימום וזאת בשל טעמים מיוחדים שירשמו.",קביעת העונש ההולם
"ת""פ 20743-11-22","הנה כי כן, חרף ההחמרה בענישה והטלת ענישת מינימום כחובה, עדיין מסור לבית המשפט שיקול דעת לאבחן את המקרה הקונקרטי מכלל יתר המקרים הנדונים בפניו, לקבוע כי בשל טעמים מיוחדים שיירשמו ניתן להקל בענישה ולהטיל עונש מופחת מעונש המינימום. טעמים מיוחדים כאמור ייבחנו לפי נסיבותיו של כל מקרה לגופו.",קביעת העונש ההולם
"ת""פ 20743-11-22","במקרה זה, לא נעלמו מעיניי כאמור נסיבות מציאת הנשק ואני סבור שעל בית המשפט לשלוח מסר ולעודד את מחזיקי הנשק שלא כדין למוסרו לידי גורמי אכיפת החוק בהקדם. אמנם אין בידי בית המשפט לפטור את הנאשם ללא עונש, אך יש בכך כדי להודיע למי שבעת הזאת מחזיק בנשק שלא כדין שבית המשפט יצעד לעברו כברת דרך בעת גזירת העונש.",קביעת העונש ההולם
"ת""פ 20743-11-22","אם כך ומבלי להתעלם מהענישה הנהוגה הקובעת שעונש מאסר לא יינשא בעבודות שירות אלא בנסיבות חריגות, הרי שלאור הנסיבות החריגות והייחודיות, אני קובע שמקרה זה אינו מצדיק הטלת ענישה מאחורי סורג ובריח וניתן להשיג את תכלית הענישה בדרך אחרת, במאסר שיינשא בעבודות שירות. בדרך זו יינתן הביטוי העונשי ההולם למקרה זה, על פי נסיבותיו הייחודיות והחריגות של המעשה עצמו.",קביעת העונש ההולם
"ת""פ 20743-11-22","משנאמר כל זאת, אני מטיל על הנאשם את העונשים הבאים:",קביעת העונש ההולם
"ת""פ 20743-11-22","6 חודשי מאסר בפועל, בניכוי ימי מעצרו על פי רישומי שב""ס, אותם יישא הנאשם בעבודות שירות במועצה המקומית ""זמר"" החל מתאריך 09.04.24 בהתאם לחוות דעת הממונה על עבודות השירות, כאשר במועד זה יתייצב הנאשם במשרדי הממונה על עבודות השירות לצורך קליטתו, לא יאוחר מהשעה 10:00.",קביעת העונש ההולם
"ת""פ 20743-11-22","מאסר על תנאי לתקופה של 6 חודשים למשך 3 שנים, והתנאי הוא שהנאשם לא יעבור בפרק זמן זה, על אחת העבירות בהן הורשע בהליך זה שלפני או כל עבירת נשק מסוג פשע.",קביעת העונש ההולם
"ת""פ 20743-11-22","קנס בסך 2,000 ₪. הקנס ישולם באמצעות המרכז לגביית קנסות, עד ולא יאוחר מיום 10/6/24.",קביעת העונש ההולם
"ת""פ 20743-11-22","ניתן בזאת צו להשמדת המוצגים – נשק, מחסניות ותחמושת.   ",קביעת העונש ההולם
"ת""פ 20743-11-22","ניתן היום,  כ""ג אדר א' תשפ""ד, 03 מרץ 2024, במעמד הצדדים.",54678313זכות ערעור כחוק תוך 45 ימים מהיום.
"ת""פ 20743-11-22",נוסח מסמך זה כפוף לשינויי ניסוח ועריכה,אלכס אחטר 54678313
"ת""פ 20743-11-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",אלכס אחטר 54678313
