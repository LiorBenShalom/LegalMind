verdict,text,part
"ת""פ 40234-09-12","ת""פ 40234-09-12 מדינת ישראל נ' אל רך ואח'",בית המשפט המחוזי בחיפה
"ת""פ 40234-09-12",07 ינואר 2013,בית המשפט המחוזי בחיפה
"ת""פ 40234-09-12",בפני כב' השופט  משה גלעד,בית המשפט המחוזי בחיפה
"ת""פ 40234-09-12",בפני כב' השופט  משה גלעד,בית המשפט המחוזי בחיפה
"ת""פ 40234-09-12",בפני כב' השופט  משה גלעד,בית המשפט המחוזי בחיפה
"ת""פ 40234-09-12",בפני כב' השופט  משה גלעד,בית המשפט המחוזי בחיפה
"ת""פ 40234-09-12",בפני כב' השופט  משה גלעד,בית המשפט המחוזי בחיפה
"ת""פ 40234-09-12","חוק העונשין, תשל""ז-1977: סע'  29, 40.יא, 40ג.(א), 40ו, 40ט.(א), 144(א), 144(ב), 144(ב2), 144(ג)(3), 40יג.(א)",חקיקה שאוזכרה: 
"ת""פ 40234-09-12","פקודת הסמים המסוכנים [נוסח חדש], תשל""ג-1973: סע'  7(א), (ג), 13, 19(א), 31(6)(א), 31(6)(ב), 36(א), 36א(ב), 36א(ג)",חקיקה שאוזכרה: 
"ת""פ 40234-09-12","כתב האישום בתיק זה הוגש ביום 20/9/12. בטרם נשמעו עדים, הודו הנאשמים ביום 4/12/12 בעובדות כתב האישום והורשעו בעבירות שיוחסו להם, כדלקמן:",ההליך 
"ת""פ 40234-09-12","החזקת נשק שלא כדין – עבירה לפי סעיפים 144(א)(רישא) + 144(ג)(3) + 29 לחוק העונשין, התשל""ז-1977 (להלן: ""חוק העונשין"");",האישום הראשון
"ת""פ 40234-09-12",נשיאה והובלת נשק – עבירה לפי סעיפים 144(ב)(רישא) + 144(ג)(3) לחוק העונשין;,האישום הראשון
"ת""פ 40234-09-12",סחר בנשק שלא כדין – עבירה לפי סעיפים 144(ב2) + 144(ג)(3) לחוק העונשין;,האישום הראשון
"ת""פ 40234-09-12","החזקת סם מסוכן שלא לצריכה עצמית– עבירה לפי סעיפים 7(א)+(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים"").",האישום השני – כנגד נאשם 2 בלבד
"ת""פ 40234-09-12",סחר בסם מסוכן – עבירה לפי סעיפים 13 + 19(א) לפקודת הסמים המסוכנים.,האישום השני – כנגד נאשם 2 בלבד
"ת""פ 40234-09-12","באישום הראשון נטען כי ביום 28.8.12 מכרו שני הנאשמים לסוכן משטרתי סמוי, אותו הכירו מבעוד מועד ולאחר שתיאמו זאת עמו, רימון הלם צה""לי – סינוור M7290 (להלן: ""רימון ההלם""), תמורת 1,300 ₪. רימון ההלם נמסר לסוכן הסמוי ע""י נאשם 2, בידיעה ובתיאום עם נאשם 1, בעיר חדרה.",עובדות כתב האישום
"ת""פ 40234-09-12","עוד נטען בכתב האישום, כי רימון ההלם הינו נשק כהגדרתו בחוק ובכוחו לגרום לפציעה בעת פעולתו, בכפוף לקירבה למוקד הפעולה.",עובדות כתב האישום
"ת""פ 40234-09-12","בדרכם חזרה מהמקום בו מסר נאשם 2 לסוכן הסמוי את רימון ההלם, הם שוחחו על סמים מסוכנים והחליפו ביניהם מספרי טלפון.",עובדות כתב האישום
"ת""פ 40234-09-12","על פי האישום השני – בו הואשם רק נאשם 2, סיכם נאשם 2 עם הסוכן הסמוי, בשיחת טלפון, כי ימכור לו 100-150 כדורי סם מסוכן מסוג אקסטזי. ביום 30/8/12 סוכם ביניהם לבצע את העיסקה בקפה ""ארומה"" ליד כפר קרע, תמורת סכום של 2,900 ₪, אותו ישלם הסוכן הסמוי לנאשם 2. ",עובדות כתב האישום
"ת""פ 40234-09-12","מאוחר יותר בערב, מסר נאשם 2 – שהגיע למקום עם רכב טויוטה בצבע לבן, מ.ר 9633827 (להלן: ""הטויוטה"") – לסוכן הסמוי, שקית ובה 149 כדורי סם מסוכן מסוג מטוקסימתקטינון (להלן: ""הסם"") ובתמורה קיבל ממנו 2,900 ₪. את הסמים הוציא נאשם 2 מתא שבדלת הנהג ברכב הטויוטה.",עובדות כתב האישום
"ת""פ 40234-09-12",נטען בכתב האישום כי במעשיו דלעיל החזיק נאשם 2 בסם מסוכן שלא לצריכה עצמית וסחר בו.,עובדות כתב האישום
"ת""פ 40234-09-12","ב""כ המאשימה הגישה את גליונות הרישום הפלילי והתעבורתי של שני הנאשמים.",ראיות לעונש
"ת""פ 40234-09-12","מגליון הרישום הפלילי של נאשם 1 (ט/1) עולה כי ביוני 2012 הורשע בהחזקת סמים שלא לצריכה עצמית ונדון, בין היתר, לשלושה חודשי מאסר בעבודות שרות, כך שאת העבירות מושא תיק זה ביצע בזמן שריצה מאסר בעבודות שרות.",ראיות לעונש
"ת""פ 40234-09-12","בשנת 2002, הורשע נאשם 1 בביצוע עבירות של נשיאת והובלת נשק ורכישתו ונדון לשישה חודשי מאסר בעבודות שרות ובנוסף באמתחתו עבירה של תקיפה בנסיבות מחמירות וגניבת בקר, בגינה נדון למאסרים מותנים.",ראיות לעונש
"ת""פ 40234-09-12","מעיון בגליון רישום עבירות תעבורה (ס/1) עולה כי נאשם 1 הורשע במסגרת 59 תיקי תעבורה ובין שפעת עבירותיו, עבירות תעבורה חמורות, למשל: עקיפה כשהדרך לא פנויה ונהיגה ללא רשיון נהיגה.",ראיות לעונש
"ת""פ 40234-09-12","מגליון הרישום הפלילי של נאשם 2 (ט/2) עולה כי בשנת 2004 הורשע בעבירות של סחר בסמים והחזקתם שלא לשימוש עצמי ונדון ל- 30 חודשי מאסר בפועל. בשנת 1999 הורשע בעבירות של תקיפת שוטר, איומים, פריצה לרכב, היזק לרכוש במזיד והפרת הוראה חוקית ונדון, בין היתר, ל- 18 חודשי מאסר בפועל. כמו כן, הורשע בשנה האחרונה (2012), בעבירות הקשורות לגניבת רכב ונטישתו, בגינן נדון, בין היתר, ל- 11 חודשי מאסר בפועל ומאסר מותנה.",ראיות לעונש
"ת""פ 40234-09-12","הנה כי כן, לפנינו נאשם בן 35 שבימי חייו כבוגר שהה כ- 5 שנים מאחורי סורג ובריח.",ראיות לעונש
"ת""פ 40234-09-12","גליון רישום עבירות תעבורה של נאשם 2 (ט/2) אף הוא מכביד ובין שפעת עבירותיו, עבירות חמורות, כגון נסיעה ללא רשיון נהיגה, נהיגה בזמן פסילה, ונהיגה באור אדום ברמזור.",ראיות לעונש
"ת""פ 40234-09-12","עוד הוגשה מטעם המאשימה חוות דעתה של המומחית לפארמקולוגיה, רוקחות ובריאות הציבור, הגב' אלינה פופרנו (ט/3), בדבר הסכנות הטמונות בסם שנתפס בתיק זה. מחוות הדעת מתברר כי מדובר בסם שהוכלל בפקודת הסמים המסוכנים בשנת 2010, הוא משתייך למשפחת האמפטמינים ובאופן מיוחד למשפחת ""הקטינונים הסינטטיים"" ואין לו שום שימוש רפואי.",ראיות לעונש
"ת""פ 40234-09-12","עוד צוין, כי הסם גורם לפחות לתופעות הלוואי הבאות ""אופוריה, סטימולציה פסיכואקטיבית, חוסר ריסון בהתנהגות, הרחבת אישונים, קצב נשימה מהיר, עלייה מסוכנת בחום הגוף ומוות... תלות, התמכרות, פסיכוזות, דיבור יתר, שינויים בתפיסת הזמן, אגיטציה פסיכומוטורית, רעד, נדוני שינה, התנהגות כפייתית, עירנות מוגברת, פגיעה במערכת הנשימה ומערכת הקרדיו וסקולארית (דפיקות לב)...",ראיות לעונש
"ת""פ 40234-09-12","המומחית אף הפנתה לשני מקרי מוות שנגרמו כתוצאה מן השימוש בסם וניתן להבין כי מדובר בסם ""מעצְבים"", המשמש לערבוב עם אמפטמינים אחרים ולסיכום, ציינה כי:",ראיות לעונש
"ת""פ 40234-09-12","מטעם ההגנה הוגשה אימרתו של מר ויסאם עזאם במשטרה, אשר על פי הטענה הוא שמכר את רכב הטויוטה לנאשם 2 (ס/1), כשהסניגור מבקש ללמוד מן האמרה כי הרכב למעשה טרם עבר לבעלותו של נאשם 2.",ראיות לעונש
"ת""פ 40234-09-12","ב""כ המאשימה הגישה טיעון כתוב, ענייני, מקצועי, דבר דבור על אופניו והוסיפה דברים בעל פה.","טיעוני ב""כ המאשימה"
"ת""פ 40234-09-12","עיקר טענות ב""כ המאשימה מתמצה בחומרתן הרבה של העבירות בנשק והסחר בסמים, כשעל חומרה זאת הביע בית המשפט העליון לא אחת את עמדתו, לפיה יש להעניש את העבריינים בחומרה, בשל שיקולי הרתעה, גמול ומניעה, תוך הפנייה לכך שפגיעתם הרעה של הסמים הינה במעגלים נרחבים וכך אף לגבי הנשק – שעלול לפגוע גם בחפים מפשע במסגרת מלחמות עבריינים.","טיעוני ב""כ המאשימה"
"ת""פ 40234-09-12","לדעת ב""כ המאשימה מדובר במכירת כמות סם גדולה. עוד נטען, כי חומרה מיוחדת נובעת מעברם המכביד של הנאשמים, שלא הורתעו, ממאסרים קודמים שהושתו עליהם וממאסרים מותנים ובמיוחד הנאשם 2. עם זאת, גם יש לראות חומרה מיוחדת בכך שביצע את העבירות בהן הורשע בהיותו במאסר בעבודות שרות, ללמדנו כי העונשים שהוטלו גם עליו, עד עתה, לא הרתיעוהו.","טיעוני ב""כ המאשימה"
"ת""פ 40234-09-12","לסיכום, הביעה ב""כ המאשימה את עמדתה תוך הפנייה לפסיקה עניפה העוסקת בעבירות הנ""ל, כי מתחם העונש ההולם לגבי נאשם 1 הינו בין 2 ל- 4 שנות מאסר בפועל, מאסר מותנה משמעותי וקנס גבוה, ולגבי נאשם 2, בין 2 ל- 5 שנות מאסר בפועל, מאסר מותנה, קנס כספי כבד ופסילת רשיון נהיגה.","טיעוני ב""כ המאשימה"
"ת""פ 40234-09-12","ב""כ המאשימה ביקשה להכריז על נאשם 2 כ""סוחר סמים"", כאמור בסעיף 36א(ב) לפקודת הסמים המסוכנים ולהורות על חילוט רכב הטויוטה לטובת אוצר המדינה.","טיעוני ב""כ המאשימה"
"ת""פ 40234-09-12","אף ב""כ הנאשם לא הותיר אבן על אבן בטוענו בעל פה לזכות מרשיו והדגיש בעיקר את הודאתם המהירה שחסכה זמן שיפוטי רב.","טיעוני ב""כ הנאשם"
"ת""פ 40234-09-12","הסניגור הטעים, כי גם בעבירות נשק קיים מדרג ענישה, הנסמך על ההבדל בין סוגי הנשק השונים, ובענייננו מדובר ברימון הלם שמסוכנותו קטנה יותר.","טיעוני ב""כ הנאשם"
"ת""פ 40234-09-12","לדעת הסניגור, חוות הדעת של המומחית בנושא הסם אינה מצביעה על היות הכדורים שנמכרו במקרה זה, סם מסוכן בדרגה גבוהה, אלא ""סם קל"", חדש בפקודת הסמים המסוכנים, שהענישה בגינו צריכה להיות כמו לגבי סם מסוג מריחואנה.","טיעוני ב""כ הנאשם"
"ת""פ 40234-09-12","עוד טען הסניגור, כי חוות דעתה של המומחית מבוססת על סקירת דיווחים שניתנו ע""י אחרים לגבי הסם ולא על סמך בדיקה אישית שלה ובנוסף צויין בחוות הדעת שהחומר הנדון ""מפוקח במספר מדינות אחרות"" דהיינו, שעדיין יש מדינות בהן סם זה אינו נחשב סם מסוכן.","טיעוני ב""כ הנאשם"
"ת""פ 40234-09-12","לדעת הסניגור מדובר בתיק מיוחד, כיוון ששני נאשמים אלה היו הראשונים שהודו בפרשה של הפעלת סוכן סמוי ובכך לקחו אחריות על מעשיהם.","טיעוני ב""כ הנאשם"
"ת""פ 40234-09-12",הסניגור פירט את נסיבותיהם האישיות של הנאשמים;,"טיעוני ב""כ הנאשם"
"ת""פ 40234-09-12","נאשם 1, בן 46, נשוי ואב לחמישה ילדים והרשעותיו, לטעמו של הסניגור, ישנות. נאשם 2 בן 35, אף הוא נשוי ואב לילד, עובד בבניין, כשגם לגביו טען הסניגור כי הרשעותיו ישנות.","טיעוני ב""כ הנאשם"
"ת""פ 40234-09-12","הסניגור התנגד לבקשת החילוט בטוענו כי רכב הטויוטה לא נמכר עדיין לנאשם 2 ואינו שייך לו ומהודעת הבעלים ויסאם עזאם (ס/2) עולה כי הרכב רק הועבר לחזקתו, כאר הוא שילם רק 3,000 ₪ מהתמורה הכוללת בסך 13,000 ₪.","טיעוני ב""כ הנאשם"
"ת""פ 40234-09-12","גם הסניגור הפנה לפסיקה עניפה ממנה עולה, לטעמו, כי מתחם העונש ההולם נע בין 10 ל- 14 חודשי מאסר בפועל.","טיעוני ב""כ הנאשם"
"ת""פ 40234-09-12",שני הנאשמים טענו בפני כי הם טעו ומצטערים על מעשיהם.,"טיעוני ב""כ הנאשם"
"ת""פ 40234-09-12","שני הנאשמים שבפני הורשעו בעבירות של החזקת נשק, נשיאת נשק וסחר בנשק, לגביהן הדגיש בית המשפט העליון לאחרונה במספר פסקי דין, כי יש להחמיר את הענישה בשל החומרה הרבה הטמונה בהחזקת נשק, נשיאתו וסחר בו, כאשר נשק זה פגע לא אחת בחפים מפשע שנקלעו על לא עוול בכפם ל""מלחמות עבריינים"". (ע""פ 2251/11, 2368/11 מדינת ישראל נ' ג'מאל נפעא, (לא פורסם) מיום 4.12.11; ע""פ 761/07 מדינת ישראל נ' מיכאל אדרי, תק-על 2007(1) 3416; ע""פ 9373/10 חמד וותד נ' מדינת ישראל, מיום 14.9.11; ע""פ 318/11 מדינת ישראל נ' אבו עזב, לא פורסם, מיום 5.12.11). ",דיון והכרעה 
"ת""פ 40234-09-12",חומרתן של העבירות בנשק טמונה בפוטנציאל הסיכון הרב הקיים בנשק שמוחזק בידי עבריינים ומועבר מיד ליד ללא פיקוח.,דיון והכרעה 
"ת""פ 40234-09-12","בע""פ 1332/04 מדינת ישראל נ' פס  (לא פורסם, מיום 19.4.04), נפסק:",דיון והכרעה 
"ת""פ 40234-09-12","""... מידת העונש המוטל בגין עבירות המבוצעות בנשק, מושפעות מפוטנציאל הסיכון הרב הטמון בנשק המוחזק שלא כדין ומהעברתו מיד ליד ללא פיקוח. בבוא בית המשפט לגזור את הדין בעבירה של החזקה ונשיאה של נשק עליו להתחשב בנסיבות שבהן באה לידי ביטוי החומרה המיוחדת שבעבירה. בין היתר, ייתן בית המשפט דעתו על סוג הנשק המוחזק שלא כדין, על כמותו, על התכלית שלשמה הוא מוחזק ועל הסכנה המוחשית שיעשה בו שימוש (השוו ב""ש 625/82 מחמוד נ' מדינת ישראל[1]). כאשר מדובר בנשק שעל פי טיבו אינו מיועד להגנה עצמית, וכל כולו נשק התקפי רב עוצמה אשר השימוש בו יכול להביא להרג ללא החבנה, יש בעבירות ההחזקה והנשיאה של אותו נשק חומרה מיוחדת"". ",דיון והכרעה 
"ת""פ 40234-09-12",(ההדגשה שלי – מ.ג.),דיון והכרעה 
"ת""פ 40234-09-12","ובדומה לכך נפסק בעניין נפאע, הנ""ל:",דיון והכרעה 
"ת""פ 40234-09-12","בפסיקת בית המשפט העליון נקבע לעיתים מדרג ענישה התלוי גם בסוג הנשק אשר נעשה בו מסחר וקיימים פסקי דין בהם נעשה הבדל בין נשק ""התקפי"" כמו רובה או תת מקלע, לבין נשק ""הגנתי"" כמו אקדח (ראו עניין פס הנ""ל).",דיון והכרעה 
"ת""פ 40234-09-12","בענייננו נעשה סחר ברימון הלם שמסוכנותו פחותה מרימון רסס למשל, אולם ראוי להפנות לכך שמדובר ברימון הלם צבאי, ""... כפי שצוין בסעיף 8 לאישום הראשון בו הודו הנאשמים.",דיון והכרעה 
"ת""פ 40234-09-12","דהיינו, שכאשר מופעל רימון זה בקירבתו של אדם, עלול להיפגע איבר חיוני כמו עין או צוואר ומי לידינו כף יתקע שהפציעה תהא קלה ?",דיון והכרעה 
"ת""פ 40234-09-12","בפסיקת בית המשפט העליון, כמו בנושאים אחרים, ניתן למצוא פסקי דין מגוונים כאשר הושתו על מי שהורשע בעבירות של נשיאת רימון הלם, מעשרה חודשי מאסר בפועל עד 27 חודשי מאסר בפועל אם כי בכל אחד מן המקרים היו נסיבות שונות, בין נסיבות לקולא ובין לחומרא, הנוגעות לשימוש ברימון ההלם ולעבירות נוספות שבהן הורשעו אותם נאשמים.",דיון והכרעה 
"ת""פ 40234-09-12","הוא הדין לגבי חומרת העבירות הכרוכות בסחר בסמים. ראוי לזכור כי נאשם 2 סיכם עם הסוכן הסמוי למכור לו כדורי אקסטזי ומתוך חוות הדעת שהוגשה, הסם שנתפס במקרה זה דומה באופיו ושייך למשפחת ""כדורי אקסטזי"", על פי השפעותיו ותופעות הלוואי שלו. (ע""פ 869/07 אלקיים נ' מדינת ישראל  (לא פורסם, מיום 15.5.07).",דיון והכרעה 
"ת""פ 40234-09-12","איני מקבל טענת הסניגור כי מדובר בסם קל, או כי דברי המומחית פחותים בערכם הואיל והסתמכה על דיווחים של אחרים, שכן זוהי אופיה של עדות מומחה שאין הוא צריך בהכרח להסתמך בחוות דעתו על ניסויים ובדיקות שערך בעצמו.",דיון והכרעה 
"ת""פ 40234-09-12","גם אם קיימת בעייתיות לקבוע שהיו שני מקרי מוות בשל שימוש בסם זה, הרי ששאר תופעות הלוואי הינן מספיק מסוכנות לבריאות המשתמשים וקל וחומר כאשר נהגים עלולים להשתמש בסם זה.",דיון והכרעה 
"ת""פ 40234-09-12","ייתכן והסיכון הקיים משימוש בהירואין וקוקאין גדול יותר אך אין זה מפחית מן הסכנות הטמונות בשימוש בסם שנתפס בתיק זה. העובדה כי הוא נכלל לפני כשנתיים בפקודת הסמים המסוכנים, אינה מעלה או מורידה.",דיון והכרעה 
"ת""פ 40234-09-12","על הצורך במלחמת חורמה בכל אחת מחוליות הפצת הסם הביע בית המשפט העליון את דעתו במאות, אם לא באלפי פסקי דין, לאמור:",דיון והכרעה 
"ת""פ 40234-09-12","""חשיבות המלחמה בנגע הסמים ידועה לכל, והעוסקים בסחר ובתיווך בסם יידעו כי 'מלחמת החורמה בעברייני סמים נמשכת והולכת. מלחמה קשה היא, מלחמה ארוכה, והיא כמלחמת ישראל בעמלק"". (ע""פ 1720/11 גליק נ' מדינת ישראל  (לא פורסם, מיום 7.3.11).",דיון והכרעה 
"ת""פ 40234-09-12","כך גם הפסיקה בנושא סחר באקסטזי שכן ניתן לראות שקשת הענישה נעה בין מאסר בעבודות שרות לשלוש שנות מאסר בפועל, תלוי בכמות ובנסיבות האישיות של אותו נאשם.",דיון והכרעה 
"ת""פ 40234-09-12","ואולם, בסופו של דבר, גם נאשמים אלה יזכו לכך שענישתם תהא על פי גישת ""הענישה האינדיוידואלית"", לפיה כל מקרה יידון לפי נסיבותיו המיוחדות ונסיבות הנאשמים הספציפיים העומדים בפני בית המשפט. (ע""פ 433/89 אטיאס נ' מדינת ישראל, פ""ד מג(4) 170, 174-175; ע""פ 5106/99 אבו ניג'מה נ' מדינת ישראל, פ""ד נד(1) 350, 354; ע""פ 3173/09 פראגין נ' מדינת ישראל, לא פורסם, מיום 5.5.09).",דיון והכרעה 
"ת""פ 40234-09-12","למעשה מעברם הפלילי המכביד של הנאשמים והעונשים שהושתו עליהם בעבר מבלי שירתיעום – ובהקשר זה עברם התעבורתי המכביד אף הוא, מצביע עד כמה אין הנאשמים רואים במערכת אכיפת החוק גורם מרתיע – ומנסיבותיו של תיק זה, הנני בדיעה כי מדובר בנאשמים שעשו להם את העבריינות כדרך חיים, להתפרנס ממנה, ואין עליהם מורא דין ודיין כלל.",דיון והכרעה 
"ת""פ 40234-09-12","לקולא, ניתן לזקוף לטובתם רק את הודאתם המהירה בתחילת המשפט והחסכון בזמן שיפוטי שנלווה אליה ואת נסיבות העבירות שביצעו דהיינו, שאין מדובר ברימון רסס או בסמים קשים יותר כמו קוקאין והירואין.",דיון והכרעה 
"ת""פ 40234-09-12","בקשר לעבירות הנשק, אף שהנאשמים הורשעו בשלוש עבירות שונות, החזקה, נשיאה וסחר, הריני רואה בהן ארוע אחד שכן הן עוסקות באותו נשק וההחזקה והנשיאה אני רואה אותן בעיקר כעבירות שמלוות את עבירת הסחר.",דיון והכרעה 
"ת""פ 40234-09-12","לאחר ששקלתי את הערך החברתי שנפגע מביצוע העבירות בנשק – שלום הציבור ובריאותו -   הנסיבות הקשורות בהן (רימון הלם) ומדיניות הענישה הנהוגה, התכנון שקדם לביצוע עבירת הסחר בנשק והנזק שצפוי היה להיגרם ממנה לו הגיע הרימון לידיים עבריניות, אני סבור שמתחם העונש ההולם בעבירות אלה, נע בין 1 ל- 4 שנות מאסר (סעיפים 40ג.(א) + 40ט.(א) לחוק העונשין).",דיון והכרעה 
"ת""פ 40234-09-12","לאחר ששקלתי את הערך החברתי שנפגע מביצוע עבירות הסמים שביצע נאשם 2 – פגיעה בבריאותו ובשלומו של הציבור – נסיבות ביצוע העבירה (סוג הסם), מדיניות הענישה הנהוגה, התכנון שקדם לביצוע העבירה והנזק שצפוי היה להיגרם ממנה, אני סבור כי מתחם העונש ההולם הינו בין 1 ל- 3שנות מאסר (סעיפים 40ג.(א) + 40ט.(א) לחוק העונשין).",דיון והכרעה 
"ת""פ 40234-09-12","בבואי לקבוע את מתחם העונש ההולם, נתתי דעתי לכך שגם רימון ההלם וגם הסמים הגיעו לידי סוכן משטרתי סמוי ועל כן לא נגרם לציבור נזק בפועל מביצוע העבירה, למעט הנזק הכספי והמסוכנות הטבועים בהפעלת סוכן סמוי ע""י המשטרה.",דיון והכרעה 
"ת""פ 40234-09-12","הואיל ומדובר ב""ריבוי עבירות"", הרי שבקשר לעבירות בנשק שם הורשעו הנאשמים במספר עבירות המהוות ארוע אחד, מתחם העונש ההולם ייקבע לארוע כולו וייגזר עונש כולל לכל העבירות בשל אותו ארוע (סעיף 40יג.(א) לחוק העונשין).",דיון והכרעה 
"ת""פ 40234-09-12",כך גם לגבי נאשם 2 בהתייחס לעבירות הסמים. ,דיון והכרעה 
"ת""פ 40234-09-12","הואיל ונאשם 2 הורשע במספר עבירות המהוות כמה ארועים (נשק וסמים), קבעתי מתחם עונש הולם לכל ארוע בנפרד ואגזור עונש נפרד לכל ארוע (שני העונשים יצטברו ביניהם כיוון שמדובר בעבירות שונות במהותן. סעיף 40יג.(ב) לחוק העונשין).",דיון והכרעה 
"ת""פ 40234-09-12","לצורך קביעת העונש, בתוך מתחמי הענישה התחשבתי לקולא בנסיבותיהם האישיות של הנאשמים, במידת הפגיעה בהם ובמשפחותיהם ובעיקר בנטילת האחריות על מעשיהם ושיתוף הפעולה עם רשויות אכיפת החוק דהיינו הודאתם המהירה, ולחומרא התחשבתי בעברם הפלילי המכביד. (סעיף 40.י""א).",דיון והכרעה 
"ת""פ 40234-09-12","כך גם התחשבתי בנימוקי הרתעת היחיד והרבים בתוך מתחמי הענישה כיוון שאיני סבור שהעונשים שייגזרו, יש להם סיכוי של ממש, להשיג מטרה זו (סעיפים 40ו. ו- 40.ז לחוק העונשין).",דיון והכרעה 
"ת""פ 40234-09-12","אני קובע כי נאשם 2 הינו ""סוחר סמים"" על פי סעיף 36(א) לפקודת הסמים המסוכנים. אף על פי כן, לאחר שעיינתי באימרתו של ויסאם עזאם, עליה הסתמכו שני הצדדים, הגעתי למסקנה שאין לחלט את רכב הטויוטה לטובת אוצר המדינה וזאת הואיל ולא הוכח בפני באופן משביע רצון מספיק שמדובר ברכוש השייך לנאשם 2. מאמרתו של ויסאם עזאם עולה שלא היתה מכירה בפועל של הרכב כיוון ששולם חלק קטן מן התמורה בלבד, 3,000 ₪ מתוך סכום שנע בין 13,000 ₪ ל- 15,000 ש""ח. זאת על אף שרכב הטויוטה נמצא בחזקתו של הנאשם. (סעיף 31(6)(ב) לפקודת הסמים המסוכנים). כמו כן לא ניתן לומר שהנאשם מימן את רכישת רכב הטויוטה והעבירו לאחר ללא תמורה, כך שלא ניתן לומר שהרכב הושג בעבירה של עיסקת הסמים (סעיף 31(6)(א) לפקודת הסמים המסוכנים).",דיון והכרעה 
"ת""פ 40234-09-12","יתירה מזאת, קיים במקרה זה ""טוען לזכות ברכוש"", הוא ויסאם עזאם, אשר ציין בסיפא לאימרתו (ס/2) כדלקמן: ""אם יש לי מזל אז אני אקבל את הרכב שלי בחזרה, בסך הכל נתתי לו את הרכב לפני שבועיים לא יותר, אם הוא היה משלם לי את הכסף הייתי עושה העברת בעלות כי יש לי את תעודת הזהות שלו אצלי.",דיון והכרעה 
"ת""פ 40234-09-12","מכאן עולה שלמעשה קיימת טענה של העברת חזקה זמנית ברכב עד לתשלום מלוא התמורה, שלא שולמה, וויסאם עזאם רואה את הרכב עדיין כרכושו.",דיון והכרעה 
"ת""פ 40234-09-12","במצב זה לא ניתן לחלט את רכב הטויוטה בלי שניתנה לויסאם עזאם הזדמנות להשמיע טענותיו ומשלא זומן לדיון ע""י ב""כ המאשימה ולא ניתנה לו אפשרות זו, אין בסמכות בית המשפט לחלט את הרכוש (סעיף 36א(ג) לפקודת הסמים המסוכנים). לפיכך הרכב יוחזר לויסאם עזאם.",דיון והכרעה 
"ת""פ 40234-09-12","לאור האמור לעיל, ותוך התחשבות מירבית בהודאתם המהירה של הנאשמים, סוג הנשק וסוג הסמים ועברם המכביד של הנאשמים, אני גוזר עליהם את העונשים הבאים:",דיון והכרעה 
"ת""פ 40234-09-12",24 חודשי מאסר בפועל בניכוי תקופת מעצרו מיום 11.9.12 ועד היום.,נאשם 1
"ת""פ 40234-09-12","24 חודשי מאסר על תנאי, לבל יבצע במשך שלוש שנים כל עבירה בנשק או כל עבירת אלימות או רכוש מסוג פשע.",נאשם 1
"ת""פ 40234-09-12","קנס בסך 6,000 ₪.",נאשם 1
"ת""פ 40234-09-12",בגין העבירות בנשק: 24 חודשי מאסר בפועל.,נאשם 2
"ת""פ 40234-09-12",בגין עבירות הסמים: 12 חודשי מאסר בפועל. ,נאשם 2
"ת""פ 40234-09-12","שני עונשי המאסר ירוצו באופן מצטבר כך שסך הכל ירצה נאשם 2, שלוש שנות מאסר בפועל בניכוי תקופת מעצרו מיום 11.9.12 ועד היום.",נאשם 2
"ת""פ 40234-09-12","24 חודשי מאסר על תנאי, לבל יבצע במשך שלוש שנים כל עבירה בנשק או כל עבירת אלימות, סמים או רכוש מסוג פשע.",נאשם 2
"ת""פ 40234-09-12","קנס בסך 12,000 ₪.",נאשם 2
"ת""פ 40234-09-12",פסילה מלקבל או להחזיק רשיון נהיגה למשך שנתיים.,נאשם 2
"ת""פ 40234-09-12","לצורך קביעת גובה הקנסות, התחשבתי בסכומי הכסף שקיבלו הנאשמים מן הסוכן הסמוי, דהיינו מאוצר המדינה ולא הוחזרו.",נאשם 2
"ת""פ 40234-09-12",הנאשמים ישלמו את הקנסות שנגזרו עליהם עד ליום 2.4.13.,נאשם 2
"ת""פ 40234-09-12",הודעה לנאשמים זכות הערעור לבית המשפט העליון תוך 45 ימים מהיום.,נאשם 2
"ת""פ 40234-09-12","ניתן והודע היום, כ""ה בטבת תשע""ג, 7.1.13, בנוכחות הנאשמים וב""כ הצדדים.",נאשם 2
"ת""פ 40234-09-12",משה גלעד 54678313-/,"גלעד, שופט"
"ת""פ 40234-09-12",קלדנית: ליאת פ.,54678313
"ת""פ 40234-09-12",נוסח מסמך זה כפוף לשינויי ניסוח ועריכה,54678313
"ת""פ 40234-09-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
