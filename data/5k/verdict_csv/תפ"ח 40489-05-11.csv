verdict,text,part
"תפ""ח 40489-05-11","	בשם הנאשמים: עו""ד טאהא אוסאמה ממשרד עו""ד ראפי מסאלחה ","נוכחים: בשם המאשימה: עו""ד אורית קורין "
"תפ""ח 40489-05-11",יעקב קדמי   על הדין בפלילים - חוק העונשין - חלק ראשון,ספרות:
"תפ""ח 40489-05-11","חוק העונשין, תשל""ז-1977: סע'  29, 31, 144, 144(א), 144(ב), 192, 329(א)(1), 340א, 380",חקיקה שאוזכרה: 
"תפ""ח 40489-05-11","חוק המרשם הפלילי ותקנת השבים, תשמ""א-1981: סע'  5, 6, 7, 8, 9, 14, 19",חקיקה שאוזכרה: 
"תפ""ח 40489-05-11","חוק כלי היריה, תש""ט-1949",חקיקה שאוזכרה: 
"תפ""ח 40489-05-11","במסגרת הסדר טיעון תוקן כתב האישום ביום 19.04.12, הנאשמים חזרו בהם מכפירתם והורשעו על סמך הודאתם בכתב האישום המתוקן (מש/1) בעבירות המיוחסות להם כדלקמן:",גזר דין
"תפ""ח 40489-05-11",נאשם 1 הורשע בעבירות שלהלן:  ,גזר דין
"תפ""ח 40489-05-11","תקיפה הגורמת חבלה של ממש, עבירה לפי סעיף 380 לחוק העונשין, התשל""ז- 1977 (להלן: ""חוק העונשין"").",גזר דין
"תפ""ח 40489-05-11","איומים, עבירה לפי סעיף 192 לחוק העונשין. ",גזר דין
"תפ""ח 40489-05-11","חבלה בכוונה מחמירה, עבירה לפי סעיף 329(א)(1) + סעיף 29 לחוק העונשין.",גזר דין
"תפ""ח 40489-05-11","עבירות בנשק, עבירה לפי סעיף 144(א) + 144(ב) + 29 לחוק העונשין.",גזר דין
"תפ""ח 40489-05-11","ירי באזור מגורים, עבירה לפי סעיף 340א + 29 לחוק העונשין.",גזר דין
"תפ""ח 40489-05-11",נאשם 2 הורשע בעבירות שלהלן: ,גזר דין
"תפ""ח 40489-05-11","סיוע לחבלה בכוונה מחמירה, עבירה לפי סעיף 329(א)(1) + 31 לחוק העונשין.",גזר דין
"תפ""ח 40489-05-11","עבירות בנשק, לפי סעיף 144(א) + 144(ב) + 29 לחוק העונשין.",גזר דין
"תפ""ח 40489-05-11","ירי באזור מגורים, עבירה לפי סעיף 340א +29 לחוק העונשין.",גזר דין
"תפ""ח 40489-05-11","לגבי נאשם 1 הוסכם, כי המאשימה תעתור לעונש ראוי של 7 שנות מאסר ולגבי נאשם 2 לעונש ראוי של 40 חודשי מאסר, בעוד שההגנה תטען באופן חופשי.",גזר דין
"תפ""ח 40489-05-11","על-פי התמונה העולה מעובדות כתב האישום במהלך התקופה שקדמה לאירועים נשוא כתב האישום, שרר בעיר נצרת סכסוך בין משפחות עבדאלעזיז וביאטרה מצד אחד, לבין משפחת יוסף.",גזר דין
"תפ""ח 40489-05-11","בין היתר, ביום 03.03.11 הוגשה תלונה למשטרת נצרת בגין תקיפת אמו של נאשם 2, עבלה עבדלעזיז. כמו כן, באותו ערב הוגשה תלונה על-ידי משפחת יוסף בגין זריקת אבנים מצד משפחת עבדאלעזיז לעבר בתיהם ורכושם של משפחת יוסף ערב קודם לכן.",גזר דין
"תפ""ח 40489-05-11",הנאשם 1 הינו דודו של נאשם 2. ,גזר דין
"תפ""ח 40489-05-11","על-פי הנטען באישום הראשון (המיוחס לנאשם 1 בלבד), ביום 04.05.11 בשעות הצהריים, בשכונה המזרחית בנצרת, תקף נאשם 1 את חליל יוסף (להלן: ""המתלונן""), בכך שהכה את המתלונן באמצעות ידיו, בפניו ובצווארו של המתלונן ואף איים, כי יפגע בו באמצעות מברג, שהחזיק בידו.",גזר דין
"תפ""ח 40489-05-11","כתוצאה ממעשיו של נאשם 1 נגרמו למתלונן חבלות בצוואר, במצח ומעל עין שמאל.",גזר דין
"תפ""ח 40489-05-11","במעשיו המתוארים לעיל, תקף נאשם 1 את המתלונן וגרם לו חבלה של ממש. כמו כן, איים נאשם 1 על המתלונן בפגיעה שלא כדין בגופו, בכוונה להפחידו.",גזר דין
"תפ""ח 40489-05-11","על- פי הנטען באישום השני (המיוחס לשני הנאשמים), ביום 06.05.11 בשעה 13:00 או בסמוך לכך, נסעו הנאשמים ואחר בנצרת ברכב מסוג ב.מ.וו מ.ר 80-473-08, בבעלותו של מוחמד עבדאלעזיז, אחיו של נאשם 2 (להלן: ""רכב הנאשמים""). נאשם 2 נהג ברכב הנאשמים, לידו ישב האחר, ובמושב האחורי ימני ישב נאשם 1. האחר ונאשם 1 עטו כפפות, והחזיקו כל אחד אקדח בידו, זאת בידיעתו של נאשם 2. ",גזר דין
"תפ""ח 40489-05-11","אותה עת, נסע המתלונן בנצרת כשהוא נוהג ברכב מסוג ב.מ.וו, מ.ר 50-268-16 (להלן: ""רכב המתלונן""); בעת שנסע המתלונן בשכונת חלת-אלדיר, בקרבת מוסך סאלח שהואן, הבחינו בו הנאשמים והאחר; הנאשם 2 האיץ את מהירות רכב הנאשמים, ועקף את רכבו של המתלונן; כאשר רכב הנאשמים נסע במקביל לרכב המתלונן, כיוונו נאשם 1 והאחר את האקדחים לעבר המתלונן וירו כ-5 יריות לעברו, זאת בכוונה להטיל בו נכות או מום, או לגרום לו חבלה חמורה. בתום הירי, נמלטו הנאשמים והאחר מן המקום ברכב הנאשמים, בנסיעה מהירה. ",גזר דין
"תפ""ח 40489-05-11","אחת היריות פגעה בבית השחי מצד שמאל של המתלונן, הקליע חדר לתוך בית החזה, גרם להמטומה ריאתית עם רסיסים בתוך הריאה. כמו כן, נגרמו למתלונן שברים בצלעות, ושבר בחלקים האחוריים של חולייה  9D עם רסיסי עצם שחדרו לתעלה. כתוצאה מכך, המתלונן נותר משותק בגפיו התחתונות - מגובה הטבור ומטה.",גזר דין
"תפ""ח 40489-05-11","במעשיהם המתוארים לעיל, נאשם 1 והאחר גרמו למתלונן חבלה חמורה שלא כדין, זאת בכוונה להטיל בו נכות או מום, החזיקו ונשאו נשק ללא רשות כדין, ירו מנשק חם באזור מגורים, הכל בסיועו של נאשם 2 אשר אפשר את ביצוע העבירות, ומנע את תפיסת המבצעים.",גזר דין
"תפ""ח 40489-05-11","המפקחת המחוזית לנפגעי עבירה עמדה על מצבו הפיזי והנפשי של המתלונן עקב האירוע נשוא כתב האישום ועל ההשלכות של פגיעתו על משפחתו. מאז הפגיעה, המתלונן שרוי במתח, פחד, חרדה, מרבה להסתגר ולהתבודד בחדרו. המתלונן נמנע מהבעת תחושותיו הקשות בפני משפחתו על מנת שלא להכביד עליהם ולצער אותם.",תסקיר נפגע  עבירה 
"תפ""ח 40489-05-11","המתלונן כבן 20, מרותק לכסא גלגלים מאז האירוע עסקינן שהתרחש לפני כשנה. למתלונן שלושה אחים והוא הבכור מביניהם; אביו בן 45 עובד כשכיר ואמו עקרת בית. המתלונן סיים 12 שנות לימוד במגמת מכונאות רכב ולאחר מכן למד שנתיים נוספות במכללה על מנת לקבל תעודת טכנאי מכאניקה הנדסית. הישגיו בלימודים היו טובים; תוכניותיו וחלומותיו לעתיד קרסו תוך רגעים ספורים לאחר שנותר פגוע ונכה לצמיתות. גילו הצעיר של המתלונן בעת הפגיעה (19) מעצים באופן ניכר ומשמעותי את נזקי הפגיעה בתחומי חייו השונים נוכח האובדן הרב איתו נאלץ להתמודד בהווה ובעתיד.",תסקיר נפגע  עבירה 
"תפ""ח 40489-05-11","משפחתו של המתלונן חווה מאז פגיעתו מצוקה רגשית גבוהה, פחד ודאגה שמא הם עלולים לשוב ולהיפגע באזור מגוריהם נוכח המתח והעוינות השוררים במקום בין המשפחות השונות. בנוסף, נאלצת המשפחה להתמודד עם חובות כספיים, שהצטברו נוכח היעדרות אביו של המתלונן לפרקי זמן ממושכים ממקום עבודתו לצורך הטיפול במתלונן.",תסקיר נפגע  עבירה 
"תפ""ח 40489-05-11","בני משפחתו של המתלונן דחו הצעה ""לסולחה"", משום שהסדר מסוג זה על-פי תפיסתם אינו מונע הישנות מקרים דומים ואין בו הכרה וחרטה אמיתית.",תסקיר נפגע  עבירה 
"תפ""ח 40489-05-11","נוכח הנזק הבלתי הפיך שנגרם למתלונן לשארית ימי חייו, פרוגנוזת השיקום הפיזית והמנטאלית הינה נמוכה. המפקחת המחוזית סבורה, כי המתלונן יזדקק לשיקום תעסוקתי וטיפול פסיכולוגי לצורך התמודדות עם התופעות הפוסט-טראומטיות הרחבות שמאפיינות את מצבו הרגשי והתפקודי.",תסקיר נפגע  עבירה 
"תפ""ח 40489-05-11","ב""כ המאשימה הגישה ראיות לעניין העונש: גיליון רישומם הפלילי של נאשם 1 (מא/2), ושל נאשם 2 (מא/3), ועמדה על חומרת של העבירות אשר ביצעו הנאשמים.",טיעוני המאשימה
"תפ""ח 40489-05-11","ב""כ המאשימה הפנתה למוצגי התביעה וביניהם דיסק, שמתאר את זמן ביצוע העבירות (מסמך 2) ותצלום אווירי של מקום האירוע (מסמך 28 בת/1) מהם עולה, כי זירת האירוע הייתה הומה באנשים שעה שנורה המתלונן, ועסקים רבים בקרבת מקום היו פתוחים. לטענת ב""כ המאשימה, רק בנס לא נפגע אף אדם מהירי זולת המתלונן.",טיעוני המאשימה
"תפ""ח 40489-05-11","הצטיידות הנאשמים בנשק והמעקב אשר ביצעו אחרי המתלונן מלמדים, כי מדובר באירוע שהינו פרי תכנון מוקדם.",טיעוני המאשימה
"תפ""ח 40489-05-11","הנאשמים נמנעו מלהזעיק עזרה עת נורה המתלונן, נמלטו מהמקום והותירו את המתלונן להתבוסס בדמו; אלמלא חבריו של המתלונן אשר היו בקרבת מקום ופינו אותו לבית חולים ייתכן והאירוע היה מסתיים בתוצאה קשה יותר.",טיעוני המאשימה
"תפ""ח 40489-05-11","ב""כ המאשימה הפנתה לתעודות הרפואיות שהוגשו בהסכמה (מסמכים 26-34 בת/1), לתצלום של חלק מהפגיעות שתועדו על גופו של המתלונן עת שהה בבית החולים (ת/9) ולתסקיר נפגע העבירה מהם עולה, כי המתלונן נפגע באורח קשה מאוד. ",טיעוני המאשימה
"תפ""ח 40489-05-11","ב""כ המאשימה מבקשת לגזור על נאשם 2 מחצית מכל עונש שיוטל על נאשם 1 כפי מצוות המחוקק, מאחר וזה סייע לנאשם 1 בביצוע העבירות. נאשם 2 הסיע את נאשם 1 לזירת האירוע, ידע שנאשם 1 הצטייד בנשק, ידע את שעתיד להתרחש ולבסוף מילט את נאשם 1 מזירת האירוע.",טיעוני המאשימה
"תפ""ח 40489-05-11","משהורשע נאשם 2 בעבירות בנשק יש להחמיר עמו את הדין זאת חרף העובדה, כי נשק זה הוחזק בידי נאשם 1. הפסיקה ראתה בהחזקה קונסטרוקטיבית של נשק כהחזקת נשק לכל דבר ועניין; נוכח פסיקתו המחמירה של בית המשפט העליון בעבירות נשק, יש להטיל על נאשם 2 ענישה שתהלום את רף הענישה המקובל.",טיעוני המאשימה
"תפ""ח 40489-05-11","הסדר הטיעון גובש לקראת סיום ההליך ועקב כך לא נחסכה עדותו של המתלונן, אשר נאלץ להגיע לבית המשפט בכיסא גלגלים.",טיעוני המאשימה
"תפ""ח 40489-05-11",הנשק שבאמצעותו בוצעה העבירה טרם נתפס או הוסגר למשטרה. ,טיעוני המאשימה
"תפ""ח 40489-05-11","ב""כ המאשימה מבקשת לגזור על נאשם 1 שבע שנות מאסר, מאסר על תנאי ממושך ומרתיע ופיצוי הולם למתלונן, ועל נאשם 2 מאסר בפועל של 40 חודשים, מאסר על תנאי ארוך ומרתיע ופיצוי למתלונן.",טיעוני המאשימה
"תפ""ח 40489-05-11","במהלך ניהול התיק התגלה קושי ראייתי ממשי בעטיו הופנו הצדדים לגישור, במהלכו הגיעו להסדר טיעון.",טיעוני הנאשמים  
"תפ""ח 40489-05-11","מעובדות כתב האישום עולה, כי שניים ירו לעברו של המתלונן אולם רק כדור אחד פגע בו; נוכח העובדה, כי רק כדור אחד פגע במתלונן ולא ניתן לדעת האם המתלונן נפגע מכדור שנורה על ידי נאשם 1 או על ידי האחר, זכאי נאשם 1 ליהנות מספק זה.",טיעוני הנאשמים  
"תפ""ח 40489-05-11",הרשעתו של נאשם 1 בביצוע העבירות נבעה אך ורק מכוח דיני השותפות ועל בית המשפט ליתן משקל לכך בעת גזירת העונש.,טיעוני הנאשמים  
"תפ""ח 40489-05-11","המתלונן פגע קשות בעבר בבן משפחתו של נאשם 1 ולא נענש בגין פגיעה זו; ביחס לכך, טענה ב""כ המאשימה, כי אותו אדם סירב להגיש תלונה נגד המתלונן, המתלונן לא נחקר במשטרה ולא הוגש נגדו כתב אישום.",טיעוני הנאשמים  
"תפ""ח 40489-05-11","נאשם 1 הינו בחזקת אדם הנעדר עבר פלילי מכוח סעיף 19 לחוק המרשם הפלילי ותקנת השבים, התשמ""א -1981; נאשם 1 זנח למשך תקופה ארוכה את דרכו הפסולה ועל כן יש ""לזנוח"" את עברו הפלילי, כפי מצוות המחוקק.",טיעוני הנאשמים  
"תפ""ח 40489-05-11","ב""כ הנאשמים עמד על נסיבותיו האישיות של נאשם 1, שהינו נשוי ואב לשישה ילדים הסמוכים על שולחנו; נאשם 1 היה מכור תקופה ארוכה לסמים וניתן להגדירו כאדם חולה הנזקק לעזרה. ביחס לכך טענה ב""כ המאשימה, כי בהודעתו טען נאשם 1 כי אינו משתמש בסמים.",טיעוני הנאשמים  
"תפ""ח 40489-05-11","עברו הפלילי של נאשם 2 אינו מכביד; מדובר בנאשם צעיר, מאורס אשר עתיד להינשא ולבנות את ביתו עם תום הפרשה.",טיעוני הנאשמים  
"תפ""ח 40489-05-11","חלקו של נאשם 2 בביצוע העבירה הוא קל מאוד ומסתכם בנהיגה. נאשם 2 לא אחז באקדח, לא היה אחראי לירי ולא שלט בהתרחשות. לא ניתן לטעון, כי נאשם 2 היה יכול למנוע את גרימת התוצאה האסורה. נאשם 2 סייע ואפשר את ביצוע העבירה באמצעות נהיגתו אבל לא היה המבצע העיקרי של העבירה.",טיעוני הנאשמים  
"תפ""ח 40489-05-11","תסקיר נפגע העבירה אינו נסמך על תיעוד רפואי קביל. על מנת להוכיח את מצבו הרפואי של המתלונן היה על המאשימה להגיש חוות דעת רפואית; משלא הוגשה חוות דעת רפואית קבילה וערוכה כדין, אין ללמוד מתסקיר נפגע העבירה אודות הנזק הפיזי והנפשי שנגרמו למתלונן; בעניין זה טענה ב""כ המאשימה, כי החומר הרפואי שהוגש בהסכמה לבית המשפט הועבר גם למפקחת המחוזית לנפגעי עבירה אשר הסתמכה עליו בתסקירה.",טיעוני הנאשמים  
"תפ""ח 40489-05-11","ב""כ הנאשמים מבקש לגזור על נאשם 1 עונש שלא יעלה על מחצית התקופה לה טוענת ב""כ המאשימה.",טיעוני הנאשמים  
"תפ""ח 40489-05-11",באי כוח הצדדים הציגו פסיקה רלבנטית לתמיכה בטיעוניהם.,טיעוני הנאשמים  
"תפ""ח 40489-05-11","לסיום שמעתי את דברי הנאשמים; נאשם 1 אמר, כי המתלונן ירה בבן דודו, ירה עליו ותקף אותו; הוא אב לשישה ילדים, אשר מתמודד עם התמכרותו לסמים ומקבל טיפול. נאשם 2 אמר, כי הוא רוצה להתחתן ולבנות את חייו.",טיעוני הנאשמים  
"תפ""ח 40489-05-11",המקרה שלפני הוא חמור ומצער; נאשם 1 חטא בביצוע עבירות חמורות של אלימות ונשק; נאשם 2 סייע לנאשם 1 בביצוע עבירת החבלה בכוונה מחמירה וביצע בצוותא את העבירות בנשק.,שיקולי ענישה 
"תפ""ח 40489-05-11","נאשם 1 ואדם אחר, עת נסעו ברכב הנאשמים שהיה נהוג על ידי נאשם 2, כיוונו אקדחים, שהחזיקו ונשאו שלא כדין, לעבר המתלונן וירו כ-5 יריות לעברו; אחת היריות פגעה במתלונן וגרמה לשיתוק בגפיו התחתונות - מגובה הטבור ומטה. יומיים לפני אירוע זה, הכה נאשם 1 את המתלונן באמצעות ידיו, בפניו ובצווארו וגרם לו חבלה של ממש ואף איים כי יפגע במתלונן באמצעות מבגר שהחזיק בידו.",שיקולי ענישה 
"תפ""ח 40489-05-11","עובר לאירועים הנ""ל, שרר סכסוך בין משפחותיהם של הנאשמים לבין משפחתו של המתלונן; על רקע זה, פגעו הנאשמים במתלונן כמתואר לעיל; הפגיעה במתלונן נעשתה לאחר תכנון מוקדם, בשכונת מגורים בעיר נצרת. העבירות שבוצעו ע""י הנאשמים מסכנות לא רק את חייו של הקרבן המיועד, אלא גם את חייהם של אנשים תמימים הנמצאים בקירבת מקום; כאשר מתבצע ירי אל עבר אדם או ציבור, יש לראות את מבצע הירי כמי שמוכן לגרום למותם של אותם אנשים; גם אם לא נפגע אדם, הרי שהחומרה היא מעצם המעשה והפוטנציאל הקטלני. העובדה שהמתלונן דנן נותר בחיים, אין להגדירה אלא כנס; אך כפסע היה בינו ובין המוות.",שיקולי ענישה 
"תפ""ח 40489-05-11","באשר לחומרת מעשיהם של הנאשמים ומדיניות הענישה הראויה בגין עבירות אלימות בנשק נפסק בע""פ 6163/09 מדינת ישראל נ' קיאל קשאש:",שיקולי ענישה 
"תפ""ח 40489-05-11","""אין צריך להכביר מלים על הידוע, שהמציאות הישראלית העכשוית מתאפיינת לא אחת ולא שתיים ביד קלה על קת הסכין או הדק הנשק. המדינה ציטטה את דברי בית המשפט בע""פ 5753/04 מדינת ישראל נ' רייכמן (לא פורסם), מפי השופט - כתארו אז - מ' חשין, ונביא מהם כאן: ",שיקולי ענישה 
"תפ""ח 40489-05-11","תופעה נוראה זו פשתה בחברתנו, היתה כמחלה ממארת, וחובה היא המוטלת עלינו, על בית-המשפט, להעלות תרומתו למלחמה קשה זו. מלחמה היא שאסור לעשות בה ויתורים, שאם נוותר ונסלח תתגבר התופעה ותלך. חברתנו הפכה להיותה חברה אלימה, ותרומתו של בית-המשפט למלחמה באלימות היא בהטלת עונשים ראויים.",שיקולי ענישה 
"תפ""ח 40489-05-11","דברים אלה כוחם עמם. ועוד, בע""פ 2909/04 סדון נ' מדינת ישראל (לא פורסם) ציינה השופטת נאור, כי ""כל נסיון לפתור סכסוכים באמצעות סכינים, יריות וכל כיוצא באלו מחייב תגובה עונשית הולמת, למען יראו וייראו"". אפשר להוסיף לכך את מה שמלמדנו השכל הישר אל נכון; פשיטא כי סכין מסוכן, ואין חולק כי מסוכן הוא (נכדותי הקטנות לומדות ""סכין ביד קטנה - סכנה, סכנה, סכנה"" - לא כל שכן ביד ""גדולה""); נשק חם מסוכן הימנו, שכן פגיעתו עלולה להיות רעה עוד יותר, ובאופן משמעותי, תוך סיכון לעוברים ושבים. בשונה מארה""ב, למשל, נשיאת נשק בישראל אינה זכות חוקתית אלא – במישור האזרחי - פריבילגיה מבוקרת (חוק כלי היריה, תש""ט-1949, סעיף 4). על כן על בתי המשפט לאותת בהתמדה שאט נפש שיפוטי מעבירות בנשק על-ידי ענישה מחמירה, זאת, גם בזכרנו כי רבים בישראל נושאים נשק חם במסגרת שירותם הצבאי, ועל כן נפוץ הוא בפועל בכמויות גדולות; ואכן, בפרשת סדון, שלא היתה רחוקה הרבה מענייננו, נדון המערער לשבע שנות מאסר בפועל, משעסקינן בירי מתוכנן בקפידה ולא בהתלהטות יצר רגעית, שאף בה יש חומרה, פשיטא שיש מקום להחמרה"".  ",שיקולי ענישה 
"תפ""ח 40489-05-11","האלימות חסרת הרסן והיד הקלה על ההדק, מחייבות ענישה מחמירה למען ביעור הנגע המזעזע והמסוכן, שבו אנו נתקלים חדשות לבקרים.",שיקולי ענישה 
"תפ""ח 40489-05-11","בשורה ארוכה של פסקי דין חזרו וקראו בתי המשפט למיצוי הדין בדרך של הטלת עונשים מוחשיים ומרתיעים על מי שבוחר ליישב סכסוכים בדרך של שימוש בנשק חם (ראו: ע""פ 2546/05 מדינת ישראל נ' עבדאללה ג'בארין – פסק-דין מיום 12.1.06, שם התקבל ערעורה של המדינה והעונש הוחמר ל- 4 שנות מאסר וע""פ 8746/02 מדינת ישראל נ' שי חזות - ניתן ביום 22.10.03, מדובר בפציעת מתלונן בדרך של ירי חץ מרובה דיג אשר נתקע בצווארו של המתלונן; שם הוחמר העונש ל- 72 חודשי מאסר). ",שיקולי ענישה 
"תפ""ח 40489-05-11","לנגד עיננו עומדת גם פציעתו המשמעותית של המתלונן אשר הצריכה אשפוז ממושך בבית החולים (כפי שעולה מהתעודות הרפואיות שהוגשו בהסכמה על-ידי התביעה-מסמכים 26-34 בת/1), והותירה אותו משותק בפלג גופו התחתון. מתסקיר נפגע העבירה עולה, כי המתלונן שרוי במתח, פחד וחרדה. אין צורך בדמיון רב על מנת לתאר מה חש המתלונן אשר חייו השתנו באחת; מדובר בבחור צעיר שנותר נכה לצמיתות, התלוי בעזרתם של אחרים. למתלונן נגרם נזק בלתי הפיך אשר ילווה אותו לשארית ימי חייו.",שיקולי ענישה 
"תפ""ח 40489-05-11","נאשם 1 ביצע בצוותא עבירה של חבלה בכוונה מחמירה ופגע במתלונן בירי ישיר לעברו. אין בידי לקבל את טענת ב""כ הנאשמים לפיה, נאשם 1 זכאי ליהנות מהספק שמא הכדור שנורה על ידי האחר הוא זה שפגע במתלונן ולא הכדור שנורה על ידי נאשם 1; זה האחרון הודה בכתב האישום המתוקן, כי מעשיו שלו ושל האחר גרמו למתלונן חבלה חמורה שלא כדין, בכוונה להטיל בו נכות או מום (סעיף 5).",שיקולי ענישה 
"תפ""ח 40489-05-11",נאשם 2 סייע לביצועה של עבירת החבלה בכוונה מחמירה. בנוסף הודה נאשם 2  והורשע בעבירות בנשק וירי באזור מגורים בצוותא.,שיקולי ענישה 
"תפ""ח 40489-05-11","אין בידי לקבל את טענת ב""כ הנאשמים לפיה, יש להקל בעונשם של הנאשמים מאחר והמתלונן פגע כביכול בעבר בבן משפחתם של הנאשמים. מדובר בטענה בעלמא; בעניין זה לא הוגשה כל תלונה נגד המתלונן והוא לא הורשע בביצוע עבירה כלשהי; זאת ועוד, בית המשפט אינו יכול לגלות הבנה לשימוש בנשק חם כדרך ליישוב סכסוכים גם אם בעבר פגע המתלונן במי מבני משפחת הנאשמים. חובה הייתה על הנאשמים לבחור בהתנהגות שהולמת חברה נורמטיבית ולא בדרך האלימה והאכזרית בה בחרו.",שיקולי ענישה 
"תפ""ח 40489-05-11","בעת קביעת גזר דינו של נאשם, ""על בית המשפט לתת למטרות הענישה השונות משקל יחסי ההולם את נסיבות המקרה המסוים ואת הנאשם המסוים שבפניו, ולאזן ביניהן"" (ע""פ 5106/99 אבו -ניג'מה נ. מדינת ישראל).",שיקולי ענישה 
"תפ""ח 40489-05-11","במסגרת השיקולים לקולא, יש לזקוף לקולת עונשו של נאשם 1 את נסיבותיו האישיות; עברו הפלילי של נאשם 1 (מש/1) אמנם עשיר עד מאוד אולם, מדובר בעבירות שהתיישנו זה מכבר, אך חרף זאת מותר לב""כ המאשימה להגיש את הרשעותיו לעיון בית המשפט; כפי שכבר נפסק, עיון בחוק המרשם הפלילי מראה כי תחולת סעיף 14 (התיישנות הרשעה), הינה על מסירת מידע על-פי סעיפים 9-6 לחוק בלבד, בעוד שלבתי המשפט נמסר המידע מכוח סעיף 5 לחוק (רע""פ 1775/09 שלמה פדידה נ. מדינת ישראל); מדובר בהרשעות ישנות שיש ליתן להן משקל נמוך יחסית. העובדה שנאשם 1 מכור לסמים, אינה יכולה להוות שיקול להקלה בעונשו. ",שיקולי ענישה 
"תפ""ח 40489-05-11","לקולת עונשו של נאשם 2, יש לזקוף את נסיבותיו האישיות, לרבות גילו הצעיר (29). עברו הפלילי של נאשם 2 (מש/3) אינו מכביד; לחובתו שתי הרשעות בגין הפרעה לשוטר במילוי תפקידו ואיומים ובגין החזקה/שימוש בסמים לצריכה עצמית.",שיקולי ענישה 
"תפ""ח 40489-05-11","אין להתעלם מהודאתם של הנאשמים בכתב האישום המתוקן במסגרת הסדר הטיעון, אשר התקבלה אמנם לקראת סיום ההליך אך יחד עם זאת חסכה זמן שיפוטי יקר ומשאבים.",שיקולי ענישה 
"תפ""ח 40489-05-11","חרף השיקולים לקולת עונשם של הנאשמים סבורני, כי אין אלה שיקולים שחייבים להטות את הכף לטובת העדפת האינטרס האישי של הנאשמים שעה שמנגד עומד אינטרס ציבורי כבד משקל של הגנה על ערך חיי אדם, הוקעה והטלת עונש הולם ומרתיע על כל מי שפוגע בקדושת עיקרון חיי אדם. כלל ידוע הוא, כי ככל שחומרת העבירה והצורך בהרתעה גוברים, פוחת משקלם של השיקולים האישיים (ראו: ע""פ 9896/09 פארס משאהרה נ' מדינת ישראל, ניתן ביום 03.05.2010).",שיקולי ענישה 
"תפ""ח 40489-05-11","הענישה היא אינדיבידואלית ותלויה בנסיבותיו ותוצאותיו של כל מקרה ומקרה. גזרי הדין אליהם הפנה ב""כ הנאשמים מתייחסים לנסיבות הקונקרטיות באותם מקרים ואינם משקפים את מדיניות הענישה המחמירה כפי שנקבעה בפסיקתו העקבית של בית המשפט העליון (ראו: בע""פ 6163/09 מדינת ישראל נ' קיאל קשאש).",שיקולי ענישה 
"תפ""ח 40489-05-11","נוכח האמור לעיל, ולאחר ששקלתי את טיעוני הצדדים לקולא ולחומרה, הנני לגזור על הנאשמים את העונשים שלהלן:",שיקולי ענישה 
"תפ""ח 40489-05-11","6 שנות מאסר לריצוי בפועל, בניכוי ימי מעצרו (מיום 8.5.11).",על  נאשם 1 
"תפ""ח 40489-05-11",30 חודשי מאסר על תנאי והתנאי הוא שלא יעבור במשך שנתיים מיום שחרורו עבירת אלימות מסוג פשע.,על  נאשם 1 
"תפ""ח 40489-05-11","12 חודשי מאסר על תנאי והתנאי הוא שלא יעבור במשך שנתיים מיום שחרורו, כל עבירת נשק לפי סעיף 144 לחוק העונשין.",על  נאשם 1 
"תפ""ח 40489-05-11","תשלום פיצוי למתלונן בסך 50,000 ₪, סכום זה ישולם בשיעורים חודשיים שווים ורצופים בסך 1,000 ₪ כל אחד החל מיום 1.8.12; ככל שלא ישולם תשלום אחד במלואו ובמועדו, תעמוד כל יתרת הפיצוי לפרעון מיידי.",על  נאשם 1 
"תפ""ח 40489-05-11","3 שנות מאסר לריצוי בפועל, בניכוי ימי מעצרו (מיום 8.5.11).",על נאשם 2
"תפ""ח 40489-05-11",15  חודשי מאסר על תנאי והתנאי הוא שלא יעבור במשך שנתיים מיום שחרורו עבירת אלימות מסוג פשע.,על נאשם 2
"תפ""ח 40489-05-11",6 חודשי מאסר על תנאי והתנאי הוא שלא יעבור במשך שנתיים מיום שחרורו כל עבירת נשק לפי סעיף 144 לחוק העונשין.,על נאשם 2
"תפ""ח 40489-05-11","תשלום פיצוי למתלונן בסך 25,000 ₪, סכום זה ישולם בשיעורים חודשיים, שווים ורצופים בסך 1,000 ₪ כל אחד החל מיום 1.8.12; ככל שלא ישולם תשלום אחד במלואו ובמועדו, תעמוד כל יתרת הפיצוי לפרעון מיידי.",על נאשם 2
"תפ""ח 40489-05-11",זכות ערעור לבית המשפט העליון תוך 45 יום. ,על נאשם 2
"תפ""ח 40489-05-11","ניתן והודע היום ט""ו תמוז תשע""ב, 05/07/2012 במעמד הנוכחים.  תיק המוצגים מוחזר לידיה הנאמנות של ב""כ המאשימה. ",<#6#>
"תפ""ח 40489-05-11",שאהר אטרש 54678313-/,5129371
"תפ""ח 40489-05-11",נוסח מסמך זה כפוף לשינויי ניסוח ועריכה,"שאהר אטרש, שופט"
"תפ""ח 40489-05-11","בעניין עריכה ושינויים במסמכי פסיקה, חקיקה ועוד באתר נבו – הקש כאן","שאהר אטרש, שופט"
