verdict,text,part
"תפ""ח 1115-08","תפ""ח 1115-08 מ.י. פרקליטות מחוז דרום-פלילי נ' מחמד מנצור(עציר)",בית המשפט המחוזי בבאר שבע
"תפ""ח 1115-08","נוכחים: ב""כ המאשימה","על ידי ב""כ עו""ד ג'בארין "
"תפ""ח 1115-08","              הנאשם וב""כ עו""ד ג'בארין","על ידי ב""כ עו""ד ג'בארין "
"תפ""ח 1115-08",              מתרגם מטעם בית המשפ,"על ידי ב""כ עו""ד ג'בארין "
"תפ""ח 1115-08","חוק העונשין, תשל""ז-1977: סע'  144(ב), 305(1)","תקנות ההגנה (שעת-חירום), 1945: סע'  85(1)(א)"
"תפ""ח 1115-08","הנאשם, יליד 1981, הורשע על פי הודאתו בעבירות הבאות: חברות ופעילות בהתאחדות בלתי מותרת, לפי סעיף 85(1)(א) לתקנות ההגנה (שעת חירום) 1945, ועבירות נשק (נשיאת נשק), לפי סעיף 144(ב) לחוק העונשין, תשל""ז-1977 – במסגרת האישום הראשון בכתב האישום המתוקן; וכן ניסיון לרצח, לפי סעיף 305(1) לחוק העונשין, במסגרת האישום השני בכתב האישום המתוקן.",גזר דין
"תפ""ח 1115-08",הודאת הנאשם היתה במסגרת הסדר טיעון שהתייחס אך לתיקון כתב האישום ולא לעניין העונש.,גזר דין
"תפ""ח 1115-08","על פי החלק הכללי בכתב האישום המתוקן, ארגון גדודי חללי אל-אקצא (להלן: ""הגדודים"" או ""הארגון""), הוכרז כהתאחדות בלתי מותרת ע""י שר הביטחון בתאריך 28.11.02. הארגון היה ארגון טרוריסטי עוד קודם לכן, החל מחודש אוקטובר 2000 ואילך.",גזר דין
"תפ""ח 1115-08","על פי האישום הראשון בכתב האישום המתוקן, במועד שאינו ידוע במהלך שנת 2000, הציע ג'יהאד אלעמארין (להלן: ""ג'יהאד""), אחראי ברצועה על הגדודים, לנאשם להתגייס לגדודים. הנאשם הסכים וגויס לגדודים. סמוך לאחר גיוסו, עבר הנאשם במשך כחודש אימונים צבאיים אסורים, יחד עם פעילי גדודים נוספים, כאשר במהלכם הוא עבר אימוני זחילה, תרגילי סדר, אימוני ירי, הרכבה ופירוק של רובה מסוג קלצ'ניקוב.",גזר דין
"תפ""ח 1115-08","במועד שאינו ידוע במהלך שנת 2002, עם מותו של ג'יהאד, תפס הנאשם את מקומו כאחראי החוליה.",גזר דין
"תפ""ח 1115-08","במועד שאינו ידוע במהלך שנת 2001, בסמוך לשעה 01:00, הגיעו כוחות צה""ל לאזור תחנת הדלק אלג'על אשר ממוקמת באזור שייח עג'לין. משהבחינו הנאשם וחבריו, שהיו חמושים אותה עת ברובי קלצ'ניקוב, בכוחות צה""ל המתקרבים לאזור, הם פתחו לעברם בירי וכוחות צה""ל השיבו אש. באירוע האמור נהרג אחד מחבריו של הנאשם לחוליה ואחר נפצע.",גזר דין
"תפ""ח 1115-08","על פי האישום השני בכתב האישום המתוקן, במועד שאינו ידוע בשנת 2002, במסגרת פעילות הנאשם בגדודים, החליט הנאשם להניח מטען חבלה בעזה, כמלכודת כנגד כוחות צה""ל וכדי לגרום למותם. במסגרת התכנון האמור נטל הנאשם מטען חבלה ממנצור עאבד והוביל אותו, באמצעות ג'יפ של הרשות הפלסטינית, לאדמת משפחת אבו שומלך. סמוך לאחר מכן הניח הנאשם את מטען החבלה באדמת משפחת אבו שומלך, מתח ממנו חוט הפעלה באורך 60 מטר, חיבר את חוט ההפעלה למצבר והמתין כשבוע ימים לתנועת כוחות צה""ל באזור על מנת להפעיל את המטען נגדם. הנאשם הבחין בכוחות צה""ל שהגיעו לאזור והפעיל את המטען במטרה לגרום למותם. פעולתו זו גרמה לתגובת כוחות צה""ל, אשר ירו לעברו. הנאשם הצליח לחמוק מהמקום. פעולתו של הנאשם לא גרמה לפגיעה בכוחות צה""ל.",גזר דין
"תפ""ח 1115-08","בטיעוני המאשימה לעונש, עתר ב""כ המאשימה להשית על הנאשם עונש מאסר ארוך ביותר, לצד מאסר מותנה. ב""כ המאשימה ביקש להדגיש, בין היתר, כי הנאשם הורשע בשני אישומים הנוגעים לפעולות שביצע לשם פגיעה בביטחון המדינה, במסגרת חברותו בארגון, שהוכרז כהתאחדות בלתי מותרת ושהינו ארגון טרוריסטי. לדעת ב""כ המאשימה, העבירות שבהן הודה הנאשם מצדיקות הטלת עונש מאסר חמור ביותר, כחלק מהמלחמה הכוללת בטרור. ב""כ המאשימה הטעים, כי המלחמה בטרור מחייבת להשית ענישה מחמירה, הן להרחקת המחבל היחיד לתקופה ממושכת והן להרתעת האחרים ולהעברת המסר כי מי שיפעל כנגד המדינה יזכה לענישה מחמירה. ב""כ המאשימה הוסיף, כי בתקופה שבה ביצע הנאשם את מעשיו שלטה ישראל ברצועת עזה וכוחות צה""ל היו ""זמינים"" לניסיונות רצחניים כגון זה שביצע הנאשם. המחיר ששילמו הנאשם וחבריו באירוע הראשון מלמד על הפוטנציאל הגלום בפעילויות דוגמת אלה, אילו היו הנאשם וחבריו מצליחים לפגוע בכוחות צה""ל ששהו באזור. גם לגבי האירוע השני, מחיר הדמים היה עשוי להיות כבד ביותר, אילו הופעל מטען החבלה בצורה מוצלחת יותר כנגד כוחות צה""ל שנכנסו לאזור. ב""כ המאשימה הדגיש, כי גם אם עבר זמן ניכר מאותם אירועים, הרי שאין בכך כדי לזכות את הנאשם בענישה מקלה, וכי באירוע השני היה הנאשם אחראי החוליה, הוא פעל לבדו וביוזמתו, דבר המעלה את הצורך להשית עליו ענישה מרתיעה ביותר.",גזר דין
"תפ""ח 1115-08","ב""כ המאשימה הפנה, בין היתר, לע.פ. 7403/07 נגאר נ' מ""י, שבו דובר בהנחת מטען חבלה ובקשירת קשר למסירת ידיעה שבסופו של דבר לא יצאה לפועל, ושבו הועמד עונשו של הנאשם דשם – שהורשע בניסיון לרצח ובקשירת קשר למסירת ידיעות לאויב, ושהיה בן 18 שנים בעת ביצוע העבירות – על 13 שנות מאסר בפועל, בעוד שבמקרה שבפנינו המטען הונח והופעל כנגד כוחות צה""ל ע""י הנאשם, שהיה הרוח החיה מאחורי הניסיון הרצחני ואף היה בעל תפקיד וסמכות בארגון; ולע.פ. 1220/08 פלוני נ' מ""י, שבו נדחה ערעור של נאשם צעיר, אשר עליו הוטלו 10 שנות מאסר בפועל, בגין הובלת מטען חבלה ומסירת ידיעות, וזאת בשונה מהנחת מטען והפעלתו כמו במקרה דנן, כשבענייננו מדובר באירועים חמורים יותר, בשתי הזדמנויות, ובניסיון ממשי ביותר לקטול חיים. ",גזר דין
"תפ""ח 1115-08","על כן, העבירות שבהן הורשע הנאשם שבפנינו מצדיקות, לדעת ב""כ המאשימה, ענישה מחמירה יותר מזו שהושתה על הנאשמים בפסיקה שאליה הופנינו.",גזר דין
"תפ""ח 1115-08","ב""כ הנאשם ביקש להקל בדינו של הנאשם והדגיש, בין היתר, כי אין לנאשם הרשעות קודמות, וכי הוא הודה ונטל אחריות על העבירות וחסך זמן שיפוטי, למרות פגמים שהיו בחקירתו. האירועים נשוא כתב האישום התרחשו לפני שנים רבות, והאחרון שבהם היה בשנת 2002, דהיינו לפני זמן רב, ומאז ועד מעצרו של הנאשם בשנת 2008, לא היתה מצד הנאשם כל פעילות כנגד מדינת ישראל. הסנגור הוסיף, כי הנאשם השתייך בעבר לארגון הפת""ח, עבד כשוטר ברשות הפלסטינית בעזה, והואשם ברצח של אנשי חמא""ס בעזה, ובגין כך נשקפה סכנה לחייו החל משנת 2008, ולכן התירה מדינת ישראל לנאשם להיכנס לישראל בשנת 2008, ולטענת הסנגור, לפני כשלושה חודשים הוטל על הנאשם גזר דין מוות. על כן, לא יוכל הנאשם לחזור לעזה, למרות שכל בני משפחתו נותרו בעזה.",גזר דין
"תפ""ח 1115-08","לגבי האישום הראשון, הדגיש ב""כ הנאשם, כי מדובר באירוע שהתרחש בתוך עזה עוד בשנת 2001, ושבו הנאשם והחוליה שאליה השתייך לא קשרו קשר לירות על החיילים ולא נגרם כל נזק לכוחות צה""ל; ועל כן, לא הורשע הנאשם בגין אישום זה בעבירה של ניסיון לרצח, אלא בעבירות נשק (נשיאת נשק).",גזר דין
"תפ""ח 1115-08","אשר לאירוע השני, גם הוא התרחש לפני זמן רב, בשנת 2002, וגם הוא התרחש בתוך העיר עזה, ליד ביתו של הנאשם. אין בכתב האישום כל אינדיקציה לגודל המטען ולמרחק מהכוחות של צה""ל ובסופו של דבר גם באירוע זה לא נגרם כל נזק לכוחות שהיו שם.",גזר דין
"תפ""ח 1115-08","בהשלמת טיעוניו הוסיף ב""כ הנאשם, כי בעת שהנאשם הסכים להתגייס לארגון בשנת 2000, הוא היה צעיר, בן 19 שנים, והושפע ע""י ג'יהאד, המבוגר ממנו, אשר גייס אותו לארגון.",גזר דין
"תפ""ח 1115-08","הסנגור ביקש לאבחן בין המקרה דנן לבין המקרים נשוא הפסיקה שעליה ביקש ב""כ המאשימה להסתמך, בכך שבענייננו מדובר באירועים שהתרחשו בתוך העיר עזה, ולא באירועים יזומים של ארגוני הטרור נגד תושבי ישראל או נגד כוחות צה""ל שעל גבול ישראל עזה, וזאת בשונה מהמקרים שבפסקי הדין שאליהם הפנתה המדינה, כך שבענייננו מדובר בפעילות פאסיבית ולא התקפית.",גזר דין
"תפ""ח 1115-08","ב""כ הנאשם הפנה לפסיקה מטעמו, תוך שטען כי המקרה שבפנינו הינו פחות חמור מהמקרים שביסוד הפסיקה שאליה הוא מפנה, כדלקמן:",גזר דין
"תפ""ח 1115-08","פ. 3015/09 מ""י נ' קדיח, שבו נדחה ערעור המדינה על עונש המאסר בפועל בן 6 שנים שהושת על המשיב, בגין עבירות של ניסיון לרצח, קשירת קשר לפשע, נשיאת נשק וחברות בארגון טרור.",גזר דין
"תפ""ח 1115-08","ח. (ב""ש) 1090/07 מ""י נ' אבו מטלק, שבו הושתו על הנאשם 7.5 שנות מאסר בפועל, בגין עבירות של ניסיון לרצח, סיוע לניסיון לרצח וחברות בהתאחדות בלתי מותרת.",גזר דין
"תפ""ח 1115-08","ח. (ב""ש) 1107/08 מ""י נ' נדאל, שבו הוטלו על הנאשם 7 שנות מאסר בפועל, בגין עבירות של סיוע לניסיון לרצח, קשירת קשר לפשע, עבירת נשק, וחברות ופעילות בהתאחדות בלתי מותרת.",גזר דין
"תפ""ח 1115-08","הנאשם מסר כי הוא מצטער ומתחרט וכי הדברים לא יקרו שוב. הנאשם הוסיף כי הוא נכנס לישראל דרך מעבר ארז יחד עם 40 אחרים, לאחר שהוכנה עבורו תעודת זהות ברמאללה וניתנה לו אשרת כניסה לישראל, בתאום עם ישראל.",גזר דין
"תפ""ח 1115-08",העבירות שבהן הורשע הנאשם הינן חמורות.,גזר דין
"תפ""ח 1115-08","משנה חומרה יש באירוע נשוא האישום השני, שבו היה הנאשם אחראי חוליה בארגון.",גזר דין
"תפ""ח 1115-08","מעשים חמורים מסוג זה מחייבים תגובה עונשית קשה, במיוחד לנוכח המצב הביטחוני השורר באזורנו והמלחמה המתמשכת בארגוני הטרור. זאת, הן כדי לתת מענה לסכנה הנשקפת מהנאשם לביטחון המדינה ולביטחון חייליה ואזרחיה והן כדי להרתיע את הרבים, ובתוכם המפגעים ומשלחיהם. פעילותם הנרחבת של ארגוני הטרור כנגד בטחון המדינה מחייבת, אפוא, מתן מענה בדמות ענישה מחמירה ומרתיעה (ראו למשל והשוו: ע""פ 9338/01 מדינת ישראל נ' עווידה, פ""ד נז (1) 529; ע""פ 9078/06 לחאם נ' מדינת ישראל (ניתן ביום 27.10.08)). ",גזר דין
"תפ""ח 1115-08","בע""פ 9349/07 חאמד נ' מדינת ישראל (ניתן ביום 23.6.08) עמד בית המשפט העליון על הצורך של מדינת ישראל להגן על בטחון חייליה ותושביה, בציינו כי:	",גזר דין
"תפ""ח 1115-08","כאמור, הסניגור ביקש לשקול לזכותו של הנאשם, בין היתר, כי פעולותיו  הסתיימו ללא שנגרמו אבידות בנפש לכוחות צה""ל.",גזר דין
"תפ""ח 1115-08","אולם, למרות טענתו האמורה של הסניגור, הרי שבשנים 2001 ו-2002, עשה הנאשם, בשתי הזדמנויות שונות, פעולות שיש בהן כדי לפגוע באופן חמור במדינת ישראל ובחייליה – הן ירי לעבר כוחות צה""ל, באירוע נשוא האישום הראשון, והן הנחת מטען חבלה והפעלתו כנגד כוחות צה""ל, באירוע נשוא האישום השני, כשהנאשם היה, כאמור, אחראי חוליה בארגון.",גזר דין
"תפ""ח 1115-08","העובדה כי בפועל לא נגרמו אבידות בנפש לכוחות צה""ל, נובעת אך מנסיבות שכלל לא היו תלויות בנאשם.",גזר דין
"תפ""ח 1115-08","עם זאת, התחשבנו לקולא בגילו הצעיר של הנאשם (שהינו כאמור יליד 1981) בעת ביצוע העבירות, בזמן הרב שחלף מאז בוצעו העבירות, בהודאת הנאשם, אשר חסכה זמן שיפוטי, ולא התעלמנו מהחרטה שהביע בפנינו ומהנסיבות המיוחדות של כניסתו לישראל. כמו כן, התחשבנו בכך שהנאשם נעדר הרשעות קודמות ובכך שלא היה מעורב בפעילות כנגד צה""ל החל משנת 2002 ועד למעצרו בשנת 2008.",גזר דין
"תפ""ח 1115-08","נדגיש כי אלמלא חלוף הזמן מאז בוצעו העבירות, עברו הנקי של הנאשם, גילו הצעיר בעת ביצוע העבירות והנסיבות המיוחדות שבגינן נכנס לישראל – היה העונש לו ראוי הנאשם חמור יותר מזה שנשית עליו.",גזר דין
"תפ""ח 1115-08","סוף דבר, לאחר ששקלנו את מכלול הנסיבות והשיקולים לקולא ולחומרה, הננו מטילים בזה על הנאשם:",גזר דין
"תפ""ח 1115-08"," 10 שנות מאסר בפועל, שמניינן מיום מעצרו, 30.4.08;",גזר דין
"תפ""ח 1115-08",24 חודשי מאסר על תנאי והתנאי הוא שתוך 3 שנים מיום שחרורו ממאסר לא יעבור עבירה מסוג פשע כנגד ביטחון המדינה.,גזר דין
"תפ""ח 1115-08","ניתן היום,  ג' ניסן תשע""א, 07 אפריל 2011, במעמד הצדדים.",זכות ערעור תוך 45 ימים מהיום.
"תפ""ח 1115-08",אבידע 54678313,"מרדכי לוי, שופט"
"תפ""ח 1115-08",נוסח מסמך זה כפוף לשינויי ניסוח ועריכה,"מרדכי לוי, שופט"
"תפ""ח 1115-08","בעניין עריכה ושינויים במסמכי פסיקה, חקיקה ועוד באתר נבו – הקש כאן","מרדכי לוי, שופט"
