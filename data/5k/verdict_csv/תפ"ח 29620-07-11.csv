verdict,text,part
"תפ""ח 29620-07-11","תפ""ח 29620-07-11 מדינת ישראל נ' ע.(עציר)",בית המשפט המחוזי בבאר שבע
"תפ""ח 29620-07-11",כב' השופטת  ר' אבידע ,בפני 
"תפ""ח 29620-07-11",כב' השופטת  ח' סלוטקי,בפני 
"תפ""ח 29620-07-11",כב' השופט  מ' לוי,בפני 
"תפ""ח 29620-07-11",כב' השופטת  ר' אבידע ,בפני 
"תפ""ח 29620-07-11",כב' השופטת  ח' סלוטקי,בפני 
"תפ""ח 29620-07-11",כב' השופט  מ' לוי,בפני 
"תפ""ח 29620-07-11", א.ע. (עציר),הנאשם:
"תפ""ח 29620-07-11","חוק העונשין, תשל""ז-1977: סע'  144(ב), 305(1)","תקנות ההגנה (שעת-חירום), 1945: סע'  85(1)(א)"
"תפ""ח 29620-07-11","הנאשם, שהוא יליד 1992, הורשע, על פי הודאתו, בעבירות הבאות: חברות ופעילות בהתאחדות בלתי מותרת, לפי סעיף 85(1)(א) לתקנות ההגנה (שעת חירום) 1945; ניסיון לרצח, לפי סעיף 305(1) לחוק העונשין, תשל""ז-1977 (להלן: ""חוק העונשין""); ועבירות נשק (נשיאת נשק), לפי סעיף 144(ב) לחוק העונשין.",כללי
"תפ""ח 29620-07-11","הודאת הנאשם באה לאחר שמיעת חלק מפרשת התביעה (עדויות מוקדמות), במסגרת הסדר טיעון, שהתייחס לתיקון כתב האישום המקורי ולא לעניין העונש. על כן הצדדים טענו באופן חופשי לעניין העונש, וזאת לאחר שהתקבל תסקיר משירות המבחן לגבי הנאשם לאור גילו (כאמור, יליד 1992).",כללי
"תפ""ח 29620-07-11","על פי החלק הכללי בכתב האישום המתוקן, ארגון הג'האד האסלאמי הפלסטינאי (להלן: ""הגא""פ"") הוכרז בתאריך 29/10/90 על-ידי שר הביטחון כהתאחדות בלתי מותרת. ""סראיה אלקודס"" הוא פלג של הגא""פ ומהווה זרוע צבאית של הגא""פ. ארגון גדודי חללי אלאקצא (להלן: ""הגדודים"") הוכרז התאחדות בלתי מותרת על-ידי שר הביטחון בתאריך 28/11/02. חוליות על שם ""איימן ג'ודה"" הן פלג של הגדודים.",כללי
"תפ""ח 29620-07-11","על פי האישום הראשון בכתב האישום המתוקן, במועד שאינו ידוע במדויק למאשימה, במהלך שנת 2007, פנו מחמד אבו ג'ראד ואחמד אבו ג'ראד, פעילי ""סראיה אלקודס"" אל הנאשם והציעו לו להצטרף לאוסרה השייכת לגא""פ. הנאשם הסכים והצטרף. סמוך לאחר מכן החל הנאשם את פעילותו באוסרה. הפעילות כללה השתתפות בעצרות ובצעדות מטעם הגא""פ וביקורים אצל משפחות של ""שהידים"", אסירים ופצועים של הגא""פ. יחד עם הנאשם פעלו באוסרה מחמד אבו ג'ראד, אחמד אבו ג'ראד, כארם אבו ג'ראד, וליד אלבלביסי, ג'האד אלפלוג'י, מנצור אלפלוג'י, ודיע אבו סיתה, מאומן אחמד ומחמד מוצטפא אלזענין – כולם פעילי גא""פ. פעילות הנאשם באוסרת הגא""פ נמשכה כחודש, עקב סכסוך בין חברו מחמד אבו חג'ר לבין טהה אלתוחי, אחראי בית חנון מטעם הגא""פ.",כללי
"תפ""ח 29620-07-11",בגין מעשים אלו הורשע הנאשם בעבירה של חברות ופעילות בהתאחדות בלתי מותרת.,כללי
"תפ""ח 29620-07-11","הנאשם הסכים, והשניים התגייסו לחוליה צבאית שבה היו חברים אחמד אבו ג'ראד, עימאד אבו ג'ראד, יאסר אלמצרי ועלי חגאזי. סמוך לאחר הצטרפותם לחוליה פנה מחמד אבו חג'ר אל הנאשם ומסר לו כי טנק של כוחות צה""ל נמצא באזור עזבת בית חנון, וכי יש בידיו מטען חבלה מסוג ""שוואז 3"", שאותו הוא מעוניין להטמין ולהפעיל נגד הטנק, בכוונה לגרום למותם של חיילי צה""ל היושבים בו, באשר הם ישראלים, ובכוונה לפגוע בביטחון המדינה. מחמד אבו חג'ר ביקש מהנאשם כי יצא עמו לביצוע הפיגוע, והנאשם הסכים. השניים סיכמו לגרום למותם של חיילי צה""ל. הנאשם ומחמד אבו חג'ר יצאו אל אזור מגדל המים בעזבת בית חנון, שם חבר אליהם סלים מצלח אלתראבין, פעיל חמאס, אשר העביר לידיהם את מטען החבלה שקוטרו 20 ס""מ. בהמשך, בשעות הצהריים, יצאו הנאשם ומחמד אבו חג'ר, כשהם נושאים עמם את המטען לנקודה המרוחקת כ-250 מ""ר ממגדל המים. עם הגיעם למקום הטמין מחמד אבו חג'ר את מטען החבלה באזור הצפוני ומתח ממנו חוט באורך של כ-300 מטר לשם הפעלתו על הטנק מרחוק. הנאשם ומחמד אבו חג'ר המתינו באזור להתקרבות הטנק, שהיה באותה עת מרוחק כ-100 מטר ממטען החבלה. במהלך ההמתנה הגיע למקום אחמד אבו ג'רא והעביר לידי מחמד רימון יד. סמוך לאחר מכן, זרק מחמד אבו חג'ר מרחוק את רימון היד לעבר הטנק, על מנת שזה יתקרב למקום הנחת המטען. רימון היד התפוצץ. חיילי צה""ל שישבו בטנק ירו טיל לעבר הנאשם ולעבר מחמד אבו חג'ר, שנמלטו מהמקום. בשעות הערב שמעו הנאשם ומחמד אבו חג'ר את הטנק נע באזור. מיד לאחר מכן שבו השניים אל מקום ההמתנה. מחמד אבו חג'ר הפעיל את מטען החבלה לעבר הטנק. המטען התפוצץ, אך הטנק לא נפגע. כוחות צה""ל השיבו אש, והנאשם ומחמד אבו חג'ר נמלטו מהמקום.",כללי
"תפ""ח 29620-07-11",בגין מעשים אלו הורשע הנאשם בעבירה של ניסיון לרצח. ,כללי
"תפ""ח 29620-07-11","על פי האישום השלישי שבכתב האישום המתוקן (אישום שישי בכתב האישום המקורי), בתאריך 28/4/08 בשעה 05:30 בבוקר, עת שהה הנאשם בביתו, הוא שמע קול דחפורים וטנקים וקיבל מידע מאחיו חוסאם, פעיל חמאס, כי כוחות צה""ל נמצאים באזור. סמוך לאחר מכן יצא הנאשם מחוץ לביתו, שם פגש במחמד אבו ג'ראד ובאחמד אבו ג'ראד, פעילי ""סראיה אלקודס"", אשר מסרו לו אף הם כי כוחות צה""ל נמצאים באזור. הנאשם ומחמד אבו ג'ראד יצאו אל אזור מגדלי המים וביצעו תצפיות באזור, על מנת לאתר את מיקומם של חיילי צה""ל, ובמסגרתם הבחינו כי חיילי צה""ל נמצאים בקרבת מקום. סמוך לאחר מכן הלכו השניים אל ביתו של מחמד אבו שבאב, פעיל גדודי ""איימן גודה"", ובקרבת הבית הם הבחינו בכוחות מיוחדים של צה""ל. הנאשם, מחמד אבו ג'ראד ואחמד אבו ג'ראד יצאו אל יאסר אלמצרי, פעיל גדודי ""איימן גודה"", ולקחו ממנו רובה צלפים מסוג ""נאטו"". סמוך לאחר מכן יצאו הם אל אזור מגדלי אלנדא, כשהם נושאים עמם את רובה הצלפים, בכוונה להתעמת עם חיילי צה""ל ולגרום למותם. עם הגיעם למקום, חברו הנאשם והאחרים אל מוראד אבו ג'ראד, אברהים חג'וג', כארם אבו ג'האד ועמאד אבו ג'ראד, אשר צילמו באותה עת את תנועת כוחות צה""ל. אחמד אבו ג'ראד ומחמד אבו ג'ראד ירו מרובה הצלפים לעבר חיילי צה""ל, אשר השיבו אש לעבר החוליה. בהמשך לאמור צעק אברהים חג'וג' אל הנאשם שיעביר לידיו מטול R.P.G שהיה מונח בקרבת מקום, על מנת שיבצע באמצעותו ירי לעבר חיילי צה""ל. הנאשם מסר את המטול לידיו של אברהים חג'וג, אך משחששו הנאשם ואברהים חג'וג' כי ייחשפו על-ידי כוחות צה""ל, הם לא ביצעו את הירי והחלו נסוגים לאחור. במהלך מנוסתם ירו כוחות אוויריים של צה""ל טילים לעבר הנאשם ולעבר יתר הפעילים אשר שהו אותה עת במקום. כתוצאה מהירי נהרג אברהים חג'וג', הנאשם נפצע ואיבד את רגלו הימנית, ומחמד ועמאד אבו גראד נפגעו אף הם מרסיסים.",כללי
"תפ""ח 29620-07-11",בגין מעשים אלה הורשע הנאשם בעבירות נשק (נשיאת נשק).,כללי
"תפ""ח 29620-07-11","על פי תסקיר שהגיש שירות המבחן למבוגרים, הנאשם הוא כיום בן 20, רווק. הוא נולד וגדל בעיירה בית חנון אשר ברצועת עזה. שירות המבחן ציין כי אף שהנאשם מסר כי משפחתו אהדה את ישראל, מאחר שהיוותה מקור פרנסה בעבור המשפחה, אחיו הבכור של הנאשם הוא פעיל חמאס אשר השתתף בפעילויות נגד חיילי צה""ל.",תסקיר שירות המבחן
"תפ""ח 29620-07-11","בגיל 15 החל הנאשם לשתף פעולה עם ארגון ""סראיה אלקודס"", כמתואר בכתב האישום המתוקן, ובהיותו בן 16 נפגע מירי חיילי צה""ל, כמתואר באישום השלישי שבכתב האישום המתוקן. בעקבות הפגיעה אושפז הנאשם למשך חודש ימים בלא הכרה, ורגלו הימנית נגדעה. במהלך הזמן אשר עבר מאז, הוא הפסיק את לימודיו בבית הספר התיכון ועבר טיפוליים רפואיים עד שנעצר.",תסקיר שירות המבחן
"תפ""ח 29620-07-11","שירות המבחן התרשם כי הנאשם מקבל על עצמו אחריות מועטה לביצוע העבירות. הנאשם הודה בפרטי כתב האישום, אך לטענתו, טרם הצטרפותו לארגון ""סראיה אלקודס"" הוא לא היה מודע לאופי פעילותו של הארגון ולמטרותיו, וההצטרפות נבעה מטעמים כלכליים, על רקע מצבה הכלכלי הקשה של משפחתו. אשר לעבירת הניסיון לרצח, טען הנאשם כי לא ידע שמדובר במטען אשר עלול להרוג חיילי צה""ל, וכי מפעיליו לא מסרו לו כמעט כל מידע בדבר אופי הפעילות אלא רק בנוגע לתפקידו הספציפי. אשר לעבירת נשיאת הנשק, טען הנאשם גם כן כי לא היה מודע למטרת הפעילות ולתכנונה עד לרגע שבו נדרש לבצעה בפועל. הנאשם התקשה לבחון ערכית את מעשיו או לגלות אמפטיה לנפגעים בעבירות או למי שהיו עלולים להיפגע מהן. שירות המבחן סבר כי יתכן וקושיו של הנאשם לקבל אחריות מלאה למעשיו קשור בפציעתו הקשה ובתפיסתו את עצמו כקורבן של חיילי צה""ל ולא בתור תוקפם.",תסקיר שירות המבחן
"תפ""ח 29620-07-11","שירות המבחן לקח בחשבון את העובדה כי עד כה לא נערך כל שינוי בחיי הנאשם, את העובדה שמצבה הכלכלי של המשפחה נותר קשה, את קשייו של הנאשם לראות את הפגיעה באחר, את התמקדותו של הנאשם במחירים האישיים שהוא משלם עקב מעורבותו בעבירות (בעיקר מצבו הבריאותי לצד מעצרו והיחס מצד עצורים אחרים), את פגיעתו הקשה אשר ייתכן ויוצרת אצלו כעס ורגשות טעונים – והגיע למסקנה כי קיים סיכון גבוה להישנות של התנהגות דומה בעתיד. על כן הומלץ להטיל על הנאשם עונש מוחשי אשר יחדד עבורו את המחירים להתנהלותו ויהווה גורם מרתיע.",תסקיר שירות המבחן
"תפ""ח 29620-07-11","ב""כ המאשימה עמדה על העבירות שביצע הנאשם, על חומרתן ועל הסכנה הטמונה בהן. הודגש שחרף גילו הצעיר, הנאשם הוא בעל רצון משלו, והוא ביצע את מעשיו מתוך הבנה מלאה ורצון להשתתף בפעולות נגד מדינת ישראל. אף שהנאשם עצמו לא הפעיל את המטען או ירה לעבר חיילי צה""ל, כמתואר בשני האישומים האחרונים, שותפותו בתכנון ובמעשים ונכונותו לסייע בכל דבר שיידרש מעידים על היסוד הנפשי של הנאשם ועל כוונתו הרצחנית.",עיקרי טענות הצדדים
"תפ""ח 29620-07-11","עוד הוטעם כי אך בנס לא הסתיים האירוע המתואר בשני האישומים האחרונים בלא נפגעים בגוף, שכן הנאשם ושותפיו פעלו בנחישות, החל מהבאת רובה צלפים לזירת האירוע והמשך בכוונה לעשות שימוש במטול לירי פצצות. אין לזקוף את העובדה שהאירוע הסתיים בלא נפגעים לזכות הנאשם, שכן הדבר לא נבע מחרטתו של הנאשם אלא מנסיבות אחרות אשר לא היו בשליטתו. כמו כן צוין כי לעובדה שמעשיו של הנאשם נפסקו לאחר פציעתו אין לייחס משקל ממשי, שכן לא מדובר בחרטה או בהחלטה להפסיק לפעול נגד מדינת ישראל.",עיקרי טענות הצדדים
"תפ""ח 29620-07-11","ב""כ המאשימה ביקשה שבית המשפט יעביר מסר חד משמעי ולפיו מי שנוטל חלק פעיל בארגון טרור או במעשים המכוונים לפגוע בביטחון המדינה ובאזרחיה, בייחוד מי שנוטל חלק דומיננטי ופעיל כדוגמת הנאשם, ראוי לענישה מחמירה ומרתיעה, תוך העדפת האינטרס הציבורי ושיקולי ההרתעה על פני שיקולי ענישה אחרים. כל זאת, בהתחשב גם במצב הביטחוני השורר באזורנו ונוכח התמודדות המדינה עם הניסיונות לפגוע בה, עם פיגועי הטרור ועם ירי טילים לעבר ישראל – אשר הפכו תופעה נפוצה וכואבת, הגובה מחיר כבד בחיי אדם וברכוש.",עיקרי טענות הצדדים
"תפ""ח 29620-07-11","לבסוף צוין כי אשמו של הנאשם רב כמו גם חומרת המעשים שבהם נטל חלק. גם להרתעה האישית יש במקרה זה מקום, והאמור בתסקיר בדבר הסיכון האפשרי מהנאשם נוכח עמדותיו מחזק זאת. על כן יש להשית על הנאשם עונש שיהיה ברף הגבוה של מתחם הענישה ההולם למעשים שביצע. לפיכך עתרה ב""כ המאשימה לעונש מאסר בפועל ארוך ומאסר על תנאי ארוך ומרתיע נוסף על כך.",עיקרי טענות הצדדים
"תפ""ח 29620-07-11","ב""כ המאשימה הפנתה לגזרי הדין שלהלן: תפ""ח (מח' ב""ש) 1085/05 מדינת ישראל נ' לחאם (ניתן ביום 21/9/06), שבו הושתו 20 שנות מאסר בפועל על צעיר שהורשע בעבירות של קשירת קשר לפשע, ייצור נשק ושני ניסיונות רצח [הכנת מטעני חבלה והפעלתם בחוף הים]. ערעור על חומרת העונש נדחה; תפ""ח 1122/06 מדינת ישראל נ' אלעמור (ניתן ביום 25/2/09), שבו נגזר עונש של 19 שנות מאסר בפועל על מי שהורשע בעבירות של מגע עם סוכן חוץ, חברות בהתאחדות בלתי מותרת, שתי עבירות של קשירת קשר לפשע, שתי עבירות של נשיאת נשק ושתי עבירות של ניסיון רצח [שני מקרים של הנחת מטענים בציר המיועד לטנקים של צה""ל]. בית המשפט העליון הקל בעונש והעמידו על 16 שנות מאסר בפועל (ע""פ 3370/09 אלעמור נ' מדינת ישראל, ניתן ביום 26/12/11); ותפ""ח 1051/01 מדינת ישראל נ' עזאם (ניתן ביום 26/10/09), שבו הושתו 20 שנות מאסר בגין ירי טיל אל ישראל ותכנון להיכנס לישראל ולהקים חוליה שתבצע פיגועים נגד ישראל. ",עיקרי טענות הצדדים
"תפ""ח 29620-07-11","מנגד, ב""כ הנאשם הדגיש בטיעוניו את הנסיבות שלהלן וביקש שלא למצות עמו את הדין:",עיקרי טענות הצדדים
"תפ""ח 29620-07-11",לא נגרם נזק מכל הפעילות שבה השתתף הנאשם.,עיקרי טענות הצדדים
"תפ""ח 29620-07-11","הנאשם השתתף חודש אחד בלבד ב""אוסרה"" ולא הספיק ללמוד את האידיאולוגיה.",עיקרי טענות הצדדים
"תפ""ח 29620-07-11","רגלו של הנאשם, כאמור לעיל, נגדעה. מאז פציעתו של הנאשם לא הייתה לו פעילות כלשהי בארגון. הנאשם מקבל תרומות ועובר טיפולים רפואיים. הנאשם משלם וישלם על מעשיו כל חייו.",עיקרי טענות הצדדים
"תפ""ח 29620-07-11",הנאשם לא נטל חלק בתכנון האירוע נושא האישום השני. הוא רק התלווה לשותפו.,עיקרי טענות הצדדים
"תפ""ח 29620-07-11","הנאשם לא יצא מביתו כדי לבצע פיגוע בתוך מדינת ישראל או על ציר התנועה של הגבול בין ישראל לעזה. לפחות באישום השלישי, המעשים נעשו בעקבות טנק שנכנס לאזור מגוריו של הנאשם. גם באירוע זה לנאשם לא הייתה מעורבות אופרטיבית רבה.",עיקרי טענות הצדדים
"תפ""ח 29620-07-11",מדובר בפעילות מלפני מספר שנים.,עיקרי טענות הצדדים
"תפ""ח 29620-07-11",הנאשם נעדר עבר פלילי.,עיקרי טענות הצדדים
"תפ""ח 29620-07-11",הנאשם הודה לאחר שמיעת עדויות מוקדמות וחסך זמן שיפוטי רב. הנאשם הודה גם לפני שירות המבחן ולקח אחריות למעשיו.,עיקרי טענות הצדדים
"תפ""ח 29620-07-11","אין לתת משקל לאמור בתסקיר: הנאשם חסר רגל, ועל כן לא ברור כיצד שירות המבחן צפה מסוכנות נוספת מהנאשם. הנאשם גדל במציאות מסוימת, ולכן הוא רואה עצמו בתור קורבן.",עיקרי טענות הצדדים
"תפ""ח 29620-07-11",הנאשם היה בעת הרלוונטית בן 15 שנים. הוא גדל בבית של אנשים פעילים והושפע מהם.,עיקרי טענות הצדדים
"תפ""ח 29620-07-11","ב""כ הנאשם הפנה לפסקי הדין שלהלן: ע""פ 3015/09 מדינת ישראל נ' קדיח, שבו אושר עונש של 6 שנות מאסר בפועל על מי שהורשע בעבירות של קשירת קשר לפשע, ניסיון רצח [הטמנת 2 מטעני נפץ נגד טנקים], נשיאת נשק וחברות בארגון טרור; תפ""ח (מח' ב""ש) 114/05 מדינת ישראל נ' אבו-הולי, שבו הושתו 5 שנות מאסר בפועל על מי שהורשע בעבירות של מסירת ידיעה העלולה להיות לתועלת האויב ושל קשירת קשר לרצח; תפ""ח (מח' ב""ש) 1089/05 מדינת ישראל נ' כפארנה, שבו הושתו 8 שנות מאסר בפועל על מי שהורשע בעבירות של ניסיון לרצח [ירי לעבר חיילי צה""ל] וסיוע לניסיון לרצח [אבטחת מניחי מטען חבלה]; תפ""ח 1107/07 (מח' ב""ש) מדינת ישראל נ' בסיוני, שבו הושתו 50 חודשי מאסר בפועל על מי שהורשע בעבירות של סיוע לניסיון לרצח וקשירת קשר למסור ידיעות לאויב; תפ""ח 1090/07 (מח' ב""ש) מדינת ישראל נ' אבו מטלק, שבו הוטלו 7.5 שנות מאסר על מי שהורשע בעבירות של ניסיון רצח [ירי לעבר ג'יפ של צה""ל], סיוע לניסיון לרצח [ניסיון להניח מטען נגד כוחות צה""ל] וחברות בהתאחדות בלתי מותרת; תפ""ח (מח' ב""ש) 29072-04-10 מדינת ישראל נ' בסיוני, שבו הושתו 7 שנות מאסר בפועל על מי שהורשע בעבירות של ניסיון לרצח [ירי לעבר כוחות צה""ל], של חברות ופעילות בהתאחדות בלתי מותרת ושל החזקת נשק. ",עיקרי טענות הצדדים
"תפ""ח 29620-07-11","הנאשם אמר כי הוא מתחרט ומתנצל על מה שהיה. הוא סובל ומשלם את המחיר עד היום, ומבקש להקל עליו.",עיקרי טענות הצדדים
"תפ""ח 29620-07-11",הנאשם הורשע בעבירות חמורות שבוצעו נגד ביטחון המדינה.,דיון והכרעה
"תפ""ח 29620-07-11","הנאשם פעל בהתאחדות בלתי מותרת, אמנם לתקופה קצרה שכן הוא פרש ממנה עקב חילוקי דעות, אך עם זאת הנאשם לא חדל מפעילותו הטרוריסטית. משנה חומרה יש בשני האישומים האחרונים, שלפיהם נשא הנאשם יחד עם אחר מטען חבלה והמתין, פעמיים, להגעת טנק של חיילי צה""ל למקום שבו הוטמן המטען וכן העביר מטול R.P.G לאחר על מנת לפגוע בחיילי צה""ל. אין מדובר במקרה חד פעמי אלא באירועים שונים במהלך תקופה בת כשנה. מצבור המעשים מלמד כי הנאשם הבין את המשמעות של מעשיו ואת השלכותיהם, חרף גילו הצעיר.",דיון והכרעה
"תפ""ח 29620-07-11","ברי כי חיילי צה""ל היו עשויים להיפגע מהמעשים של הנאשם ושל שותפיו. על כן יש להעביר, לציבור בכללותו וגם לנאשם עצמו, את המסר שלפיו יש להחמיר בענישה בגין מעשים אלו.",דיון והכרעה
"תפ""ח 29620-07-11","אמנם בנס לא גרמו המעשים של הנאשם ושל שותפיו נזקים של ממש, אך אין לתת לכך משקל ממשי בין מכלול שיקולי הענישה, הן משום שהדבר לא נבע מרצונו של הנאשם או מחרטתו, והן משום שהענישה בעבירות של ניסיון לרצח, כגון העבירה שבה הורשע הנאשם באישום השני, במאובחן מהעבירה המוגמרת של רצח – מטרתה להעביר מסר ברור נגד הכוונה לפגוע בנפש, גם אם לא הייתה, בסופו של דבר, פגיעה שכזו.",דיון והכרעה
"תפ""ח 29620-07-11","אל מול פעילות נפשעת זו מצווים בתי המשפט לנהוג ביד קשה, הן כדי למנוע את הסכנה הנשקפת מהנאשם העומד לדין ולהרתיעו; והן כדי להעביר מסר כי מי אשר נוטל חלק בעבירות אלה, ימצא עצמו מאחורי סורג ובריח לתקופה ארוכה, ועל ידי כך להרתיע את הרבים מליטול חלק במישרין או בעקיפין בפעילות טרור (ראו למשל: ע""פ 9349/07 חאמד נ' מדינת ישראל (מיום 23/6/08); ע""פ 1255/07 מדינת ישראל נ' קדאס (מיום 12/6/08). במציאות הביטחונית הקשה שנוצרה, ושבה מצויה מדינת ישראל, מצווים אפוא בתי המשפט להטיל ענישה מחמירה ומרתיעה כלפי אלה המאפשרים את המשך פעילות ארגוני הטרור (ע""פ 6005/10 פלוני נ' מדינת ישראל (מיום 7/3/12).",דיון והכרעה
"תפ""ח 29620-07-11",לזכות הנאשם יש להביא בחשבון בעיקר את קטינותו וגילו הצעיר מאד בעת ביצוע העבירות (בין 15 ל-16 שנים לערך) ואת גילו הצעיר גם כיום (בן 20 לערך).,דיון והכרעה
"תפ""ח 29620-07-11","כמו כן, לזכותו של הנאשם התחשבנו בהודאתו, בכך שלא הוסיף לבצע עבירות, בחלוף הזמן הניכר מאז ביצוע העבירות ועד להגשת כתב האישום, בעברו הנקי ובנסיבותיו האישיות והרפואיות כמתואר בתסקיר.",דיון והכרעה
"תפ""ח 29620-07-11","עם זאת, ככלל, משקלן של הנסיבות האישיות אינו רב בעבירות מסוג זה, נוכח חומרת המעשים והסיכון הרב הטמון בהם (ראו למשל: ע""פ 3944/08 שעבאן נ' מדינת ישראל (מיום 18/6/09) וע""פ 9349/07 חאמד נ' מדינת ישראל הנ""ל). ",דיון והכרעה
"תפ""ח 29620-07-11","כאמור, מעשיו של הנאשם הם קשים, פוטנציאל הפגיעה בחיי אדם הוא רב, והסכנה הגלומה בהם היא חמורה.",דיון והכרעה
"תפ""ח 29620-07-11","עם זאת, נוכח חלקו של הנאשם בביצוע המעשים – הנאשם לא היה מוביל, יוזם או מתכנן, כי אם שותף למבצעים – ונוכח קטינותו בעת ביצוע העבירות וגילו הצעיר, כאמור לעיל, וכן נוכח מצבו הרפואי ויתר הנסיבות לקולה,  לא ימוצה עמו הדין.",דיון והכרעה
"תפ""ח 29620-07-11","לאחר שנתנו דעתנו לכל השיקולים לחומרה ולקולה ולאיזון הראוי ביניהם, החלטנו להטיל על הנאשם את העונשים דלהלן:",דיון והכרעה
"תפ""ח 29620-07-11","6 שנות מאסר לריצוי בפועל, שמניינן החל מיום מעצרו של הנאשם 3/7/11.",דיון והכרעה
"תפ""ח 29620-07-11","24 חודשי מאסר על תנאי, והתנאי הוא שהנאשם לא יעבור כל עבירה נגד ביטחון המדינה שהיא פשע, בתוך 3 שנים מיום שחרורו ממאסר.",דיון והכרעה
"תפ""ח 29620-07-11",זכות ערעור תוך 45 ימים מהיום. ,דיון והכרעה
"תפ""ח 29620-07-11","ניתן היום,  כ""ג תשרי תשע""ג, 9 אוקטבר 2012, במעמד הצדדים.",דיון והכרעה
"תפ""ח 29620-07-11","                   אב""ד","רות אבידע, שופטת"
"תפ""ח 29620-07-11",ר' אבידע 54678313-/,"מרדכי לוי, שופט"
"תפ""ח 29620-07-11",נוסח מסמך זה כפוף לשינויי ניסוח ועריכה,5129371
"תפ""ח 29620-07-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
