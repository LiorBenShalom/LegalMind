verdict,text,part
"ת""פ 8282-09","חוק העונשין, תשל""ז-1977: סע'  31, 144(א), 144(ב), 144(ב1), 499(א)(1)",חקיקה שאוזכרה: 
"ת""פ 8282-09","הנאשם הורשע, על יסוד הודאתו, במסגרת הסדר טיעון, באישומים 1; 2; 3; 4; 8; 10; 16; 17 לכתב האישום. בהתאם להסדר המאשימה לא תוכיח את האישומים הנוספים אשר בכתב האישום [כתב האישום אוחז 17 אישומים בסה""כ]. הנאשם הורשע לפיכך במספר עבירות של קשירת קשר לפשע, לפי ס' 499(א)(1) לחוק העונשין, התשל""ז- 1977 (להלן: ""החוק""); עבירות נשק (סיוע לרכישת נשק והחזקת נשק), לפי ס' 144(א) בצירוף סעיף 31 לחוק; עבירות נשק (נשיאת נשק), לפי ס' 144(ב) לחוק; עבירות נשק (החזקת נשק), לפי ס' 144(א) לחוק; עבירות נשק (הובלת נשק), לפי ס' 144(ב) לחוק; עבירות נשק (סחר בנשק), לפי ס' 144(ב1) לחוק;  עבירות נשק (רכישה והחזקה) לפי ס' 144(א) לחוק.",גזר דין
"ת""פ 8282-09","הנאשם הורשע ב8 מקרים שונים של סחר בנשק, על פיהם,  הנאשם, ביחד עם קרוב משפחתו, יוסף אבו צעלוק (להלן: ""יוסף""), רכש ומכר כלי נשק במהלך כשנתיים החל מאוקטובר 2007 ועד אוקטובר 2009; תחילה, כמתואר בשלושת האישומים הראשונים, שימש הנאשם כנהגו של יוסף, נכח עת יוסף רכש מאדם בשם מאהר, רובה מסוג קרלו ובמקרה אחד גם מתפסים של M16 ו 12 מחסניות של כדורים ומשקפת לרובה, הסתיר ביחד עם יוסף את הנשק ברכבו ולאחר שיוסף מכר את הנשק העביר לנאשם סך של 400 ₪ בגין חלקו בעסקה בכל אחת מהפעמים. בשלב הבא החל הנאשם לסחור בעצמו בכלי נשק תוך שיתוף פעולה עם יוסף או אחרים [אישומים 4, 8, 10, 16, 17]. כלי הנשק נרכשו על ידי הנאשם מתושבי חברון, לקיה, שבט אבו קוידר ליד נבטים, הובלו והוסתרו על ידו ונמכרו לתושבי ערוער, שם מתגוררים הנאשם ויוסף, תוך שהנאשם מרויח אלפי שקלים מהעסקאות הנ""ל.",גזר דין
"ת""פ 8282-09","הצדדים הציגו הסדר טיעון לעניין העונש, לפיו המאשימה תעתור לעונש מאסר לתקופה של 9 שנים והנאשם חופשי בטיעוניו, וכן הוסכם על עונש של מאסר על תנאי ופסילת רישיון נהיגה בהתאם לשיקול דעת בית המשפט.",גזר דין
"ת""פ 8282-09","תסקיר שרות המבחן מלמד על נאשם בן 24, נשוי ואב  לשני ילדים, תושב ערערה בנגב. טרם מעצרו עבד, לדבריו, כמפעיל מכונות בחברות קבלניות של עבודות עפר. שרות המבחן התרשם מאדם בעל יכולות קוגניטיביות ומילוליות טובות, גדל בתנאים של עזובה פיזית ורגשית שלא רכש כלים נורמטיביים להתמודדות עם מצבי מצוקה בחייו, במשך שנים התקשה לגבש את אישיותו, עסוק בעיקר עם חווית המעצר והריחוק מבני משפחתו. גדל בצילו של אב שסבל מנכות ובתנאי עוני קיצוני. הנאשם טען כי לפני שנים רבות חלה במחלת הסרטן במערכת העיכול ומאז סובל מבעיות בריאותיות רבות. הנאשם נטל אחריות מלאה על מעשיו, תיאר את התנהלותו הבעייתית במשך תקופה בה ביצע את עבירותיו, באירוע הראשון היה מעורב במקרה ואחר כך המשיך לעסוק בתחום. שירות המבחן התרשם מכנות חרטתו אך יחד עם זאת קשר את עמדותיו של הנאשם כיום עם חרדותיו מהמחיר הכבד שצפוי לשלם ופחות עם הצבת גבולות פנימיים להתנהגותו. לכל כל האמור, הומלץ על עונש מוחשי שיבהיר לו את חומרת מעשיו ויציב גבולות ברורים להתנהגות.",גזר דין
"ת""פ 8282-09","כראיות לעונש מטעם הנאשם, הוצגו מסמכים רפואיים שלו ושל הוריו, מהם עולה כי הנאשם סובל ממחלה כרונית במערכת העיכול בגינה נדרש למעקב רפואי ולטיפול תרופתי. עוד עולה כי אימו של הנאשם סובלת מהפרעות חרדה שהחלו עם מעצרו ואביו סובל מדיכאון ממושך וקשה ונמצא במעקב של המרפאה הפסיכיאטרית, כן סובל מבעיות בריאותיות נוספות.",גזר דין
"ת""פ 8282-09","בטיעוניה לעונש, פתח ב""כ המאשימה והדגיש כי הנאשם ביצע עסקאות בנשק באישומים המאוחרים ביוזמתו וללא מעורבותו של יוסף. לשיטת ב""כ המאשימה, ריבוי העסקאות ופרק הזמן הקצר יחסית בו בוצעו, מצביע על אדם שעוסק ברכישה, מכירה והחזקה של כלי נשק, בין לבדו ובין ביחד עם אחרים. הנאשם מצוי בעסקאות הסחר בנשק, ידע להיכן לפנות בכדי להשיג את הנשק ובכדי למכרו ואף שלשל לכיסו רווחם נאים של אלפי שקלים כתוצאה מעסקאות אלו. ב""כ המאשימה עמד על חומרת מעשיו של הנאשם שמכר כלי נשק לכל המרבה במחיר, חלקם הגיעו לידי סוחרי נשק ברשות הפלסטינאית ואין זה מן הנמנע כי הגיעו לידיהם של גורמים עוינים המבקשים לפגוע בחיילי ואזרחי מדינת ישראל, מה גם שעסקינן באזרח מדינת ישראל החב חובת נאמנות למדינת ישראל. עוד הוסיף ב""כ המאשימה, כי כלי נשק רבים עברו הלוך ושוב בין שטחי ישראל לרשות הפלסטינאית, סחר בנשק בלתי חוקי מייצר מטבעו מעגלי פשע רבים וחמורים, שכן הנשק נרכש למטרות שאינן חוקיות ומשמש לביצוע עבירות אלימות חמורות בגינן מוגשים כתבי אישום לבתי המשפט חדשות לבקרים. ב""כ המאשימה עמד על פוטנציאל הפגיעה וההרג העצום הטמון במעשיו של הנאשם, ולמשל ושנינה הביא מקרה בו נהרגו 10 אנשים ונפצעו שישה  נוספים כתוצאה מפיגוע ירי בנשק הדומה לנשק בו סחר הנאשם. ב""כ המאשימה ציין כי כתב האישום בו עסקינן הינו חלק מפרשייה של סחר בנשק שנחשפה ונחקרה ע""י השב""כ ובמסגרתה הוגשו מספר כתבי אישום לבית משפט זה. ב""כ הנאשם הדגיש את המלצת שירות המבחן בייחוד עת, לשיטת המאשימה, התעלם שירות המבחן מחומרת מעשיו של הנאשם. ב""כ המאשימה עמד על הצורך בענישה מרתיעה נוכח הרווח הגדול הטמון בעסקאות נשק אלו לאור הביקוש הרב ביותר של הנשק בקרב גורמי פח""ע. סוף דבר, עתר ב""כ המאשימה להשית על הנאשם עונש מאסר בפועל לתקופה של 9 שנים, עונש המגלם את ההתחשבות בנסיבותיו הקשות של הנאשם וכל חריגה ממנו לקולא תחטיא את מטרות הענישה של הרתעת הרבים וגמול; כן מאסר על תנאי. עוד עתר ב""כ המאשימה להשית על הנאשם קנס משמעותי וכבד, או תקופת מאסר משמעותית תמורתו, בכדי להביא להרתעה אפקטיבית של סוחרי הנשק; כמו כן, להשית על הנאשם עונש של פסילת רישיון נהיגה לתקופה משמעותית. ב""כ המאשימה הצהיר כי בכוונת המדינה לבקש, בסופם של ההליכים המתנהלים כנגד כל המעורבים בבקשה, לחלט את רכבו של הנאשם, ששימש לביצוע העבירות, לטובת אוצר המדינה.",גזר דין
"ת""פ 8282-09","בטיעוניו לעונש, פתח ב""כ הנאשם ועמד על נסיבות חייו האישיות של הנאשם; בן 24, נשוי ואב לשני ילדים, בן למשפחה בת 18 נפשות, אביו חולה פסיכיאטרי, אמו סובלת מתחלואים שונים והנאשם עצמו סבל ממחלת הסרטן כתוצאה ממנה סובל באופן כרוני ממחלה המצריכה טיפול תמידי, מה גם שמחלת הסרטן עלולה להתפרץ בכל יום. ב""כ הנאשם עמד על חלקו של הנאשם באישומים 1-3 שהתמצה בהסעת יוסף ללא כל קשר לסחר בנשק ולמעורבים בו, הנאשם הרוויח סך של 400 ₪ בלבד ונוכח מצוקתו הכלכלית לא ניתן לטעון כי הנאשם פעל מתוך תאוות בצע. לשיטת ב""כ הנאשם, הנאשם מילא תפקיד שולי בפרשה, חלקו היה להסיע את יוסף, עסקאות הסחר בנשק היו מתבצעות גם בלעדיו,  באישום האחרון אמנם החזיק בביתו את הנשק אך הוא אשר הוביל את חוקרי המשטרה לנשק כך שאין לגזור מאישום זה שביצע עסקאות נשק באופן עצמאי. תסקיר שירות המבחן מלמד על אדם שלקח אחריות והביע חרטה ומתאר את נסיבות חייו הקשות של הנאשם. לסברת ב""כ הנאשם אין המדובר בסוחר נשק שזו פרנסתו ויש לו סיכוי לשקם את עצמו ולא לשוב על מעשיו. ב""כ הנאשם הדגיש כי הנאשם הודה בתחילת הפרשה ובכך חסך מזמנו היקר של בית המשפט, כמו כן שיתף פעולה עם חוקריו, מסר את שמות כל המעורבים בפרשה והוביל אותם לנשק שהיה ברשותו. ב""כ הנאשם ביקש להתחשב במצוקה שהובילה את הנאשם לביצוע המעשים ולהשית עליו עונש מאסר לא משמעותי. עוד נטען כי הרכב הינו ישן ואינו בעל ערך ממשי, כן משמש את משפחתו המורחבת של הנאשם.",גזר דין
"ת""פ 8282-09","הנאשם הודה במעשיו, הביע את צערו וחרטתו, עמד על גילו הצעיר והיותו אב לשני ילדים, תיאר את המצב הרפואי והכלכלי הקשה במשפחתו וביקש מבית המשפט ליתן לו הזדמנות.",גזר דין
"ת""פ 8282-09","דיון: הנאשם הורשע, על פי הודאתו, בפרשה של סחר בנשק שהשתרעה על פני מספר שנים ובה מעורבים הן תושבי מדינת ישראל והן תושבי הרשות הפלסטינית. כתבי אישום הוגשו בנפרד כנגד המעורבים האחרים בפרשה. הנאשם אמנם התחיל את מעורבותו בסחר בנשק באקראי ובתפקיד שולי כנהגו של יוסף, המעורב המרכזי בפרשה, אלא שטיפין טיפין שכלל הנאשם את התנהלותו והעמיק את מעורבותו בסחר בנשק עד שהתחיל לסחור בנשק מיוזמתו ובעצמו, למעשה ב 5 מתוך 8 האישומים פעל הנאשם באופן עצמאי. הסחר בנשק יוצר מציאות קשה בה כל החפץ בנשק וממונו בכיסו יכול להשיג נשק ולהשתמש בו כרצונו. הסחר בנשק מהווה את אחד הצירים המרכזיים בתופעות האלימות, בין פלילית ובין חבלנית עויינת, שהפכו לחזון נפרץ בימינו, גובות מחיר דמים וזורעות הרס בנפש וברכוש;  מה גם שבעצם החזקת הנשק בלא רישיון מתאים, וכל שכן שימוש לא חוקי בו, גלומה סכנת חיים של ממש. נדרשת, אפוא, ענישה משמעותית שתהווה גורם מרתיע מפני מעורבות בסחר בנשק.",גזר דין
"ת""פ 8282-09","חמור מכך, הנאשם העביר הנשק לידי הרשות הפלסטינאית בה פועלים גורמים העוינים את מדינת ישראל ומבקשים ולפגע באזרחיה ובחייליה. מעשי הנאשם מבטאים במקרה הטוב אדישות לתוצאות מעשיו ופוטנציאל הפגיעה העצום הטמון בהם הן לפרט והן לביטחון מדינת ישראל. מעשיו של הנאשם, מעצם טיבם וטבעם, מהווים חוליה הכרחית בשרשרת הטרור כנגד מדינת ישראל ויש לנהוג ביד קשה בנאשמים התורמים למעשי הטרור ולמצות עמם את הדין, ואין רבותא אם לכך התכוון הנאשם או שפשוט גילה אדישות לאפשרות זו.",גזר דין
"ת""פ 8282-09","הנאשם אמנם הביע חרטה על מעשיו, דא עקא להתרשמות שירות המבחן אין עסקינן בחרטה הנובעת מבחינה ערכית של נורמות חייו של האדם אלא נעוצה בחרדתו מהמחיר הכבד שייאלץ לשלם על מעשיו. נסיבות חייו הקשות של הנאשם ומצבו הבריאותי אינם יכולים להכריע את כפות המאזניים לטובתו, עת על הכף מונחים ביטחון מדינת ישראל ותרומתו של הסחר בנשק לתופעת האלימות בחברה הישראלית.",גזר דין
"ת""פ 8282-09","לקולא יש לזקוף את הודאת הנאשם אשר חסך בכל זאת זמן שיפוטי, כן יש לזקוף לקולא את גילו הצעיר והיעדר עבר פלילי.",גזר דין
"ת""פ 8282-09","אשר על כן, הריני גוזרת את עונשו של הנאשם כדלקמן:",גזר דין
"ת""פ 8282-09",9 שנות מאסר בפועל בניכוי תקופת מעצרו מיום מעצרו - 26.10.09.,גזר דין
"ת""פ 8282-09",24 חודשי מאסר על תנאי והתנאי הוא שבמשך 3 שנים מיום שחרורו מהכלא לא יעבור עבירה מין העבירות בהן הורשע.,גזר דין
"ת""פ 8282-09",פסילה מלהחזיק רישיון נהיגה במשך שלוש מיום שחרורו.,גזר דין
"ת""פ 8282-09","קנס בסך  10,000 ₪. ",גזר דין
"ת""פ 8282-09","ניתן והודע היום ט' אדר תשע""א, 13/2/2011 במעמד הנ""ל. ",זכות ערעור תוך 45 יום מהיום.
"ת""פ 8282-09",הנשק מסוג קראבין מחולט בהסכמה ויושב לכוחות הבטחון. ,החלטה
"ת""פ 8282-09","המאשימה תגיש בקשה בעניין חילוט הרכב ותעביר לתגובת עו""ד ליטן שישיב תוך 7 ימים מיום שקיבל את הבקשה.",החלטה
"ת""פ 8282-09","לאחר הגשת התגובה, יועבר התיק למתן החלטה. ",החלטה
"ת""פ 8282-09","ת""פ 8282 09 מ.י. פרקליטות מחוז דרום פלילי נ' אבו סעלוק(עציר) 54678313",5129371
"ת""פ 8282-09","54678313ניתן והודע היום ט' אדר תשע""א, 13/2/2011 במעמד הנ""ל.  ",5129371
"ת""פ 8282-09",נוסח מסמך זה כפוף לשינויי ניסוח ועריכה,"צילה צפת, שופטת"
"ת""פ 8282-09","בעניין עריכה ושינויים במסמכי פסיקה, חקיקה ועוד באתר נבו – הקש כאן","צילה צפת, שופטת"
