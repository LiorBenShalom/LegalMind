verdict,text,part
"ת""פ 54551-10-23","ת""פ 54551-10-23 מדינת ישראל נ' שרבאתי(עציר)",בית משפט השלום בירושלים
"ת""פ 54551-10-23",באמצעות פרקליטות מחוז ירושלים,מדינת ישראל 
"ת""פ 54551-10-23","ע""י ב""כ עוה""ד רמזי קטילאת",עבדאלרחמן שרבאתי (עציר) 
"ת""פ 54551-10-23","חוק המאבק בטרור, תשע""ו-2016: סע'  24(א)(1), 24(ב)(2)",חקיקה שאוזכרה: 
"ת""פ 54551-10-23","חוק-יסוד: הממשלה: סע'  40(א), 40(א1)",חקיקה שאוזכרה: 
"ת""פ 54551-10-23","הנאשם הורשע על פי הודאתו, ובמסגרת הסדר טעון, בכתב אישום מתוקן בעבירות של גילוי הזדהות עם ארגון טרור, עבירה לפי סעיף 24(א)(1) לחוק המאבק בטרור, התשע""ו-2016 (להלן: ""חוק המאבק בטרור"") (חמש עבירות). הסתה לטרור, עבירה לפי סעיף 24(ב)(2) לחוק המאבק בטרור (שלוש עבירות).",גזר דין
"ת""פ 54551-10-23","על פי הנטען בחלק הכללי של כתב האישום, ביום 14.12.1987 נוסד ארגון חמאס וביום 22.6.1989 הוכרז ארגון חמאס כארגון טרור על ידי ממשלת ישראל (להלן: ""החמאס""). החל מיום 1.11.2016 מוכרז החמאס כארגון טרור מכוח המאבק בטרור, התשע""ו -2016 (להלן: ""חוק המאבק בטרור"").",גזר דין
"ת""פ 54551-10-23","ביום 7.10.2023 החל משעות הבוקר המוקדמות, חדרו פעילי ארגון הטרור חמאס ברצועת עזה יחד עם אחרים (להלן: ""פעילי טרור""), תוך שהם פורצים את גדר הגבול, וכאשר חלקם חמושים היטב במגוון אמצעי לחימה לשטח מדינת ישראל. פעילי הטרור ביצעו מעשי טרור קשים, רצחניים ואכזריים, במהלכם בין היתר, רצחו באופן מתוכנן ומכוון בדם קר, גברים, נשים, זקנים ילדים וטף, ישראלים וזרים, חיילים וחיילות ששהו באותה עת במספר רב של ישובים אזרחיים, במסיבת הטבע ""נובה"" ליד קיבוץ רעים, וכן בבסיסי צה""ל, ופצעו רבים. מעבר לכך, חטפו פעילי טרור לרצועת עזה כ-239 ישראלים וזרים, גברים, נשים, קשישים, ילדים ופעוטות (להלן: ""מעשי הזוועה ההמוניים"").",גזר דין
"ת""פ 54551-10-23","במקביל, החל משעות הבוקר של יום זה, ובמשך תקופה ממושכת, ירו ארגוני הטרור ירי מאסיבי של אלפי רקטות ופצצות מרגמה אל עבר רחבי מדינת ישראל שגרמו לפגיעה ולנזק בחייהם של ישראלים, בגופם ורכושם. מעשי הטרור הנפשעים של פעילי הטרור גרמו, לפי הנתונים במועד הגשת כתב האישום, למעלה מ- 1400 הרוגים ו-5350 פצועים בדרגות פציעה שונות. במהלך האירועים החלו להתפרסם ברשתות סרטונים המתעדים את מעשי הזוועה ההמוניים.",גזר דין
"ת""פ 54551-10-23","ועדת השרים לענייני ביטחון לאומי החליטה על נקיטת פעולות צבאיות משמעותיות מכוח הסמכות שניתנה לה בסעיפים 40(א) ו-40(א1) לחוק יסוד: הממשלה, החל מיום 7.10.2023 בשעה 06:00, בשל המלחמה שנכפתה על מדינת ישראל באמצעות מתקפת טרור רצחנית מרצועת עזה, במהלכה פועלים גורמי הביטחון נגד יעדי טרור.",גזר דין
"ת""פ 54551-10-23","נטען, כי עקב האמור לעיל, קיים היה חשש להסלמה בגזרות אחרות בקרב פעילי ותומכי טרור באשר הם. בעת הגשת כתב האישום, מצויה מדינת ישראל בלחימה.",גזר דין
"ת""פ 54551-10-23","על פי העובדות, במהלך התקופה ברלבנטית לכתב האישום החזיק הנאשם ברשת החברתית Facebook תחת השם ""aboud sharabati"" בחשבון הפייסבוק, והיו לנאשם מעל 4487 חברים והוא פתוח לכלל הציבור.",גזר דין
"ת""פ 54551-10-23","הנאשם כמנהל ויוצר של חשבון הפייסבוק, שלט בכל התכנים שפורסמו בו.",גזר דין
"ת""פ 54551-10-23","בין התאריכים 7.10.23 ועד 9.10.2023 פרסם הנאשם ארבעה פרסומים בחשבון הפייסבוק שלו המהווים דברי שבח, אהדה, או עידוד למעשה טרור, תמיכה בו או הזדהות עמו, ועל פי תוכנם של הפרסומים והנסיבות בהן פורסמו ישנה אפשרות ממשית שיביאו לעשיית מעשה טרור, וכן דברי שבח, אהדה תמיכה והזדהות עם ארגון טרור.",גזר דין
"ת""פ 54551-10-23",תוכן הסרטונים המסיתים שהנאשם פרסם בחשבון הפייסבוק שברשותו מפורט להלן:,גזר דין
"ת""פ 54551-10-23","ביום 7.10.2023 פרסם סרטון וידאו מסית, בו נראים בין היתר, סמל של התנועה המאוחדת לתנועות הפלסטיניות, טנדר לבן מסוג טויוטה, קטעים של אנשי חמאס מתאמנים, יורים טילים, נלחמים, משתלטים על טנקים ישראלים ואף את אחד מהם מנופף בדגל פלסטין על הטנק.",גזר דין
"ת""פ 54551-10-23",פרסום זה זכה ל-2 לייקים.,גזר דין
"ת""פ 54551-10-23","באותו היום, ובסמוך לפרסום הראשון, פרסם הנאשם פרסום נוסף אשר בו נראה שייח מוחמד חסנאת (אשר גדל בעזה ומתגורר כעת בטורקיה המוכר בהתבטאותו המסיתה נגד ישראל), אומר בערבית: ""תפתחו להם את הגבולות, באלוהים הם יעשו בבגי ביהודים, באלוהים הם יעשו כמו בבגי ביהודים. (בבגי: כינוי למשחק מלחמה במסגרתו על השחקנים לפעול להשגת נשק ולהרוג את יתר השחקנים במשחק.",גזר דין
"ת""פ 54551-10-23",פרסום זה זכה ל-5 לייקים.,גזר דין
"ת""פ 54551-10-23","על כתף אחד מהם קטין לבוש מדים צבאיים עם סרט ירוק מעל ראשו עם כיתוב בערבית ""א-קאסם"", וסמל ניצחון.",גזר דין
"ת""פ 54551-10-23",פרסום זה זכה ל-5 לייקים.,גזר דין
"ת""פ 54551-10-23","ביום 18.10.2023 פרסם הנאשם שני פרסומים בווטס- אפ במטרה להזדהות עם ארגון חמאס: האחד, תמונה של לוחמים מטעם עז א-דין אל קאסם עם מדים ועל ראשם סרט ירוק, על התמונה נכתב: ""אלוהי השחר הבוקע, אלוהי הגברים אשר לא ישנו ושמרו על חלומותינו לאורך כל הלילה והשיגו בתפארה שאלוהים ישמור לנו על עזה, מה שבה ומי שבה"" לצד הכיתוב צירף סמלון של לב ירוק.",גזר דין
"ת""פ 54551-10-23","באותו יום פרסם תמונה נוספת, בה רואים שתי תימרות עשן. בחלק העליון של התמונה מופיע שטחה הגיאוגרפי של מדינת ישראל כאשר הוא מורכב בקצהו התחתון מראש טיל מכוון כלפי מטה, ושאר השטח מורכב מתימרות עשן היוצא מראש הטיל. בקצהו העליון של תמרת העשן קבוע מסגד אל אקצה וממנו מתנופף דגל פלסטין. בחלקה התחתון של התמונה תמרת עשן נוספת לכל רוחב התמונה, אשר צידה השמאלי נראה כמו ראש טיל. בתוך תמרות העשן מופיע הכיתוב ""טופאן על אקצה"" (כינוי למתקפת הטרור של חמאס ומעשי הזוועה ההמונים אותם ביצע ביום 7.10.2023).",גזר דין
"ת""פ 54551-10-23","המאשימה הפנתה בטיעוניה לעונש לת""פ 4601-11-23 מדינת ישראל נגד בילאל בורקאן, שם עמדה על הצורך בהחמרת הענישה בעבירות של הסתה והזדהות עם ארגון טרור, נוכח האירועים שהתרחשו ביום 7.10.2023. המאשימה ביקשה ליתן דגש למספר הפרסומים שנעשו, מועד פרסומם, מספר החברים שהיו לנאשם באותה עת בחשבון הפייסבוק, וכן לעובדה שהחשבון היה פתוח לכלל הציבור, נתון המבסס לדבריה דרגת חומרה בינונית-גבוהה ופוטנציאל סיכון משמעותי לביטחונו של הציבור.",גזר דין
"ת""פ 54551-10-23","לדעת המאשימה יש לקבוע את המתחם החל מ-14 חודשים ועד 26 חודשים. בכל הנוגע למיקומו של הנאשם בתוך המתחם, הפנתה המאשימה לכך שהנאשם הודה ונטל אחריות על המעשים, אך מנגד, ניצב לחובתו רישום פלילי הכולל עבירות רכוש, נשק, אלימות כנד שוטרים ועוד, בגינם ריצה מספר עונשי מאסר, וכן תלוי ועומד נגדו מאסר על תנאי להפעלה למשך 6 חודשים. בהקשר זה ציינה המאשימה, כי פסיקת בית העליון מאפשרת לכלול את המאסר המותנה במקרה שבפנינו, שכן המבחן הוא מהותי, ולא טכני. במובן זה, הסתה לטרור משמעה קריאה לביצוע מעשה אלימות, ועל כן ניתן להורות על הפעלת המאסר על תנאי בנסיבות המקרה. בנוסף צוין, כי גם בתיק הקודם ביצע הנאשם הקשורות באלימות כנגד כוחות הביטחון, ואף כאן, הפרסומים כללו דברי הסתה לפגיעה בכוחות ביטחון.",גזר דין
"ת""פ 54551-10-23","בנסיבות אלו עתרה המאשימה לקבוע את עונשו של הנאשם בחלקו העליון של המתחם, ולהטיל עליו מאסר למשך 24 חודשים, תוך הפעלת המאסר על תנאי במצטבר, ובסה""כ 30 חודשי מאסר, לצד ענישה נלווית.",גזר דין
"ת""פ 54551-10-23","ב""כ הנאשם הפנה לתוכנם של הפרסומים, אשר חלקם, כך לדבריו, אינם מצויים ברף חומרה גבוה. מצב דברים זה מוביל למסקנה שמרבית הפרסומים מצויים לדבריו בגבול שבין הזדהות להסתה. עוד צוין, כי הנאשם הינו צעיר כבן 21, אשר אין לו כל יכולת השפעה על הציבור, כאשר שניים מהפרסומים פורסמו בתוכנת ווטס-אפ ולנאשם, כך על פי כתב האישום, 9 חברים. בנוסף, ועל אף שיש לנאשם מספר גדול של חברים בחשבון הפייסבוק, רק שבעה מתוכם הגיבו לפרסום בלייקים.",גזר דין
"ת""פ 54551-10-23","לדעת הסנגור, ובהתאם לגזרי הדין שניתנו במהלך תקופה זו, יש לקבוע את המתחם החל מ-9 חודשי מאסר ועד 18 חודשים. בכל הנוגע לנסיבותיו האישיות של הנאשם צוין, כי המדובר בילד מאומץ שננטש על ידי הוריו בעת שהיה פעוט בן מספר חודשים, וחיי חיים בשולי החברה. הסנגור ביקש ליתן משקל לתנאי המעצר בהם נתון הנאשם, נוכח סיווגו כעציר ביטחוני, להסתפק בשנת מאסר,  ולהימנע מהטלת קנס.",גזר דין
"ת""פ 54551-10-23","הנאשם בסיום הביע צער על מעשיו, וביקש לשוב לחיק משפחתו כדי לסייע לה.",גזר דין
"ת""פ 54551-10-23","במסגרת ת""פ (שלום י-ם) 4601-11-23 מדינת ישראל נ' בלאל בורקאן (16.7.2024), עמדתי בהרחבה על הערכים המוגנים שנפגעו כתוצאה מהמעשים בהם הורשע הנאשם, וכן הצורך לעצב מדיניות ענישה חדשה, זאת נוכח האירועים הקשים שהתרחשו ביום 7.10.2023, המצב הביטחוני השורר מאז בתחומי מדינת ישראל, טעמים הנוגעים בשלום הציבור וביטחונו, הרתעת הרבים, ומתוך מטרה לשרש מעשי הזדהות והסתה מסוג זה. בהתאם לכך, נקבע מתחם ענישה ביחס ל-5 עבירות הזדהות עם ארגון טרור ו- 5 עבירות הסתה לטרור, החל מ-12 חודשים ועד 24 חודשים. גז""ד זה אושר על ידי ערכאת הערעור ביום 6.10.2024, לאחר שנדחה ערעור שהוגש מטעם ההגנה (ראו: עפ""ג 33802-06-24 (מחוזי ירושלים)  בלאל בורקאן נגד מדינת ישראל (6.10.2024)).  ",דיון:  
"ת""פ 54551-10-23","בהתאם לקווים המנחים אליהם התייחסתי בעניין בורקאן הנזכר לעיל, לצורך קביעת המתחם, ראיתי לקבוע את מתחם העונש ההולם במקרה זה החל מ-10 חודשים ועד 24 חודשים, לצד ענישה נלווית.",דיון:  
"ת""פ 54551-10-23","בבחינת העונש המתאים לנאשם בתוך המתחם יש להביא במסגרת שיקולי הענישה את גילו הצעיר של הנאשם, נטילת האחריות וכן נסיבותיו האישיות כפי שפורטו על ידי סנגורו. מנגד, לחובת הנאשם רישום פלילי משמעותי הכולל ביצוע עבירות אלימות, נשק, ניסיון הצתה מתוך מניע גזעני ורכוש, ועל אף גילו הצעיר, הוא ריצה שלוש תקופות מאסר. מבין העבירות אותן ביצע בולטות עבירות האלימות כנגד שוטרים, וכן עבירה נוספת של ביצוע עסקה בנשק. נתונים אלו יכולים ללמד על מידת הסיכון הנשקף מהנאשם, ולכך שהעבירות בתיק שבפניי לא נעשו מתוך חוסר מחשבה, או קלות דעת כמאמר ההגנה, אלא שיש קו מחשבתי ברור מצד הנאשם, למעשים המכוונים לפגיעה בציבור מתוך מניע גזעני, ובאנשי כוחות הביטחון.",דיון:  
"ת""פ 54551-10-23","במסגרת ת""פ 29181-04-20, הוטל בין היתר על הנאשם מאסר על תנאי למשך 6 חודשים בגין ""עבירת אלימות כנגד הגוף מסוג פשע"". הצדדים חלוקים בשאלת הפעלתו. מחד, ולדעת המאשימה, התנהגות הנאשם בתיק דנן, הכוללת אמנם ביטויים ולא מעשי אלימות, מקיימת במבחן ענייני- מהותי את הרציונל שבהפעלת התנאי התלוי ועומד כנגד הנאשם, שכן לדבריה הגדרה של ""הסתה לטרור"", טומנת בחובה קריאה לנקוט באלימות. בעניין זה מפנה המאשימה לפסיקה המנחה לפיה הרשעה בעבירת ""איומים"", אף שאינה כוללת מעשה אלים, מאפשרת הפעלת מאסר על תנאי בעבירת אלימות. הוסף, כי התכלית העומדת בבסיס עבירת ""הסתה לטרור"" הינה למנוע מעשי טרור כנגד גופו של אדם. על פיה, בנסיבות המקרה דנן הדבר נכון ביתר שאת, שכן גם במסגרת התיק הקודם הורשע הנאשם בעבירות אלימות כלפי כוחות הביטחון, וגם עתה, חלקו של הפרסום כולל הסתה ביחס לאלימות בה נקטו מחבלי  חמאס כנגד אנשי כוחות הביטחון ביום 7.10.2023.",דיון:  
"ת""פ 54551-10-23","ניסוח זה, כך לדבריו, מכוון רק למקרים בהם קיים יסוד של פגיעה פיזית בגופו של אדם. טענה נוספת התייחסה לכך שלנאשם לא יוחסה עבירה של הסתה לאלימות או טרור לפי סעיף 144, אלא לעבירה שעיקרה מחוק המאבק בטרור הכולל ביטוי בלבד, נתון אשר לדבריו אינו מאפשר את הפעלת המאסר המותנה.",דיון:  
"ת""פ 54551-10-23","בהתאם לפסיקה המנחה, המבחן להפעלת עונש מאסר על-תנאי התלוי ועומד כנגד נאשם הינו מבחן ענייני-מהותי. קרי, התנהגות פלילית הנבחנת באורח מהותי המקיימת את הרציונל הקיים בהפעלת התנאי, זאת אף אם אין זהות מוחלטת בין יסודות עבירת התנאי לבין יסודותיה של העבירה הנוספת. (ראו: ע""פ 49/80 מסילתי נ' מדינת ישראל, פ""ד לד(3) 808 (1980)).",דיון:  
"ת""פ 54551-10-23","בענייננו, הנאשם הורשע בעבירות של הזדהות עם ארגון טרור והסתה לטרור, לפי חוק המאבק בטרור. לטעמי, בהתאם למבחנים שנקבעו בפסיקה ניתן לקבוע, כי חלק מהפרסומים בהם הורשע הנאשם, הגם שהמדובר בביטויים בלבד, והם אינם כוללים מעשה אלימות פיזי שנעשה, הם בבחינת מעשי אלימות מילולית- להם זיקה הדוקה למעשי הזוועה ההמוניים שבוצעו החל מיום 7.10.2023 ואילך (כמתואר בכתב האישום). בנוסף, בביטויים אלו קיים פוטנציאל ממשי לפגיעה בציבור, והם למעשה קריאה ברורה לפעול באלימות כנגד הגוף- בדרך של פגיעה והרג של יהודים.",דיון:  
"ת""פ 54551-10-23","בהתאם לפסיקה המנחה, עבירת איומים יכולה להוביל להפעלת מאסר על-תנאי בגין ""עבירת אלימות"" (ראו: רע""פ 8118/09 דבורה נ' מדינת ישראל, (25.10.2009); ע""פ 6420/10/10 סלסנר נ' מדינת ישראל, (23.8.2011)). ",דיון:  
"ת""פ 54551-10-23","עיון ברישומו הפלילי של הנאשם מלמד, כי לחובתו הרשעות קודמות בעלי גוון דומה לתיק שבפניי: אלימות כנגד אנשי כוחות הביטחון, נשק ופעולות שנעשו מתוך מניע גזעני, זאת בדומה לאירועים שבפניי- פרסום ביטויי הזדהות והסתה ביחס למעשי טבח ופגיעה שנעשתה בגופם של אזרחים ואנשי כוחות הביטחון. בגין הרשעותיו אלו, ריצה הנאשם שתי תקופות מאסר בשנים 2019 ו-2020.",דיון:  
"ת""פ 54551-10-23","המסקנה המתבקשת מהאמור לעיל, כי הסתה למעשי אלימות וטרור, באמצעות פרסומים הקוראים לפגיעה והרג של יהודים, בהתאם לחוק המאבק בטרור, מאפשרים את הפעלת המאסר על תנאי התלוי ועומד כנגד הנאשם. לצד זאת, לבית המשפט קיים שיקול-הדעת לעניין אופן הפעלת המאסר המותנה.",דיון:  
"ת""פ 54551-10-23","בנסיבות המקרה דנן, החלטתי להפעילו חלקו במצטבר וחלקו בחופף, זאת נוכח נטילת האחריות על המעשים, המועד בו ניתן גזר הדין בתיק בו הופעל המאסר על תנאי (28.6.2020), וכן העובדה, כי במסגרת אותו תיק נדון הנאשם כקטין.",דיון:  
"ת""פ 54551-10-23",באיזון בין שיקולים אלו החלטתי לקבוע את עונשו של הנאשם בחלקו הבינוני-עליון של מתחם העונש ההולם ולהטיל עליו את העונשים הבאים:,דיון:  
"ת""פ 54551-10-23",מאסר בפועל למשך 18 חודשים בניכוי ימי המעצר.,דיון:  
"ת""פ 54551-10-23","אני מצווה על מאסרו של הנאשם למשך 8 חודשים, וזאת על תנאי למשך 3 שנים מיום שחרורו מהמאסר שלא יעבור עבירה מחוק המאבק בטרור.",דיון:  
"ת""פ 54551-10-23","הפעלת מאסר על תנאי למשך 6 חודשים כפי שנפסק בתיק מספר 21981-4-20 (שלום ירושלים) כך שארבעה חודשים ירוצו במצטבר ושני חודשים בחופף. סה""כ ירצה הנאשם 22 חודשים בניכוי ימי המעצר.",דיון:  
"ת""פ 54551-10-23","תשלום קנס בסך 6000 ₪, אשר ישולם עד ליום 1.5.2025.",דיון:  
"ת""פ 54551-10-23","החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",דיון:  
"ת""פ 54551-10-23","ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",דיון:  
"ת""פ 54551-10-23","בכרטיס אשראי – באתר המקוון של רשות האכיפה והגבייה, www.eca.gov.il",דיון:  
"ת""פ 54551-10-23",מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-,דיון:  
"ת""פ 54551-10-23",5129371במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,2055000
"ת""פ 54551-10-23",54678313זכות ערעור לבית המשפט המחוזי בירושלים בתוך 45 יום מהיום.,2055000
"ת""פ 54551-10-23","ניתן היום,  ו' חשוון תשפ""ה, 07 נובמבר 2024, במעמד הנוכחים.",2055000
"ת""פ 54551-10-23",נוסח מסמך זה כפוף לשינויי ניסוח ועריכה,ארנון איתן 54678313
"ת""פ 54551-10-23","בעניין עריכה ושינויים במסמכי פסיקה, חקיקה ועוד באתר נבו – הקש כאן",ארנון איתן 54678313
