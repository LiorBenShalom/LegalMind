verdict,text,part
"תפ""ח 46412-12-15","בשם הנאשם 1 עו""ד נג'מה הייב אבו מוח מהסניגוריה הציבורית.","נוכחים: 	בשם המאשימה עו""ד אור לרנר.   "
"תפ""ח 46412-12-15","חוק העונשין, תשל""ז-1977: סע'  40ב', 40ג', 40ד', 40ה', 40ח', 40ט', 40ט(א)(6), 144ו', 186(א), 244, 40טו(ב), 40יא', 40יב', 40יג', 499(א)(1)",חקיקה שאוזכרה: 
"תפ""ח 46412-12-15","חוק הנוער (שפיטה, ענישה ודרכי טיפול), תשל""א-1971","חוק הכניסה לישראל, תשי""ב-1952: סע'  21(1)"
"תפ""ח 46412-12-15",מיני-רציו:,"חוק למניעת הסתננות (עבירות ושיפוט), תשי""ד-1954: סע'  4"
"תפ""ח 46412-12-15","* בית המשפט גזר את דינם של הנאשמים – בגיר על סף הקטינות ושני קטינים על סף הבגירות – שהורשעו בתכנון פיגוע ועבירות נלוות, והשית עליהם מאסרים בפועל ושלושה מאסרים על תנאי.","חוק למניעת הסתננות (עבירות ושיפוט), תשי""ד-1954: סע'  4"
"תפ""ח 46412-12-15",* עונשין – ענישה – מדיניות ענישה: עבירות אלימות על רקע לאומני‏,"חוק למניעת הסתננות (עבירות ושיפוט), תשי""ד-1954: סע'  4"
"תפ""ח 46412-12-15","הנאשמים, בגיר בן 19 ושני קטינים שהיו כבני 17 בעת ביצוע העבירות, הודו בביצוע עבירות של קשירת קשר לביצוע פיגוע, החזקת סכין שלא כדין, שיבוש מהלכי משפט וכניסה לישראל שלא כדין.",.
"תפ""ח 46412-12-15",בית המשפט המחוזי גזר את הדין ופסק:,.
"תפ""ח 46412-12-15","מדיניות הענישה בעבירות קשירת קשר למעשי אלימות, בפרט אלה הכרוכות בשימוש בסכין ומתוך מטרה לפגוע בחיי אדם, מחייבת הטלת עונשים מרתיעים. כאשר עבירות אלה מבוצעות על רקע אידיאולוגי -לאומני, נוסף להם נופך של חומרה ובדרך כלל נדחים יתר שיקולי הענישה ויש להעביר מסר הרתעתי חד משמעי באמצעות ענישה קשה. בחינת הערכים המוגנים שנפגעו ומידת הפגיעה בהם, הנסיבות הקשורות בביצוע העבירות ומדיניות הענישה הנוהגת, מביאה למסקנה כי מתחם העונש ההולם נע בין 2 שנות מאסר בפועל לארבע שנות מאסר בפועל. בהתחשב במכלול השיקולים, הושתו על הנאשם מס' 1: 28 חודשי מאסר בפועל ושלושה מאסרים על תנאי ועל הנאשמים 2 ו-3: 25 חודשי מאסר בפועל ושלושה מאסרים על תנאי.",.
"תפ""ח 46412-12-15","הנאשמים, בגיר - יליד 1997, ו-2 קטינים (שהיו כבני 17 בעת ביצוע העבירות), תושבי ג'נין, נכנסו לישראל שלא כדין בראשית חודש דצמבר 2015, לאחר שקשרו קשר לבצע פיגוע בעיר עפולה, תכנית שסוכלה, למרבה המזל, בטרם ביצעו את זממם."," א. הלמן, שופטת בכירה, אב""ד: "
"תפ""ח 46412-12-15","במסגרת הסדר טיעון, הודו השלושה במיוחס להם בכתב אישום מתוקן, לפיו, בתקופה שקדמה למעשיהם, התרחשו בישראל באופן תכוף פיגועי דקירה במטרה להביא למותם של אזרחים יהודים חפים מפשע."," א. הלמן, שופטת בכירה, אב""ד: "
"תפ""ח 46412-12-15","כשבוע לפני מעצרם, נכנסו הנאשמים שלא כדין לישראל ושהו באום אלפחם, שם לנו ועבדו בעבודות מזדמנות."," א. הלמן, שופטת בכירה, אב""ד: "
"תפ""ח 46412-12-15","ביום 08/12/15, לאחר שצפו בתכנית, בה נראו חיילים יהודים מתעמתים בירושלים עם נשים מוסלמיות, הוצפו הנאשמים בתחושות זעם וחימה וגמלה בלבם יחדיו החלטה להגיע למחרת היום לעיר עפולה ולרצוח יהודי בדקירות סכינים. "," א. הלמן, שופטת בכירה, אב""ד: "
"תפ""ח 46412-12-15","לצורך מימוש הפיגוע, רכש נאשם מס' 2 עבורו ועבור שני הנאשמים האחרים, שלושה סכינים בחנות באום אלפחם. שני הנאשמים האחרים המתינו לו מחוץ לחנות וקיבלו ממנו את הסכינים. השלושה הסתירו את הסכינים מתחת לבגדיהם ועלו על אוטובוס שהסיע אותם לעפולה; שם ירדו סמוך למבנה עיריית עפולה ושוטטו בין השעות 21.00 ל-21.30, ברחובות העיר במטרה לאתר אדם יהודי, כיעד מתאים לפיגוע."," א. הלמן, שופטת בכירה, אב""ד: "
"תפ""ח 46412-12-15","התנהגותם עוררה את חשדן של שתי אזרחיות, שהתקשרו למשטרה ודיווחו עליהם."," א. הלמן, שופטת בכירה, אב""ד: "
"תפ""ח 46412-12-15","זמן קצר לאחר מכן, אותרו הנאשמים על ידי שני שוטרים, שערכו סיורים בעיר כדי לחפשם. הם נשאלו מה מעשיהם והשיבו, כי הם בדרכם לתחנת האוטובוס, על מנת לחזור לעיר מגוריהם - אום אלפחם וכי הם מחפשים את תחנת האוטובוס; זאת במטרה להכשיל את החקירה הפלילית והליך שיפוטי בעקבותיה."," א. הלמן, שופטת בכירה, אב""ד: "
"תפ""ח 46412-12-15","השוטרים כיוונו את הנאשמים לתחנת האוטובוס, אולם הנאשמים החלו ללכת לכיוון אחר ותוך כדי הליכה השליכו נאשמים 2 ו-3 את הסכינים שהחזיקו עמם, במטרה להכשיל את החקירה וההליך המשפטי. בעקבות כך, עצרו אותם השוטרים והובילו אותם לתחנת המשטרה. בדרכם לתחנה, נאשם מס' 1 השליך את הסכין שהייתה ברשותו בתוך הניידת, כדי להכשיל את החקירה וההליך השיפוטי."," א. הלמן, שופטת בכירה, אב""ד: "
"תפ""ח 46412-12-15","על סמך האמור, הודו הנאשמים בביצוע עבירות של קשירת קשר לביצוע פשע, עבירה לפי סעיף 499(א)(1) בצירוף סעיף 144ו' לחוק העונשין, התשל""ז-1977, (להלן: ""חוק העונשין""), החזקת סכין שלא כדין, עבירה לפי סעיף 186(א) בצירוף סעיף 144ו' לחוק העונשין, שיבוש מהלכי משפט, עבירה לפי סעיף 244 בצירוף סעיף 144 ו' לחוק העונשין וכניסה לישראל שלא כדין, עבירה לפי סעיף 21(1) לחוק הכניסה לישראל, התש""יב-1952."," א. הלמן, שופטת בכירה, אב""ד: "
"תפ""ח 46412-12-15",הסדר הטיעון כלל תיקון כתב האישום אך לא כלל הסכמה לגבי העונשים.," א. הלמן, שופטת בכירה, אב""ד: "
"תפ""ח 46412-12-15","בעקבות הודאתם באמור לעיל, הורשע נאשם מס' 1 (הבגיר), בביצוע העבירות בהן הודה ונקבע כי הנאשמים 2 ו-3 ביצעו את העבירות."," א. הלמן, שופטת בכירה, אב""ד: "
"תפ""ח 46412-12-15","בהתחשב בגילאי הנאשמים, הוגשו בפנינו תסקירי שירות המבחן טרם גזירת הדין, המפרטים את נסיבות חייהם של כל אחד מן הנאשמים, (אליהם נתייחס להלן בקצרה), התייחסותם לעבירות שביצעו, סיכויי השיקום שלהם והסיכון להישנות עבירות דומות.",תסקירי שירות המבחן:  
"תפ""ח 46412-12-15","נאשם מס' 1 - הנאשם כבן 19, בן למשפחה קשת יום, אשר סייע בפרנסת המשפחה, בפרט לאחר מות אביו. הנאשם תיאר, כי נכנס לישראל, יחד עם חבריו, במטרה לעבוד. בהיותם באום אלפחם גמלה בלבם ההחלטה לבצע פיגוע ולשם כך הצטיידו בסכינים ונסעו לעפולה, כדי לבצע את זממם. הנאשמים התחרטו, החליטו לחזור לאום אלפחם והשליכו את הסכינים שהיו עימם. הנאשם מסר, כי פעל מתוך תחושות כעס וחוסר אונים, בהשפעת ההתרחשויות והאירועים שהיו באותה תקופה.",תסקירי שירות המבחן:  
"תפ""ח 46412-12-15","שירות המבחן מפרט, כי הנאשם קיבל אחריות פורמלית למעשיו, ותיאר תחושות חרטה ואכזבה מעצם מעורבותו בהם.",תסקירי שירות המבחן:  
"תפ""ח 46412-12-15","שירות המבחן העריך, כי אחד המניעים למעורבותו של הנאשם בביצוע העבירות, הוא תחושת התסכול שלו, בשל הציפייה ממנו למלא תפקיד הורי לאחר מות אביו, והפער בין הציפייה הזו לבין תפקודו בפועל.",תסקירי שירות המבחן:  
"תפ""ח 46412-12-15","שירות המבחן בחן את גורמי הסיכון לעבריינות (לרבות העדר יציבות במסגרות ובתעסוקה) אל מול גורמי הסיכוי לשיקום (כמו לקיחת אחריות - למרות נטייה להשליך את האחריות על גורמים חיצוניים והעבר הנקי), והעריך כי קיים סיכון להישנות עבירות דומות.",תסקירי שירות המבחן:  
"תפ""ח 46412-12-15","בסיכום, נאמר כי בהינתן חומרת העבירות, נסיבותיהן והסיכון להישנות עבירות דומות ומאידך, גילו הצעיר של הנאשם ונסיבות חייו, אין באפשרות שירות המבחן להמליץ על חלופות עונשיות או שיקום במסגרת קהילה, העשויות להפחית מן הסיכון.",תסקירי שירות המבחן:  
"תפ""ח 46412-12-15","נאשם מס' 2 - הוא יליד יולי 1998. נסיבות חייו המשפחתיות מורכבות. הוא בן למשפחה נורמטיבית, אבי המשפחה עובד ומפרנס את המשפחה, אך המצב הכלכלי שלה איננו טוב. בעבר נהרס בית המשפחה במלחמה, ונבנה מאוחר יותר מחדש. הנאשם יצא לעבוד ולסייע בפרנסת משפחתו לאחר 10 שנות לימוד.",תסקירי שירות המבחן:  
"תפ""ח 46412-12-15","הנאשם הסביר כי נכנס לישראל על מנת לעבוד, אך בהמשך, לאור האירועים שהתרחשו בירושלים, כעס על מדיניות הצבא כנגד אזרחים פלסטינאים, והחל לחשוב על פעולת נקמה, מבלי לחשוב על ההשלכות והנזקים הכרוכים בכך. בהיותו סמוך לזירת העבירה חש פחד, חזר בו ממה שתכנן ולא העז לבצע את העבירה.",תסקירי שירות המבחן:  
"תפ""ח 46412-12-15","ממה שמסר הקטין לשירות המבחן, ניתן להבין כי הוא נחשף לתכנים אידיאולוגיים ברשת (בעיקר בפייס בוק ובטלוויזיה), הושפע מהם ומהמסרים שהועברו בהם, ולכן החל לעסוק בנושאים לאומיים ולאומניים.",תסקירי שירות המבחן:  
"תפ""ח 46412-12-15","הנאשם לקח אחריות למעשיו, הסביר כי תוך כדי שוטטות בעפולה, נכנסו בו פחד וחרדה והנאשמים תכננו לחזור לאום אלפחם.",תסקירי שירות המבחן:  
"תפ""ח 46412-12-15","לטענתו, החליט להודות במיוחס לו מתוך הבנה כי עשה טעות איומה ובלתי נסלחת.",תסקירי שירות המבחן:  
"תפ""ח 46412-12-15","יחד עם זאת, קצין המבחן התרשם, כי הקטין מרוכז יותר בעצמו ובסבל שנגרם לו, מאשר בתוצאות המעשיות של מעשיו.",תסקירי שירות המבחן:  
"תפ""ח 46412-12-15","בסופו של דבר, לא בא שירות המבחן לנוער בכל המלצה טיפולית, בין היתר, משום שהקטין הוא תושב הרשות הפלסטינית, והיכולת להציע דרכי טיפול או חקירה פסיכו סוציאלית הינה מוגבלת.",תסקירי שירות המבחן:  
"תפ""ח 46412-12-15","נאשם מס' 3 - הינו יליד אוקטובר 1998. תסקיר שירות המבחן מפרט את נסיבותיו המשפחתיות ואת מצבה הכלכלי הקשה של המשפחה; היחסים בתוך המשפחה הינם תקינים, חרף המורכבות המתוארת.",תסקירי שירות המבחן:  
"תפ""ח 46412-12-15","הקטין תואר על ידי אמו כנער שקט וממושמע, אשר עבד וסייע בפרנסת המשפחה. האם הביעה פליאה על מעורבותו של הקטין בעבירות שביצע. לטענתה, אין לבנה כל מעורבות ארגונית או אידיאולוגית והיא חוששת כי הושפע מאחרים. על כל פנים, המשפחה מגנה את המעשים ובטוחה כי הקטין למד את הלקח.",תסקירי שירות המבחן:  
"תפ""ח 46412-12-15","הקטין סיים כיתה ח' ויצא לסייע למשפחה בפרנסה. שירות המבחן התרשם מנער דל, בעל אוצר מילים מצומצם ורמה קוגניטיבית ודימוי עצמי נמוכים. התייחסותו לעבירות הייתה מצומצמת, הוא סירב לדבר על פרטי העבירות ועל המניע לביצוע העבירות וכן שלל תכנון מוקדם. הוא הסתפק בחרטה על המעשים, טען שלמד את הלקח והבטיח כי לא יחזור על מעשים מסוג זה.",תסקירי שירות המבחן:  
"תפ""ח 46412-12-15","שירות המבחן התרשם מנער מבולבל, אשר מחד מביע חרטה על מעורבותו ומשדר רתיעה ממעצרו ומן ההליך המשפטי, אך מאידך, התקשה לגבש הערכות לגבי מעורבותו בעבירות, בשל התייחסותו המצומצמת והסתגרותו.",תסקירי שירות המבחן:  
"תפ""ח 46412-12-15","לסיכום, לאור אופי העבירות וחומרתן ובהתחשב בכך שמדובר בתושב הרשות הפלסטינית, לא בא שירות המבחן בכל המלצה טיפולית. עם זאת, המליץ כי בית המשפט יתחשב בקטנותו, בעובדה שזו העבירה הראשונה שביצע בישראל וברתיעה שהוא מגלה ממעצרו, כמו גם להשלכות שעלולות להיות לשהייה ממושכת בכלא בגיל צעיר על התפתחותו האישית והרגשית.",תסקירי שירות המבחן:  
"תפ""ח 46412-12-15","בטיעוניה לעונש עתרה המאשימה להורות על הרשעת הקטינים, בשל חומרת העבירות ובהעדר המלצה לנקוט כנגדם בדרכי טיפול.",טיעוני המאשימה: 
"תפ""ח 46412-12-15","המאשימה עותרת להטיל על הנאשמים עונשי מאסר בפועל, מאסר על תנאי וקנסות.",טיעוני המאשימה: 
"תפ""ח 46412-12-15","לעמדת המאשימה, מתחם העונש ההולם לעבירות שביצעו הנאשמים בנסיבותיהן, נע בין שנתיים מאסר בפועל לבין 4 שנות מאסר.",טיעוני המאשימה: 
"תפ""ח 46412-12-15","ביחס לקטינים לא חל תיקון 113 לחוק העונשין, עם זאת, ניתן להתחשב בהוראותיו. לפיכך, הציעה ופירטה המאשימה את השיקולים לענישתם של כל הנאשמים, בהתאם וברוח התיקון.",טיעוני המאשימה: 
"תפ""ח 46412-12-15","ראשית, צוין עיקרון ההלימה, שהוא השיקול המנחה בענישה.",טיעוני המאשימה: 
"תפ""ח 46412-12-15","ביחס לקטינים ציינה המאשימה, כי השיקולים הרלבנטיים בעניינם הינו ההתחשבות בגילם. ככלל, הנטייה היא להקל בעונשיהם של קטינים, משום שאישיותם פחות מפותחת ומעוצבת, בשל ההנחה שהעונש יפגע בהם יותר ומשיקולי שיקום, אולם בענייננו, שיקול זה הינו זניח, עד שאין להתחשב בו. זאת בשל כך שהנאשמים 2 ו-3 קרובים עד מאוד לגיל הבגרות והנאשם מס' 1 בגר זמן קצר בטרם ביצע את העבירות. היוזמה והתכנון של המעשים היו יוזמה משותפת לשלושתם. שירות המבחן גם לא בא בכל המלצה טיפולית ולכן אין לתת משקל לקטינותם בקביעת העונשים שיוטלו על הנאשמים 2 ו-3.",טיעוני המאשימה: 
"תפ""ח 46412-12-15","השיקול השני שיש לקחת בחשבון בענישת הקטינים הוא עיקרון ההלימה. בהקשר זה הדגישה המאשימה, כי תכנון רצח יהודי בדקירות סכין בשל היותו יהודי, על רקע לאומני ודתי, הם מעשים שאירעו בתדירות גבוהה באותה תקופה ועדיין מתרחשים מעת לעת.",טיעוני המאשימה: 
"תפ""ח 46412-12-15","המאשימה מוסיפה, כי הקשר שקשרו הנאשמים לא התמצה בדיבורים, אלא הנאשמים הצטיידו בסכינים אימתניות, הטמינו אותן בבגדיהם, בחרו בעיר מרכזית בצפון, עלו על אוטובוס ונסעו למקום ושם החלו משוטטים במטרה לאתר אדם יהודי כיעד לפיגוע.",טיעוני המאשימה: 
"תפ""ח 46412-12-15","לטענת המאשימה, הנאשמים היו רחוקים כחוט השערה מביצוע המעשה בפועל.",טיעוני המאשימה: 
"תפ""ח 46412-12-15","שיקול נוסף לו מבקשת המאשימה לתת ביטוי הוא הרתעת הרבים, לאור התדירות הגבוהה של ביצוע מעשים דומים והפגיעה הקשה באזרחים תמימים.",טיעוני המאשימה: 
"תפ""ח 46412-12-15","אשר לשיקולים שיש לשקול לפי תיקון 113 מפנה המאשימה לערכים החברתיים שנפגעו מביצוע העבירה ומידת הפגיעה בהם, לנסיבות הקשורות בביצוע העבירות: התכנון שקדם לביצוע העבירה, הנזק שהיה עלול להיגרם, והסיבות שהביאו את הנאשמים לבצע את העבירות, מתוך מניע של גזענות ועוינות כלפי הציבור. חומרה יתירה היא מייחסת לכך שהמעשים בוצעו בחבורה כשביסודם רקע אידיאולוגי. באשר למדיניות הענישה, מפנה המאשימה לפסקי דין, שמהם ניתן לעמדתה, ללמוד על מדיניות הענישה הנהוגה במקרים דומים או אף פחות חמורים מזה שבפנינו.",טיעוני המאשימה: 
"תפ""ח 46412-12-15","את העונש הראוי לנאשמים, מבקשת המאשימה לגזור בשליש התחתון של המתחם וזאת בהתחשב בנסיבות שאינן קשורות בביצוע העבירות. בהקשר זה היא מתייחסת לנטילת האחריות והמאמצים לחזור למוטב; הנאשמים הודו לאחר פרשת התביעה ולאחר תיקון כתב האישום. תסקירי שירות המבחן מפרטים את מידת לקיחת האחריות שלהם. עוד היא מציינת את גילם הצעיר והעדר עבר פלילי, כנימוקים לזכות הנאשמים.",טיעוני המאשימה: 
"תפ""ח 46412-12-15","מנגד, היא מציינת כי שיקול הרתעת הרבים, לאור הסיכון הרב הכרוך במעשיהם, מטה את הכף לכיוון העליון של המתחם המוצע. כאשר, בסופו של דבר, כאמור, מבקשת ב""כ המאשימה, לגזור את עונשיהם בשליש התחתון של המתחם.",טיעוני המאשימה: 
"תפ""ח 46412-12-15","ב""כ הנאשם ביקשה לראות בעבירות בהן הורשע הנאשם ""אירוע אחד"", כמובנו בסעיף 40יג' לחוק העונשין ולקבוע בגינו מתחם עונש כולל אחד.",טיעוני הנאשם מס' 1: 
"תפ""ח 46412-12-15","על פי אמות המידה הרלבנטיות לקביעת המתחם, מבקשת באת כוח הנאשם מס' 1 לקבוע כי מתחם העונש ההולם לעבירות בהן הורשע, נע בין מספר חודשי מאסר, שיכול וירוצו בעבודות שירות לבין 12 חודשי מאסר בפועל.",טיעוני הנאשם מס' 1: 
"תפ""ח 46412-12-15","בהקשר זה התייחסה באת כוח הנאשם לערך החברתי שנפגע מביצוע העבירות-הפגיעה בתחושת הביטחון של הציבור. יחד עם זאת, הוסיפה כי לא בוצע כל אקט פוגעני ופרט להחזקת הסכין מתחת לבגדיו ולהסתובבותו ברחבי העיר, לא עשה הנאשם דבר ולא גרם נזק מוחשי.",טיעוני הנאשם מס' 1: 
"תפ""ח 46412-12-15","לטענתה, סקירת הפסיקה מעלה כי מדיניות הענישה בעבירות המיוחסות לנאשם, נעה ברף התחתון של מאסר קצר, שיכול וירוצה בעבודות שירות לבין מספר חודשים בודדים של מאסר בפועל, במיוחד כשמדובר בנאשם על סף הבגרות, הנעדר כל עבר פלילי; (הפנתה לפסיקה התומכת, לטענתה, במסקנה זו).",טיעוני הנאשם מס' 1: 
"תפ""ח 46412-12-15","את עונשו של הנאשם, מבקשת באת כוחו לגזור ברף התחתון של המתחם, ולהסתפק בימי מעצרו. זאת בהתחשב בנסיבות שאינן קשורות בביצוע העבירות: גילו של הנאשם, שהינו צעיר על סף הבגירות, היותו תושב השטחים, נסיבות חייו הינן קשות כמתואר בתסקיר שירות המבחן, מצבו הסוציואקונומי של הנאשם ירוד וכניסתו לארץ הייתה בראש ובראשונה למטרת פרנסה. לפי הנטען, הנאשם עבד באום אל פחם בניקיון והלחץ שבו היה נתון הביאו לביצוע המעשים, כמתואר בתסקיר. לנאשם אין עבר פלילי, זו מעידתו הראשונה, הוא הבין את חומרת מעשיו, התחרט והפנים את הפסול בהם. הנאשם לקח אחריות מלאה על מעשיו, הודה בפני בית המשפט  ובפני שירות המבחן וכבר בחקירתו במשטרה נטל אחריות על מעשיו.",טיעוני הנאשם מס' 1: 
"תפ""ח 46412-12-15","באת כוח הנאשם הוסיפה כי לו היה הנאשם משוחרר ולולא היה תושב השטחים, יש להניח כי שירות המבחן היה בא בהמלצה טיפולית לגביו, לאור המפורט בתסקיר, לגבי לקיחת האחריות והחרטה.",טיעוני הנאשם מס' 1: 
"תפ""ח 46412-12-15","באת כוח הנאשם התייחסה בטיעוניה גם למתחם רכיב הקנס (סעיף 40ח' לחוק העונשין), וביקשה להתחשב במצבו הכלכלי הקשה של הנאשם. עוד ציינה, כי הנאשם נתון מזה חודשים רבים במעצר מאחורי סורג ובריח. משום כך, נתבקש בית המשפט שלא להטיל על הנאשם כל קנס או להסתפק בהטלת קנס בסכום המינימאלי.",טיעוני הנאשם מס' 1: 
"תפ""ח 46412-12-15","ב""כ הנאשם מס' 2 הצטרף לטיעוני חברתו, באת כוח הנאשם מס' 1 והוסיף, כי מרשו הינו קטין יליד יולי 1998, נעדר כל עבר פלילי וזוהי הסתבכותו הראשונה. הוא הודה בהזדמנות הראשונה, לאחר שתוקן כתב האישום, תיקון שהוא מהותי ומשמעותי (עם הורדת סעיף האישום של הניסיון לרצח). ב""כ הנאשם הפנה לתסקיר שירות המבחן וטען, כי מצטיירת ממנו תמונה של בחור, בן למשפחה ברוכת ילדים, הורים גרושים ואב נשוי בשנית, שלו ילדים גם מאשתו השנייה. לטענתו, הנאשם נכנס למדינה בכדי להשתכר ולעזור בפרנסת המשפחה, ואכן עבד בניקיון באום אל פחם. קשירת הקשר המתוארת בכתב האישום נוצרה בין רגע, ללא מחשבה ולאחר שהנאשם וחבריו היו חשופים לגורמים מסיתים. ב""כ הנאשם הוסיף, כי אף שהנאשם וחבריו הצטיידו בסכינים והגיעו לעפולה, הם הסתובבו בה כשעתיים ולא עשו דבר. הנאשם התחרט על מעשיו ושמח על כך שלא ביצע בסופו של דבר את זממו. גם אביו של הנאשם הביע מורת רוח מהתנהגותו.",טיעוני הנאשם מס' 2: 
"תפ""ח 46412-12-15","עוד ביקש ב""כ הנאשם להתחשב בהיותו קטין, שלא הגיע לבשלות ופעל מתוך שיקול דעת מוטעה, התחרט ולא פגע באיש. כן הפנה להערכת שירות המבחן, בנוגע לכך שלא נשקפת סכנה מן הנאשם בעתיד, שכן הנאשם הפנים את חומרת המעשים ואלה אינם משקפים את אורחות חייו. לטענתו, שירות המבחן לא בא בכל המלצה טיפולית, כשהסיבה העיקרית לכך הינה היותו של הקטין תושב השטחים, לכן עתר כי לא נזקוף זאת לחובת הנאשם.",טיעוני הנאשם מס' 2: 
"תפ""ח 46412-12-15","ב""כ הנאשם התייחס בטענותיו גם לתקופת המעצר בה נתון הנאשם ולקושי הספציפי מהיותו עצור בטחוני, שאיננו זוכה לביקורים או לטלפונים.",טיעוני הנאשם מס' 2: 
"תפ""ח 46412-12-15","בשל כל האמור, התבקש בית המשפט להסתפק בתקופת מעצרו של הנאשם.",טיעוני הנאשם מס' 2: 
"תפ""ח 46412-12-15","באת כוח הנאשם מס' 3 עתרה, אף היא, שלא למצות את הדין עם מרשה, תוך מתן משקל לשיקולי השיקום שלו, בהיותו קטין, ולהסתפק בתקופת המעצר שריצה. היא ציינה, כי הנאשם הוא קטין יליד אוקטובר 1998, תושב מחנה הפליטים בג'נין, בן למשפחה מרובת ילדים, שמצבה הסוציואקונומי קשה. הוא נכנס לישראל כשבוע לפני האירוע, כדי לסייע בפרנסת המשפחה, אין לו עבר פלילי וזוהי מעידתו הראשונה.",טיעוני הנאשם מס' 3:
"תפ""ח 46412-12-15","באת כוח הנאשם הוסיפה, כי כמו חבריו, אף הוא הצטייד בסכין והגיע באוטובוס, שהיה מלא בנוסעים יהודים לעפולה, ובמהלך הנסיעה לא פגעו באף אחד מן הנוסעים. הנאשמים לא פגעו באיש למרות שירדו בתחנה המרכזית בעפולה, אשר תמיד הומה אנשים, וגם לא בזמן שהסתובבו בעפולה. הנאשמים תושאלו על ידי שוטרים, ואף שהיו ברשותם הסכינים, לא ניסו לפגוע בשוטרים.",טיעוני הנאשם מס' 3:
"תפ""ח 46412-12-15","באת כוח הנאשם טענה עוד, כי הנאשם השליך את הסכין כבר כשהיה מרוחק מן השוטרים, מה שמלמד כי לא עשה זאת במטרה להתחמק מהליך של חקירה או שפיטה, אלא מתוך חרטה ורצון להתפטר מן הסכין.",טיעוני הנאשם מס' 3:
"תפ""ח 46412-12-15","בהפנותה לתסקיר שירות המבחן, טענה באת כוח הנאשם כי התסקיר הינו חיובי וכי אין בו המלצה טיפולית רק בשל היותו של הקטין תושב השטחים.",טיעוני הנאשם מס' 3:
"תפ""ח 46412-12-15","עוד ציינה בטיעוניה, את תקופת המעצר בה נתון הנאשם ותנאי המעצר, ללא ביקורים וללא תכנית שיקומית בין כתלי הכלא. (בעניין זה הפנתה לאמור בע""פ 10118/06 [פורסם בנבו] ביחס למצבם של עצורים ביטחוניים, בפרט הקטינים שבהם). ",טיעוני הנאשם מס' 3:
"תפ""ח 46412-12-15","לסיכום, עתרה באת כוח הנאשם שלא למצות עמו את הדין ולהטיל עליו ענישה צופת פני עתיד, בהתחשב בקטינותו, עברו הנקי, הודאתו וחרטתו.",טיעוני הנאשם מס' 3:
"תפ""ח 46412-12-15","הנאשמים בדבריהם, הביעו צער על המעשה, הסבירו כי פעלו ללא מחשבה ושיקול דעת וביקשו לאפשר להם לחזור לבתיהם, על מנת לעבוד ולעזור בפרנסת המשפחה.",טיעוני הנאשם מס' 3:
"תפ""ח 46412-12-15","על פי סעיף 40ב' לחוק העונשין, העיקרון המנחה בענישה הוא עיקרון ההלימה, שמשמעו קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה:
"תפ""ח 46412-12-15","גזירת עונשו של נאשם בגיר מחייבת קביעת מתחם העונש ההולם, בהתאם לעיקרון המנחה, וקביעת העונש המתאים לנאשם בתוך המתחם. במקרים יוצאי דופן, ניתן לסטות מן המתחם לקולא בהסתמך על שיקולי שיקום (סעיף 40ד' לחוק העונשין), או לחומרא, בשל שיקולי הגנה על שלום הציבור (סעיף 40ה' לחוק העונשין).",דיון והכרעה:
"תפ""ח 46412-12-15","כשמדובר במי שהורשע בריבוי עבירות, הליך גזירת הדין כולל שלושה שלבים. בשלב הראשון על בית המשפט לקבוע בהתאם לסעיף 40יג לחוק העונשין, האם עבירות אלה מהוות אירוע אחד או כמה אירועים, על פי מבחן ""הקשר ההדוק"" שהתפתח בפסיקה (ע""פ 4910/13 ג'אבר נ. מדינת ישראל [פורסם בנבו] (29.10.2014) וכן ע""פ 1127/13 גברזגיי נ. מדינת ישראל [פורסם בנבו] (15.01.2014) וע""פ 4702/15 עביד נ. מדינת ישראל [פורסם בנבו] (20.04.2016)). אם מדובר בכמה עבירות המהוות אירוע אחד, יקבע בית המשפט מתחם עונש הולם לאירוע כולו , ויגזור עונש כולל לכל העבירות בשל אותו אירוע.",דיון והכרעה:
"תפ""ח 46412-12-15","בענייננו, אין חולק כי מדובר במספר עבירות, המהוות אירוע אחד לצורך קביעת המתחם ויש לקבוע לגביהן מתחם אחד.",דיון והכרעה:
"תפ""ח 46412-12-15","את מתחם העונש ההולם יש לקבוע על פי אמות המידה שנקבעו בסעיף 40ג' לחוק העונשין, שהן הערך החברתי שנפגע מביצוע העבירה, מידת הפגיעה בו, מדיניות הענישה הנהוגה והנסיבות הקשורות בביצוע העבירה, כפי המפורט בסעיף 40ט' לחוק העונשין. את העונש המתאים לנאשם גוזר בית המשפט בהתחשב בנסיבות שאינן קשורות בביצוע העבירה, כמפורט בסעיף 40יא' לחוק העונשין.",דיון והכרעה:
"תפ""ח 46412-12-15","האמור לעיל איננו גורע מסמכותו של בית המשפט לשקול נסיבות נוספות הקשורות בביצוע העבירה לשם קביעת המתחם או נסיבות נוספות שאינן קשורות בביצוע העבירה, לשם קביעת העונש המתאים (סעיף 40יב' לחוק העונשין).",דיון והכרעה:
"תפ""ח 46412-12-15","נאשמים 2 ו- 3 היו קטינים בעת ביצוע העבירות ומשכך חל עליהם חוק הנוער (שפיטה, ענישה ודרכי טיפול), התשל""א-1971. יחד עם זאת, קובע סעיף 40טו(ב) לחוק העונשין, כי  בית המשפט רשאי גם בעניינם של קטינים, להתחשב בעקרונות ובשיקולים המנחים בענישה המנויים בפרק הבניית שיקול הדעת בענישה,  תוך התאמתם לענישת הקטין , ככל שסבר שראוי לתת להם משקל בנסיבות המקרה.",דיון והכרעה:
"תפ""ח 46412-12-15","נפסק כי ""ככל שקטין קרוב לבגירות בעת ביצוע המעשים, כך משקלם של השיקולים הקבועים בחוק העונשין - ובעיקרם עיקרון ההלימה בין חומרת המעשה ומידת האשם לבין חומרת העונש - גובר"" (ע""פ 5982/15 מדינת ישראל נ.  פלוני  [פורסם בנבו] (24.07.2016)).",דיון והכרעה:
"תפ""ח 46412-12-15","הקטינים ביצעו את העבירות בהיותם בסמיכות לגיל הבגירות, לאחר שחברו לבגיר, שאך לא מזמן חצה את גבול הקטינות. השלושה רקמו יחד קשר לבצע מעשה מן החמורים שבספר החוקים. בנסיבות אלה, נכון יהא לתת משקל לעקרונות ולשיקולים שבפרק הבניית שיקול הדעת בענישה, אף לצורך ענישתם של הקטינים, תוך התאמתם לעקרונות הענישה הייחודיים לקטינים.",דיון והכרעה:
"תפ""ח 46412-12-15","מתחם העונש ההולם נקבע על פי הערך החברתי המוגן באמצעות העבירה ומידת הפגיעה בו, מדיניות הענישה הנהוגה והנסיבות הקשורות בביצוע העבירה.",מתחם העונש ההולם
"תפ""ח 46412-12-15","הערך המוגן שנפגע מביצוע העבירות- דומה שאין צורך להכביר מילים אודות הערך המוגן, הנפגע מעבירה, שמטרתה הייתה קשירת קשר לפגוע באדם על רקע לאומני ואודות מידת הפגיעה בערך זה, אשר קרובה הייתה להתממש, לולא נעצרו הנאשמים. הנאשמים קשרו קשר לפגוע ביהודי, ולשם כך הצטיידו בסכינים ועשו דרכם מאום אלפחם לעפולה, כדי לאתר שם קורבן פוטנציאלי. הם עשו כן, תוך שהם שוהים בישראל שלא כדין, בכך התממש גם הסיכון הגלום בעבירה של כניסה לישראל שלא כדין, לביטחון תושבי המדינה ושלומם.",מתחם העונש ההולם
"תפ""ח 46412-12-15","הנסיבות הקשורות בביצוע העבירה - העבירות בוצעו בצוותא, תוך קשירת קשר.",מתחם העונש ההולם
"תפ""ח 46412-12-15","גם אם הנאשמים לא נכנסו לארץ במטרה לבצע פיגוע, ברור מתיאור מעשיהם כי מדובר במעשים מתוכננים, שכללו הצטיידות בנשק הפוגעני, נסיעה לאזור בו התכוונו לבצע את זממם ושיטוט בעיר, לשם איתור הקורבן ומציאת ההזדמנות לממש את תכניתם.",מתחם העונש ההולם
"תפ""ח 46412-12-15","לא ניתן להתעלם מהנזק שעלול היה להיגרם לו הוציאו הנאשמים את תכניתם אל הפועל. תכנית שמטרתה הייתה פגיעה בחיי אדם, באמצעות נשק קר, ואשר פירושה איום ממשי לפגוע בערך החברתי העומד בראש סולם הערכים החברתיים, שהוא קדושת החיים.",מתחם העונש ההולם
"תפ""ח 46412-12-15","בין הנסיבות הקשורות בביצוע העבירות, יש לקחת בחשבון את העובדה, שלנאשמים הייתה יותר מהזדמנות אחת, לפעול לפי תכניתם, אולם גם לאחר כמחצית השעה שבה שוטטו בעיר, (בצורה שעוררה את חשדם של הסובבים, עד כי הוזעקו שוטרים), הם לא ניסו לפגוע באיש. השוטרים שניסו לברר מה מעשיהם, הסתפקו בתשובה שנתנו, לפיה הם מחפשים את דרכם חזרה לעיר מגוריהם באום אלפחם, והניחו להם ללכת לדרכם, למרות זאת, הנאשמים 2 ו-3 בחרו בשלב זה להשליך את הסכינים. נאשם מס' 3 לעומתם, השליך את הסכין רק לאחר שהובל בניידת לתחנת המשטרה.",מתחם העונש ההולם
"תפ""ח 46412-12-15","הנאשמים הודו כי השליכו את הסכינים בכדי להכשיל חקירה פלילית והליך שיפוטי בעקבותיה, כך שלא ניתן לקבל טענתם, כי עשו זאת רק בשל כך שהתחרטו וויתרו על תכניתם.",מתחם העונש ההולם
"תפ""ח 46412-12-15","הגם שבמהלך הזמן בו שוטטו בעפולה, לא עשו ניסיון לפגוע באיש, יש לקחת בחשבון את העובדה כי הנאשמים לא השליכו את הסכינים, אלא רק לאחר שהשוטרים פנו אליהם, והם הבינו כי עוררו את חשדם. למרבה המזל, עם זאת, לא נגרמה בפועל כל פגיעה לסובבים.",מתחם העונש ההולם
"תפ""ח 46412-12-15","בין הנסיבות הקשורות בביצוע העבירה, יש לזקוף לחומרה את המניע האידיאולוגי לביצוע העבירה. ע""פ 2826/15 עביד נ. מדינת ישראל [פורסם בנבו] (07.06.2016). הנאשמים הושפעו, לטענתם, מהלך הרוחות בסביבתם  ומדברי הסתה ברשתות החברתיות ובתקשורת. על רקע זה, ולמרות שנכנסו לישראל על מנת לעבוד, ובפועל אכן הועסקו בעבודות ניקיון באום אלפחם, הם יצאו לעפולה, מצוידים בסכינים, לשם מימוש הקשר שקשרו. ",מתחם העונש ההולם
"תפ""ח 46412-12-15","בעת קביעת המתחם על בית המשפט להתייחס למידת יכולתו  של הנאשם להבין את אשר הוא עושה, את הפסול שבמעשהו או את משמעות מעשה,  לרבות בשל גילו (סעיף 40ט(א)(6) לחוק העונשין). בהקשר לקבוצת הגיל המכונה ""בגירים צעירים"" נפסק (בע""פ 2420/15 אברהם נ' מדינת ישראל, [פורסם בנבו] (29/11/2015) 'כי הקלה בעונשו של בגיר צעיר לא תיעשה, אלא אם בית המשפט השתכנע על יסוד החומר המונח בפניו, כי מתקיימות בבגיר כי מתקיימות בבגיר הצעיר הספציפי אותן נסיבות מיוחדות העשויות להצדיק מתן הקלה מסוימת בעונשו. בענייננו, לא נטען ולא הוכחו מאפיינים מיוחדים, המצדיקים קביעת מתחם מקל לנאשם מס'1 רק בשל גילו הצעיר. כאמור לעיל, עניינם של הנאשמים הקטינים הינו שונה, והחוק עצמו מתווה כי תינתן הדעת לגילם ומשקל משמעותי יותר לסיכויי השיקום שלהם. זאת, על אף, שבפועל, כפי שנטען בפנינו, הפרש הגילאים בין הבגיר לקטינים איננו רב.   ",מתחם העונש ההולם
"תפ""ח 46412-12-15","מדיניות הענישה בעבירות קשירת קשר למעשי אלימות, בפרט אלה הכרוכות בשימוש בסכין ומתוך מטרה לפגוע בחיי אדם, מחייבת הטלת עונשים מרתיעים, ואין צורך לחזור על הנימוקים לכך.",מתחם העונש ההולם
"תפ""ח 46412-12-15","כאשר עבירות אלה מבוצעות על רקע אידיאולוגי -לאומני, נוסף להם נופך של חומרה, ונקבע כי בדרך כלל נדחים  יתר שיקולי הענישה , מפני השיקולים הנעוצים באינטרס הציבורי:",מתחם העונש ההולם
"תפ""ח 46412-12-15","""כפי שנקבע בפסיקתו של בית משפט זה, כאשר עסקינן בעבריינות המתבצעת על רקע אידיאולוגי, נדחים, ככלל, שיקולי ענישה אחרים, ובהם האינטרס השיקומי, מפני שיקול ההגנה על שלומו וביטחונו של הציבור, והרתעת עבריינים בכוח מפני ביצוע מעשים דומים (ראו: ע""פ 2460/15  ג'בארין נ' מדינת ישראל  [פורסם בנבו] (4.5.2016); ע""פ 7517/15  מדינת ישראל נ' עביד  [פורסם בנבו] (9.3.2016); ע""פ 1163/07  אבו ח'דיר נ' מדינת ישראל  [פורסם בנבו] (29.3.2007)). עוד יש להדגיש, כי במציאות הנוכחית, שבה נתרבו פיגועי הדקירה כלפי יהודים באשר הם, מתחייבת התייחסות עונשית הולמת."" (ע""פ 2826/15 עביד נ. מדינת ישראל ( 07.06.2016)).",מתחם העונש ההולם
"תפ""ח 46412-12-15","בשל הסיכון החמור לשלום הציבור ובטחונו, בעבירות בעלות רקע אידיאולוגי-לאומני, נפסק כי על בית המשפט להעביר מסר הרתעתי חד משמעי באמצעות ענישה קשה (ע""פ 2460/15 ג'בארין נ. מדינת ישראל,  [פורסם בנבו] (04.05.2016)).",מתחם העונש ההולם
"תפ""ח 46412-12-15","כל צד הפנה לפסיקה, ממנה ביקש ללמוד מהי מדיניות הענישה הנוהגת בעבירות שביצעו הנאשמים בנסיבותיהן.",מתחם העונש ההולם
"תפ""ח 46412-12-15","המאשימה הפנתה, בין היתר, ל-תפ""ח 33819-12-15 מדינת ישראל נ. פלוני, [פורסם בנבו] (05/07/16), שם הורשע קטין (שהיה כבן 14 ו-9 חודשים בעת ביצוע העבירות) בעבירות של חבלה בכוונה מחמירה, החזקת סכין ממניע גזעני וכניסה לישראל שלא כדין, לאחר שנכנס לישראל, כשעל גופו סכין, במטרה לבצע פיגוע, אולם נעצר על ידי כוח צה""ל שסייר בגבול. על פי הסדר טיעון, התחייבה המאשימה לעתור ל-18 חודשי מאסר בפועל, ובסופו של דבר הוטלו על הקטין שם 14 חודשי מאסר בפועל, בשל גילו הצעיר מאוד, מאפייניו הרגשיים והשכליים. ",מתחם העונש ההולם
"תפ""ח 46412-12-15","עוד הפנתה המאשימה לפסקי דין שניתנו בעניינם של אברהים ואסמעאיל אכתלאת (ע""פ 1272/13, 939/13 מיום 11/11/13) בערעור על גזר דינו של בית המשפט המחוזי בנצרת בת""פ 32617-09-11. שם הורשעו הנאשמים בעבירה של קשירת קשר לפשע. אחד הנאשמים הורשע גם בניסיון לעבירות נשק ונדון בגין כל אלה ל-5 שנות מאסר. שותפו נדון ל-18 חודשי מאסר בפועל. ",מתחם העונש ההולם
"תפ""ח 46412-12-15","בית המשפט העליון הקל בעונשיהם ונגזרו עליהם בסופו של דבר, בהתאמה, 4 שנות מאסר ושניים עשר חודשי מאסר בפועל.",מתחם העונש ההולם
"תפ""ח 46412-12-15","מנגד, הפנו באי כח הנאשמים לפסיקה מקלה יותר, כגון: ",מתחם העונש ההולם
"תפ""ח 46412-12-15","פ. 264/98  (מחוזי ירושלים) מדינת ישראל נ. אלסינאווי, [פורסם בנבו] (12.11.98), בו הורשעה נאשמת בכניסה לישראל שלא כדין ובחבלה בכוונה מחמירה. באותו עניין, החליטה הנאשמת, תושבת עזרייה, לדקור חייל או שוטר באמצעות סכין. היא הצטיידה בסכין מטבח נכנסה לישראל,  מבלי שהיה בידה אישור כניסה ולאחר שאיתרה שוטרי מג""ב, סמוך לשער שכם,   הטיחה לעבר אחד מהם את הסכין. הסכין החטיאה ולא פגעה בו.",מתחם העונש ההולם
"תפ""ח 46412-12-15","הנאשמת נדונה בבית המשפט המחוזי לשתי שנות מאסר, האחת בפועל והשנייה על תנאי.",מתחם העונש ההולם
"תפ""ח 46412-12-15","יש לציין, עם זאת, כי ערעור על קולת העונש התקבל ובית המשפט העליון (בע""פ 8216/98) החמיר את עונשה וגזר עליה 4 שנות מאסר בפועל, ששנתיים מתוכן בפועל. ",מתחם העונש ההולם
"תפ""ח 46412-12-15","פ. (שלום ת""א) 38347-04-15 מדינת ישראל נ. סגל, [פורסם בנבו] נדון נאשם שביצע עבירות של חבלה ופציעה בנסיבות מחמירות וכן החזקת סכין, ל-21 חודשי מאסר בפועל. באותו מקרה דקר הנאשם עובד ניקיון ערבי בשל מוצאו, על רקע גזעני וגרם לו לחתך. יש לציין, כי עונשו הושפע במידה רבה מהיותו סובל ממחלת נפש, הגם שהיה כשיר לעמוד לדין.",מתחם העונש ההולם
"תפ""ח 46412-12-15","(בהקשר זה אציין כי גם על גזר הדין הנ""ל הוגש ערעור ובית המשפט המחוזי שדן בו ראה לנכון להקל בעונשו של המערער בשל מחלת הנפש הקשה בה הוא לוקה והשלכתה על מידת יכולתו להבין את מעשיו, בשל הקרבה לסייג של מחלת נפש).",מתחם העונש ההולם
"תפ""ח 46412-12-15","במסגרת ע""פ 1456/07 פלוני נ. מדינת ישראל [פורסם בנבו] (10.7.07),  נדחו ערעוריהם של שני נאשמים קטינים תושבי הרשות הפלסטינית, שנדונו ל-30 חודשי מאסר בפועל, לאחר שהורשעו בעבירות בנשק, קשירת קשר לבצע פשע וניסיון להיכנס לישראל שלא כדין. אחד המערערים הורשע בנוסף, בעבירה של החזקת סכין והאחר הורשע בנוסף בעבירות נשק. השניים נעתרו להצעה של אדם אחר לפגוע בחיילים ששהו במחסום על ידי ירי או דקירה. הם נתפסו במחסום כשעל גופו של האחד אקדח שנמסר לידיו לשם ביצוע העבירה ועל גופו של האחר סכין. הנאשמים שם היו כבני 14.5 - 15.5. ",מתחם העונש ההולם
"תפ""ח 46412-12-15","עיינתי בפסיקה אליה הפנו הצדדים, אשר כפי שניתן ללמוד מתמציתה, ניתן לאבחן אותה מן המקרים שבפנינו, אם בחומרת המעשים ואם בשל הנסיבות האישיות המיוחדות של הנאשמים שנדונו שם. עיינתי גם בפסיקה נוספת, כמו תפ""ח 37179-02-15 (מחוזי באר שבע). מדינת ישראל נ' קאדי, [פורסם בנבו] (31/03/2016), שם הסתנן הנאשם מרצועת עזה לישראל ללא היתר,  יחד עם אדם אחר, שהיה מצויד בסכין, לאחר שקשרו קשר לגרום למותם של ישראלים. תפקידו של הנאשם היה לאחוז בחייל צה""ל, או כל יהודי שהשניים ייתקלו בו, בזמן ששותפו  ידקור אותו בסכין. הנאשם הורשע בעבירות של קשירת קשר לפשע ובהסתננות כשהעבריין מזויין (לפי סעיף 4 רישא לחוק למניעת הסתננות (עבירות ושיפוט), תשי""ד-1954) ונדון ל- 4 שנות מאסר בפועל בעוד שותפו נדון לחמש שנות מאסר.",מתחם העונש ההולם
"תפ""ח 46412-12-15","בחינת אמות המידה לקביעת מתחם העונש ההולם, קרי - הערכים המוגנים שנפגעו ומידת הפגיעה בהם, הנסיבות הקשורות בביצוע העבירות ומדיניות הענישה הנוהגת, כמפורט לעיל, מביאה אותי למסקנה כי מתחם העונש ההולם נע בין 2 שנות מאסר בפועל לארבע שנות  מאסר בפועל.",מתחם העונש ההולם
"תפ""ח 46412-12-15","קביעת העונש הראוי לנאשם נעשית, כאמור, ככלל, בתוך המתחם, אלא אם כן קיימים נימוקים לסטות ממנו לקולא או לחומרא.",ביחס לנאשם מס' 1: 
"תפ""ח 46412-12-15","בענייננו, בהעדר נימוקים כאלה, יש לגזור את עונשו של נאשם מס' 1 בתוך המתחם, על פי הנסיבות שאינן קשורות בביצוע העבירות.",ביחס לנאשם מס' 1: 
"תפ""ח 46412-12-15","בין הנסיבות שאינן קשורות בביצוע העבירות, ביחס לנאשם מס' 1 יש לשקול את גילו הצעיר, נסיבות חייו הטראגיות, כפי שפורטו בתסקיר, לרבות מצבה הכלכלי של משפחתו והעובדה שנרתם לסייע בפרנסת המשפחה, כאשר זה היה הגורם הראשון לכניסתו לישראל שלא כדין.",ביחס לנאשם מס' 1: 
"תפ""ח 46412-12-15","נתתי דעתי למידת הפגיעה בנאשם ובבני משפחתו, כתוצאה מהטלת עונש הכולל מאסר ממושך, הן בשל גילו הצעיר והן בשל אובדן מקור הפרנסה, בפרט לאור הציפיה כי ימלא את מקום אביו שהלך לעולמו, בהיותו הבן הבכור.",ביחס לנאשם מס' 1: 
"תפ""ח 46412-12-15","בהתייחסותו לעבירות, הנאשם נטל אחריות למעשיו והביע צער על מעורבותו בהם.",ביחס לנאשם מס' 1: 
"תפ""ח 46412-12-15","לנאשם אין עבר פלילי מכל סוג שהוא. לפי התסקיר הוא החל לעבוד לאחר 10 שנות לימוד, אם כי לא שמר על יציבות תעסוקתית (אולם הדבר תואם את גילו), ולא היה מעורב בפלילים.",ביחס לנאשם מס' 1: 
"תפ""ח 46412-12-15",שירות המבחן לא בא בכל המלצה טיפולית לגביו. ,ביחס לנאשם מס' 1: 
"תפ""ח 46412-12-15","צוין, בין גורמי הסיכון, כי הוא מצליח להתבונן בחומרת מעשיו, על אף נטייתו להשליך את האחריות על גורמים חיצוניים.",ביחס לנאשם מס' 1: 
"תפ""ח 46412-12-15","שירות המבחן העריך כי קיים סיכון לרצידיביזם, בשל חומרת העבירות ונסיבותיהן, ולא בא בהמלצה טיפולית. יש להניח, כי אחת הסיבות לכך הינה שמדובר בתושב השטחים, אולם התסקיר מפרט גם גורמי סיכון נוספים.",ביחס לנאשם מס' 1: 
"תפ""ח 46412-12-15","בשל מכלול השיקולים לעיל, אני סבורה, כי יש לגזור את דינו של הנאשם מס' 1 בשליש התחתון של המתחם.",ביחס לנאשם מס' 1: 
"תפ""ח 46412-12-15","הנאשמים 2 ו-3 הינם קטינים על סף בגירות. בעניינם יש ליתן משקל נכבד יותר לשיקולי השיקום, הגם שאף לגביהם, כפי שנאמר לעיל, שיקולי השיקום נדחים בפני שיקולי ההרתעה, בשים לב לאופי העבירות שביצעו.",עונשיהם של נאשמים 2 ו-3:
"תפ""ח 46412-12-15","מדובר בנערים ללא עבר פלילי, שנכנסו לישראל שלא כדין, במטרה לפרנס את משפחתם וכעבור תקופה לא ארוכה בה שהו בישראל, קשרו קשר לבצע מעשה חמור ופושע.",עונשיהם של נאשמים 2 ו-3:
"תפ""ח 46412-12-15","השניים קיבלו אחריות למעשיהם והביעו צער על מעורבותם. יחד עם זאת שירות המבחן התרשם ביחס לנאשם מס' 2 כי הוא מרוכז מאד בעצמו ובהפסדים שנגרמו לו. לגבי הנאשם מס' 3 נאמר כי לקח אחריות מילולית על מעשיו ושירות המבחן התקשה להעריך את מידת הסיכון הנשקף ממנו, בשל התייחסותו המצמצמת והחשדנית.",עונשיהם של נאשמים 2 ו-3:
"תפ""ח 46412-12-15","בני משפחותיהם של הקטינים גינו את המעשים שביצעו באופן נחרץ. מדובר, אם כך, בקטינים, להם משפחה תומכת, (חרף המתואר בתסקירים באשר למצב המשפחתי), אשר איננה מעודדת אותם לבצע מעשים דומים, עובדה המשליכה על סיכויי השיקום שלהם ומפחיתה את הסיכון להישנות עבירות דומות.",עונשיהם של נאשמים 2 ו-3:
"תפ""ח 46412-12-15","שירות המבחן לנוער לא בא בכל המלצה לטיפול בקטינים, וזאת, בין היתר, לאור היותם תושבי השטחים.",עונשיהם של נאשמים 2 ו-3:
"תפ""ח 46412-12-15","לאחר בחינת השיקולים הרלבנטיים, בהתאמה לקטינותם של הנאשמים 2 ו-3 אני סבורה, כי יש להרשיעם בדין, ולגזור עליהם עונשים המשקפים את חומרת מעשיהם, ולצד זאת נותנים ביטוי גם לכך שהפנימו את הטעות שעשו ולסיכויי השיקום שלהם.",עונשיהם של נאשמים 2 ו-3:
"תפ""ח 46412-12-15","שלושת הנאשמים הודו במיוחס להם, וחסכו זמן שיפוטי, אם כי עשו כן לאחר שהסתיימה פרשת התביעה (ולאחר שכתב האישום תוקן באופן משמעותי).",עונשיהם של נאשמים 2 ו-3:
"תפ""ח 46412-12-15","הנאשמים נתונים במעצר מיום 09/12/15 ותנאי מעצרם, בשל היותם עצירים ביטחוניים, הינם קשים וכרוכים כמעט בבידוד ממשפחותיהם.",עונשיהם של נאשמים 2 ו-3:
"תפ""ח 46412-12-15","מעורבותם של צעירים/קטינים בפיגועים, בפרט אלה בהם נעשה שימוש בסכין, הינה תופעה מצערת ומסוכנת, אשר קשה למגרה ולהיערך לקראתה. לא ניתן להתעלם מן המציאות הביטחונית השוררת כיום, בה אנו עדים לגלים של אירועי טרור המבוצעים על ידי יחידים, והמחיר הקשה שמשלמת החברה באובדן חיים, פגיעה בגוף ובתחושת הביטחון של הציבור. כל אלה מצדיקים ליתן משקל גם שיקולי הרתעת היחיד והרבים בגזירת העונשים בתוך המתחם.",עונשיהם של נאשמים 2 ו-3:
"תפ""ח 46412-12-15","לאור האמור, אציע לחבריי להרשיע את הנאשמים 2 ו-3 ולגזור על הנאשמים כולם את העונשים הבאים:",עונשיהם של נאשמים 2 ו-3:
"תפ""ח 46412-12-15","28 חודשי מאסר בפועל, שימנו מיום מעצרו, 9.12.15.",על הנאשם מס' 1: 
"תפ""ח 46412-12-15","18 חודשי מאסר על תנאי, למשך 3 שנים, והתנאי הוא שלא יעבור עבירות אלימות או עבירות נגד בטחון המדינה,  מסוג פשע.",על הנאשם מס' 1: 
"תפ""ח 46412-12-15",6 חודשי מאסר על תנאי למשך 3 שנים והתנאי הוא שלא יעבור עבירת אלימות או עבירות נגד בטחון המדינה מסוג עוון.,על הנאשם מס' 1: 
"תפ""ח 46412-12-15",4 חודשי מאסר על תנאי למשך 3 שנים והתנאי הוא שלא יעבור עבירה על פי חוק כניסה לישראל שלא כדין.,על הנאשם מס' 1: 
"תפ""ח 46412-12-15","25 חודשי מאסר בפועל, שימנו מיום מעצרם - 9/12/15.",על הנאשמים 2 ו-3: 
"תפ""ח 46412-12-15","16 חודשי מאסר על תנאי למשך 3 שנים, והתנאי הוא שלא יעברו בתקופה זו עבירות אלימות או עבירות נגד בטחון המדינה מסוג פשע.",על הנאשמים 2 ו-3: 
"תפ""ח 46412-12-15","4 חודשי מאסר על תנאי למשך 3 שנים, והתנאי הוא שלא יעברו בתקופה זו עבירות  אלימות או עבירות נגד בטחון המדינה מסוג עוון.",על הנאשמים 2 ו-3: 
"תפ""ח 46412-12-15","3 חודשי מאסר על תנאי למשך 3 שנים, והתנאי הוא שלא יעברו בתקופה זו עבירה על פי חוק כניסה לישראל שלא כדין.",על הנאשמים 2 ו-3: 
"תפ""ח 46412-12-15","לא יוטל קנס, בהתחשב במצבם הכלכלי של הנאשמים ותקופת המאסר הכוללת.",על הנאשמים 2 ו-3: 
"תפ""ח 46412-12-15","הוחלט אפוא, פה אחד כמפורט בפסק דינה של השופטת הבכירה הלמן, אב""ד.",מסכים. 
"תפ""ח 46412-12-15",זכות ערעור לבית המשפט העליון בתוך 45 יום מהיום. ,מסכים. 
"תפ""ח 46412-12-15","5129371ניתן והודע היום ג' תשרי תשע""ז, 05/10/2016 במעמד הנוכחים.  ",מסכים. 
"תפ""ח 46412-12-15",הוקלד על ידי חנה טוריק,"ד' צרפתי, שופט"
"תפ""ח 46412-12-15",נוסח מסמך זה כפוף לשינויי ניסוח ועריכה,אסתר הלמן 54678313
"תפ""ח 46412-12-15","בעניין עריכה ושינויים במסמכי פסיקה, חקיקה ועוד באתר נבו – הקש כאן",אסתר הלמן 54678313
