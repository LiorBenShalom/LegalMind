verdict,text,part
"תפ (ב""ש) 8083∕04","הנאשם הורשע על פי הודאתו בכתב אישום מתוקן בשתי עבירות של קשירת קשר לביצוע פשע לפי סעיף 499 (א)(1) לחוק העונשין התשל""ז – 1977 (להלן: ""חוק העונשין"") ובחמש עבירות של יצוא יבוא וסחר בנשק לפי סעיף 144(ב2) לחוק העונשין.",גזר דין
"תפ (ב""ש) 8083∕04","כתב האישום מכיל שני אישומים. האישום הראשון מיחס לנאשם כי במועד כלשהוא לא ידוע בסוף שנת 2003 ותחילת שנת 2004 קשר הנאשם קשר עם אחרים, ביניהם עבד אלבאסט טרבין, תושב מצריים (סיני) , אחמד סוארכה ומוחמד רשאידה, תושבי תקוע- חברון, להבריח כלי נשק ממצרים אל תוך שטחה של מדינת ישראל ואל הרשות הפלסטינית בגדה המערבית. תפקידו של הנאשם בקשר הנ""ל היה לקבל בישראל את כלי הנשק המוברחים  ממצריים לישראל, על ידי הקושרים האחרים, ולהעבירם לקושרים האחרים בשטחי הרשות הפלסטינית בגדה המערבית. בשלוש הזדמנויות, במועדים לא ידועים בסוף שנת 2003 ותחילת 2004 ועד לחודש פברואר 2004, פגש הנאשם במבריחי הנשק במקומות מוסכמים בשטחי הנגב וקיבל מידיהם כלי נשק אותם העביר לאחמאד סוארכה או למוחמד רשאידה וקיבל מהם תמורה כדלקמן:",גזר דין
"תפ (ב""ש) 8083∕04",5129371עבור הובלת 10 רובי קלצ'ניקוב קיבל 3000$,גזר דין
"תפ (ב""ש) 8083∕04",עבור הובלת 12 רובי קלצ'ניקוב קיבל 3000$,גזר דין
"תפ (ב""ש) 8083∕04",עבור הובלת 11 רובי קלצ'ניקוב קיבל 3000$,גזר דין
"תפ (ב""ש) 8083∕04","האישום השני מייחס לנאשם כי במחצית הראשונה של חודש מרץ 2004 פנה סאלם דרארג'ה אל הנאשם והציע לו לעבוד אתו בקבלת כלי נשק המוברחים ממצרים לתוך שטחה של מדינת ישראל ולהובילם לשטחי הרשות הפלסטינית בגדה  המערבית. הנאשם הסכים לפניה זו ובמחצית הראשונה של חודש מרץ 2004 קיבלו הנאשם ודרארג'ה, מתושב מצרים, 20 רובי קלצ'ניקוב שהוברחו ממצרים לישראל ויחדיו הובילו את כלי הנשק עד לאיזור ליד הישוב טייבה שם מסרו את כלי הנשק לתושב הגדה המערבית שפגשו שם. בגין חלקו בעסקה קיבל הנאשם לידיו סך של 2000$. בהמשך לקשר הנ""ל, ביום 17.3.04,  הוביל הנאשם, ביחד עם סאלם אבו דרארג'ה, 24 רובי קלצ'ניקוב, מטול RPG, 4 פצצות ל- RPG, ותחמושת לרובי קלצ'ניקוב שהוברחו ממצרים לתוך שטח מדינת ישראל, לואדי ליד כפר זטרה שבגדה המערבית, שם היו אמורים להיפגש עם תושב שכם כדי למסור לו את כלי הנשק. הנאשם ואבו גויעד הגיעו למקום הנ""ל, החביאו את כלי הנשק בואדי, פגשו שם תושב שכם בשם אימן חאמד שהגיע ובדק את הנשק, והשלושה נעצרו עוד לפני שהספיקו להעביר את הנשק. נ",גזר דין
"תפ (ב""ש) 8083∕04","התביעה ביקשה להחמיר עם הנאשם הן בשל ריבוי המקרים והן בשל העובדה כי סחר בכמות נשק כה ניכרת אותה העביר לתחומי הרשות הפלסטינית. התביעה עמדה על כי יושת על הנאשם עונש מאסר אשר לא יפחת מ- 20 שנות מאסר וזאת לאור מדיניות הענישה בעבירות בנשק, מדיניות אשר החמירה עמדתה וגישתה בשנים האחרונות. ב",גזר דין
"תפ (ב""ש) 8083∕04","מאידך ביקשה הסניגורית המלומדה שלא למצות את הדין עם הנאשם כשהיא מצביעה על חלקו השולי של הנאשם ב""שרשרת "" הברחת כלי הנשק לתחומה של מדינת ישראל, את זאת מבקשת היא ללמוד זאת מן התגמול הכספי הנמוך אותו קיבל בגין חלקו בהובלת כלי הנשק. עוד מציינת הסניגורית המלומדה כי הנאשם עשה את המעשים המיוחסים לו ממניעים כלכליים בלבד וזאת בשל המצוקה הכלכלית הקשה המלווה את סיפור חייו ובני משפחתו. הוסיפה וציינה הסניגורית כי הנאשם יליד 1978 נעדר הרשעות קודמות וחי חיים נורמטיביים עד אשר מצוקת בני משפחתו הכריעה את שיקול דעתו והביאה אותו לבצע את העבירות בשל בצע כסף. ו",גזר דין
"תפ (ב""ש) 8083∕04","הנאשם הורשע כאמור בחמש עבירות של יצוא יבוא וסחר בנשק לפי סעיף 144(ב2) לחוק העונשין כאשר העונש העומד לצדה של כל עבירה הנו 15 שנות מאסר. הנאשם, שהינו אזרח ישראלי, עסק ביבוא, הובלה וסחר של נשק בכמות רבה מאד, בידיעה שנשק זה יגיע לתחום הרשות הפלסטינית. לנאשם היה צריך להיות נהיר כי הנשק הרב אותו מסר לידיהם של תושבי השטחים  עלול להגיע לארגוני טרור, הפועלים מתוך תחומי הרשות הפלסטינית, והעשויים לעשות  בנשק זה שימוש כנגד אזרחי מדינת ישראל, במסגרת גל הטרור אשר פקד את תושבי מדינת ישראל מאז אוקטובר 2001 ועד היום. במעשיו אלו יש לראות בנאשם כמי שהפר את חובת הנאמנות שחייב אזרח ישראלי למדינת ישראל ולתושביה. פעילותו של הנאשם נמשכה חדשים ארוכים, כששה במספר, כשהוא מצליח להעביר לתחומי הרשות הפלסטינית 53 רובי קלצ'ניקוב ויש להניח כי אילמלא פעילותם היעילה של כוחות הביטחון, אשר חשפו את מעשיו של הנאשם, היה ממשיך הוא במעשיו אלו ומצליח להעביר את כמות הנשק הנוספת אותה ביקש להעביר, והיא 24 רובי קלצ'ניקוב מטול RPG והרבה מאד כדורי תחמושת. טענתו של הנאשם כי יש לראות בו את החוליה השולית בשרשרת הברחת כלי הנשק נדחית בשתי ידיים שכן היה הוא חוליה חשובה בשרשרת ההברחה. הוא זה אשר הוביל את כלי הנשק  מה""מבריחים"" תושבי  ממצרים אל  ""הקונים"" תושבי השטחים. הנאשם ניצל את מעמדו כתושב ואזרח ישראל, היכול לנוע באופן חופשי בתחומי מדינת ישראל כשהוא נוסע בכלי רכב בעל לוחית רישוי ישראלית. לולא שיתוף הפעולה של הנאשם, כחוליה מקשרת לא ניתן היה להוציא את פעולות הברחת כלי הנשק אל הפועל.",גזר דין
"תפ (ב""ש) 8083∕04","בעתות מלחמה בהן מצויה כיום מדינת ישראל אל מול גורמי טרור היוצאים מתוך גבולות הרשות הפלסטינית לפגוע באזרחי מדינת ישראל, יש לנקוט ביד קשה ולהעלות את רף הענישה כלפי עברינים הנתפסים מבצעים עבירות של סחר בכלי נשק, בפרט כאשר מדובר בהברחת כלי נשק לתחומי הרשות הפלסטינית או לגורמים  עויינים אחרים. כוחות הביטחון עושים עבודתם ימים כלילות במלחמתם המתמדת אל מול גורמי הטרור במטרה למגר את  פעולות הטרור המתבצעות כנגד תושבי מדינת ישראל. למלחמת חרמה זו מתגייס בית המשפט בדרך של הוצאת  מסר הרתעתי חסר פשרות,  לפיו כל מי שימצא  מבצע עבירות בנשק ובפרט סחר בנשק או יצוא יבוא והובלה של כלי נשק  ייענש קשות. ואכן מדיניות הענישה בעבירות של יבוא יצוא וסחר בכלי נשק נוקטת בגישה המחמירה, בפרט בשנים האחרונות בהן מצויה מדינת ישראל במצב לוחמה אל מול תושבי הרשות הפלסטינית וכאשר הברחת כלי נשק אל ארגוני טרור הפועלים בתחומי הרשות הפלסטינית הפכה לתופעה שכיחה, בין בשל בצע כסף ובין בשל טעמים לאומיים. בנסיבות חמורות במיוחד אשר נדונו           בע.פ. 4831/03 מחמוד אבו בר נ' מדינת ישראל דינים עליון, כרך סז' 847, בהן הורשעו הנאשמים בגניבה של - 58 רובי M-16  ומכירה של 9 רובים לתושב הרשות הפלסטינית, הכיר בית המשפט העליון בצורך להחמיר בענישה בעבירות אלה שכן מתבקשת היא עקב הנסיבות שהזמן גרמן. אולם, באותן נסיבות קבע כי יש מקום שההחמרה בענישה תעשה בצורה מדורגת ועל כן מוצא הוא לנכון להפחית בעונשם של הנאשמים באופן שעונשו של הנאשם 1 הופחת מ- 17 שנות מאסר בפועל ל-15 שנות מאסר ועונשם של  הנאשמים האחרים הופחת מ- 12 שנות מאסר בפועל ל-10 שנות מאסר בפועל. בית המשפט העליון נותן את הדעת לעובדה כי הנאשמים שיתפו פעולה עם גורמי החקירה גם לגבי אירועים נשוא כתב האישום וגם לגבי אירועים מן העבר וכן נתן את דעתו לנסיבותיהן האישיות של הנאשמים. ",גזר דין
"תפ (ב""ש) 8083∕04","פ. 8755/01 מדינת ישראל נ' גדבאן דינים עליון, כרך סג' 996, החמיר בית המשפט העליון בעונשם של הנאשמים אשר ייבאו סמים (3 ק""ג הרואין , 3 ק""ג חשיש ו- 0.5. ק""ג קוקאין) ונשק   (10 רימוני יד ו- 6 רובי קלצ'ניקוב) לתחומי מדינת ישראל והטיל עליהם עונשי מאסר של 11 שנות מאסר בפועל ו-14 שנות מאסר בפועל בהתאמה.",גזר דין
"תפ (ב""ש) 8083∕04",פ. 5122/04 דניס פולבינוב נ' מדינת ישראל (טרם פורסם) אישר בית המשפט העליון את עונש המאסר בן 9 שנים אשר הוטל על המערער בגין עבירות של נסיון לסחר בנשק והחזקת נשק בכמות גדולה. (שם החזיק 5 מאגים).,גזר דין
"תפ (ב""ש) 8083∕04","פ. 11448/03 מדינת ישראל נ' גרבאן דינים עליון, כרך סז' 422, החמיר בית המשפט העליון בעונשם של המשיבים אשר הורשעו בעבירות בנשק, מקום שסחרו ב-4 אקדחים ו-150 כדורי אקדח, והשית עליהם עונשי מאסר בפועל של 7 שנים ו-4 שנים בהתאמה.נ",גזר דין
"תפ (ב""ש) 8083∕04","בע""פ 4609/98 אחמד טאהא נ' מדינת ישראל דינים עליון, כרך כו' 375, החמיר בית המשפט העליון בעונשו של המערער, אשר הורשע בעבירות של סחר בנשק, מקום בו סחר ב- 15 כלי נשק והעמיד את עונש המאסר על 7 שנות מאסר בפועל. ",גזר דין
"תפ (ב""ש) 8083∕04","בדומה החמיר בית המשפט העליון בעונשו של הנאשם בע""פ 9620/02 מדינת ישראל נ' בהא בן אחמד עיסא עבידי דינים עליון כרך סד' 210, והשית עליו עונש מאסר בפועל ל- 8 שנים בגין סחר ב- 31 רובי סער אותם מכר לתושב השטחים, כשהוא מתחשב בעובדה כי הנאשם שיתף פעולה עם חוקריו ואף מסר להם מידע  לגבי מעורבים אחרים.ב",גזר דין
"תפ (ב""ש) 8083∕04","בעניננו זה אין ליחס לנאשם כל נסיבות מקילות. לא למדנו כי שיתף פעולה עם חוקריו באופן בו התנדב למסור מידע מקיף יותר על רשת הברחת הנשק או חשף בפניהם מקומות מחבוא של כלי נשק נוספים. אומנם חזר הוא מכפירתו בכתב האישום ולאחר תיקון כתב האישום הודה בהזדמנות הראשונה ואף בפועל נתפסו  24 רובי קלצ'ניקוב  נוספים בטרם הספיק הנאשם להעבירם לידיו של האחר,  ועוד בטרם מצאו דרכם אל תחומי הרשות הפלסטינית. אולם, יש לומר כי חומרת מעשיו מעיבה על כל אלה. כמות הנשק הנכבדה בה סחר לשם בצע כסף, תוך עצימת עיניו אל מול הסכנה אליה חשף את תושבי מדינת ישראל מחייבת ענישה מחמירה באופן הממצה עמו את הדין.",גזר דין
"תפ (ב""ש) 8083∕04","באיזון כל שיקולי הענישה, הרתעה, גמול, שיקום ועונש נסוגות נסיבותיו האישיות של הנאשם אל מול האינטרס הציבורי הוא אינטרס ההרתעה. מניעיו הכלכליים של הנאשם אינם יכולים להוות שיקול לקולא שכן היה מודע כי במעשיו אלו חושף הוא את כלל ציבור ישראל לסכנת ממשית לחייהם. מעשיו מלמדים על בגידתו במדינת ישראל ותושביה.",גזר דין
"תפ (ב""ש) 8083∕04",בהתחשב בכל הנסיבות המפורטות לעיל הנני מטילה על הנאשם את העונשים הבאים:,גזר דין
"תפ (ב""ש) 8083∕04",מאסר בפועל ל-15  שנים החל מיום מעצרו 17.3.04. ,גזר דין
"תפ (ב""ש) 8083∕04",מאסר על תנאי ל-24 חודשים והתנאי שהנאשם לא יעבור כל עבירת נשק לפי סעיף 144 לחוק העונשין תוך 3 שנים מיום שחרורו.,גזר דין
"תפ (ב""ש) 8083∕04",זכות ערעור תוך 45 יום.ו,גזר דין
"תפ (ב""ש) 8083∕04","ניתן היום א' ב אדר א, תשס""ה (10 בפברואר 2005) במעמד הצדדים",גזר דין
"תפ (ב""ש) 8083∕04",008083/04פ  055 בת-שבע,"רחל ברקאי, שופטת"
"תפ (ב""ש) 8083∕04",נוסח מסמך זה כפוף לשינויי ניסוח ועריכה,"רחל ברקאי, שופטת"
