verdict,text,part
"ת""פ 24420-01-20","ת""פ 24420-01-20  מדינת ישראל נ' אבו סנינה(עציר)",בית משפט השלום בירושלים
"ת""פ 24420-01-20",כבוד סגן הנשיא ירון מינטקביץ,בפני 
"ת""פ 24420-01-20",כבוד סגן הנשיא ירון מינטקביץ,בפני 
"ת""פ 24420-01-20","מדינת ישראל
ע""י עו""ד שירה גרין",בעניין:
"ת""פ 24420-01-20","מוחמד אבו סנינה
ע""י עו""ד ראמי עותמאן",נגד
"ת""פ 24420-01-20","חוק העונשין, תשל""ז-1977: סע'  144, ח'",חקיקה שאוזכרה: 
"ת""פ 24420-01-20","הנאשם הורשע על פי הודאתו בעבירות של החזקת נשק ושיבוש מהלכי משפט. על פי עובדות האישום, בתקופה שקדמה ליום 1.1.20 החזיק הנאשם בביתו את כלי הנשק והתחמושת הבאים:",רקע
"ת""פ 24420-01-20",אקדח תופי מסוג אנפילד טעון בששה כדורים.,רקע
"ת""פ 24420-01-20","אקדח חצי אוטומטי מסוג FN אשר המספר הסדורי שלו נמחק, ומחסנית תואמת ובה שבעה כדורים.",רקע
"ת""פ 24420-01-20",שני רובי ציד מאולתרים.,רקע
"ת""פ 24420-01-20","מטען חבלה עשוי צינור מתכת באורך 10 ס""מ ובו 27 גרם חומר נפץ.",רקע
"ת""פ 24420-01-20","שרשרת  כדורים למקלע כבד, 12 כדורים בקוטר 9 מ""מ, 14 כדורים לרובה ציד ו- 17 כדורים מסוג לא ידוע.",רקע
"ת""פ 24420-01-20","ביום 1.1.20 בשעה 4:10 הגיעו כוחות משטרה לביתו של הנאשם, והנאשם זרק מחלון ביתו שני תיקים שהיו בו, על מנת לשבש את ההליך בעניינו.",רקע
"ת""פ 24420-01-20","הודאת הנאשם באה במסגרת הסדר דיוני אשר כלל תיקונים בכתב האישום, ללא הסכמה בשאלת העונש.",רקע
"ת""פ 24420-01-20","ב""כ המאשימה הפנתה לחומרת העבירות בהן הורשע הנאשם, המתבטאת בריבוי כלי הנשק שהחזיק ופוטנציאל הנזק הטמון בהם, לא רק לציבור כולו, אלא גם לבני משפחתו של הנאשם שבביתם הוחזק הנשק. כמו כן הפנתה למגמת ההחמרה בעבירות נשק העולה מפסיקת בית המשפט העליון. לאור אלה בקשה לקבוע כי מתחם העונש ההולם הוא מאסר לתקופה שבין ארבע לשבע שנים.",טיעוני הצדדים
"ת""פ 24420-01-20","בשל נסיבותיו האישיות של הנאשם, ובהן גילו הצעיר והעדר הרשעות קודמות, בקשה להטיל עליו עונש של חמש שנות מאסר.",טיעוני הצדדים
"ת""פ 24420-01-20","ב""כ הנאשם טען, כי לאור הפסיקה הנוהגת, מתחם העונש ההולם את מעשיו של הנאשם נמוך במידה ניכרת מזה שהמאשימה טענה לו, ואמור לעמוד על מאסר לתקופה שבין שנה וחצי לשלוש שנים. את הדגש בדבריו שם על נסיבותיו האישיות של הנאשם, כפי שפורטו בתסקיר שירות המבחן, ובעיקר על גילו הצעיר והעובדה שהודה במיוחס לו וקיבל אחריות למעשיו.",טיעוני הצדדים
"ת""פ 24420-01-20",לאור אלה ביקש להקל עם הנאשם ולהשית עליו עונש בתחתיתו של כל מתחם שיקבע.,טיעוני הצדדים
"ת""פ 24420-01-20","ב""כ שני הצדדים הגישו פסיקה לתמיכה בעמדותיהם.",טיעוני הצדדים
"ת""פ 24420-01-20","הנאשם אמר את המילה האחרונה. לדבריו מצא את התיק ולקח אותו לביתו בלי לדעת שיש בו מטען חבלה, והוא מצטער על מעשיו ועל כך שלא דיווח למשטרה על מציאת התיק.",טיעוני הצדדים
"ת""פ 24420-01-20","הנאשם החזיק בביתו ארסנל שלם: מטען חבלה, שני אקדחים טעונים כדורים, שני רובי ציד מאולתרים ותחמושת ובכך פגע בערך המוגן החשוב מכל, של שמירה על חיי אדם. החזקת נשק מקפלת בתוכה סיכון ממשי, כי הנשק ישמש לביצוע עבירות פליליות או מעשי טרור, ובכך יביא לקיפוח נפש. כמו כן החזקת מטען חבלה בצמוד לבית מגורים כרוכה גם בסיכון כי יתפוצץ ויפגע בדייריו.",מתחם העונש ההולם
"ת""פ 24420-01-20",קריאת התיגר על שלטון החוק עולה גם מכך שהנאשם זרק מחלון ביתו שני תיקים על מנת לשבש הליך שיפוטי בעניינו.,מתחם העונש ההולם
"ת""פ 24420-01-20","בית המשפט העליון עמד בשורה ארוכה של פסקי דין על חומרתן הרבה של עבירות הנשק והסכנה לשלום הציבור וביטחונו הטמונה בהן. ר' לעניין זה ע""פ 3877/16 ג'באלי נ' מדינת ישראל (פסקה 6 לפסק דינו של כב' הש' חיות, כתוארה אז):",מתחם העונש ההולם
"ת""פ 24420-01-20","בע""פ  2564/19 איברהים אזברגה נ' מדינת ישראל (פסקה 10 לפסק דינה של כב' הש' ברון) נקבע כי עבירות הנשק מצדיקות עונש מאחורי סורג ובריח וזאת גם כאשר מדובר בנאשמים ללא עבר פלילי: ",מתחם העונש ההולם
"ת""פ 24420-01-20","לעניין החומרה היתרה הנודעת להחזקת מטעני חבלה, ר' למשל ת""פ (מחוזי ב""ש) 56232-12-14 מכלוף, שם נקבע:",מתחם העונש ההולם
"ת""פ 24420-01-20","לא נתתי משקל רב לדברי הנאשם, כי מצא את הנשק וכי טעותו התמצתה בכך שלא פנה למשטרה: הדין נגזר על פי עובדות האישום, אשר אינן מתייחסות לאופן בו הגיע הנשק לרשותו של הנאשם. כמו כן, הנאשם בחר להעלות את דבריו במסגרת המילה האחרונה, מבלי להעמידם למבחן של חקירה נגדית, ומשקל הדברים בהתאם.",מתחם העונש ההולם
"ת""פ 24420-01-20","רמת הענישה הנוהגת בעבירות של החזקת כלי נשק ומטעני חבלה, משתקפת בפסקי הדין הבאים:",מתחם העונש ההולם
"ת""פ 24420-01-20","ברע""פ 8730/18 מרשה (24.1.19)- נדחתה בקשת רשות ערעור של נאשם צעיר שהחזיק בביתו אקדח עם מחסנית תואמת שנגנב בשנת 2007 מבעליו החוקיים. בית המשפט העליון אישר החמרה בעונשו של אותו נאשם, מששה חודשי מאסר בעבודות שירות לשמונה חודשי מאסר ממש וקבע, כי בהחמרת עונשו של המערער למאסר בפועל למרות שמדובר בתקופה שניתן לשאת בה בעבודות שירות ""... מצויה אמירה ערכית נכונה, שדינו של מי ששלח ידו בהחזקת נשק, למאסר ממש ולא כזה שירוצה על דרך של עבודות שירות"" [פסקה 8 להחלטתו של כב' הש' קרא].",מתחם העונש ההולם
"ת""פ 24420-01-20","ברע""פ 1246/17 מטר (פורסם בנבו, 12.3.2017) - נדחתה בקשת רשות ערעור של נאשם שהורשע בהחזקת אקדח ותחמושת בביתו. בית המשפט המחוזי החמיר בענשו של אותו נאשם וגזר עליו תשעה חודשי מאסר ממש במקום ששה חודשים בדרך של עבודות שירות שהוטל על ידי בית המשפט השלום. ",מתחם העונש ההולם
"ת""פ 24420-01-20","בע""פ 8846/15  דראז (פורסם בנבו, 13.3.16) - נדחה ערעורו של נאשם שנגזרו עליו שמונה חודשי מאסר בגין החזקה של אקדח ותחמושת והפרעה לשוטר.",מתחם העונש ההולם
"ת""פ 24420-01-20","בעפ""ג (מחוזי ב""ש) 56010-03-18 אלאסד (27.6.18) - דחה בית המשפט המחוזי ערעורו של נאשם כבן 50, אשר החזיק בביתו אקדח ללא תחמושת ונדון לתשעה חודשי מאסר בפועל ועונשים נלווים.",מתחם העונש ההולם
"ת""פ 24420-01-20","בעפג (ב""ש) 56305-02-20‏ אלקריעאן (18.8.20) – נדון נאשם ללא עבר פלילי שברכבו נמצא אקדח ומחסנית. בית משפט השלום קבע מתחם של 15-30 חודשי מאסר וגזר על הנאשם עונש של 15 חודשי מאסר והורה על חילוט מכוניתו. בית המשפט המחוזי הפחית את העונש ל-12 חודשי מאסר.",מתחם העונש ההולם
"ת""פ 24420-01-20","בעפג (חי') 23517-02-20‏ ‏ זיד אחמד זיד אלכילאני (28.7.20) – נדון עניינו של נאשם שהחזיק בביתו אקדח, מחסנית ותחמושת. בית משפט השלום קבע מתחם של 6-15 חודשי מאסר וגזר על הנאשם עונש של 8 חודשי עבודות שירות.  בית המשפט המחוזי החמיר את ענשו של הנאשם וגזר עליו עשרה חודשי מאסר.",מתחם העונש ההולם
"ת""פ 24420-01-20","ברע""פ 2406/16 יונגר (29.9.16) – נדון עניינו של נאשם שהורשע לאחר שמיעת ראיות בכך שהחזיק במטען מאולתר בצמוד למשרדו שנמצא מתחת לאולם ספורט המשמש תלמידי חטיבת ביניים. בית משפט השלום קבע מתחם עונש הולם של שנתיים עד חמש שנים מאסר וגזר עונש של 4 שנות מאסר וענישה נלווית וגזר הדין אושר בשתי ערכאות הערעור. ",מתחם העונש ההולם
"ת""פ 24420-01-20","בעפ""ג (מרכז) 27417-11-15 עבד אל רחים (17.1.16) – נדון עניינו שלנאשם שהודה כי החזיק רובה ציד, תת מקלע עוזי, חלקי נשק ותחמושת. בית משפט השלום גזר על הנאשם 14 חודשי מאסר. בית המשפט המחוזי קבע כי מתחם העונש ההולם הוא 18-36 חודשי מאסר, החמיר בעונשו של הנאשם וגזר עליו 20 חודשי מאסר.",מתחם העונש ההולם
"ת""פ 24420-01-20","בת""פ (מחוזי ב""ש) 21139-04-17 יעקב (03.12.2018)‏‏ - נדון עניינו של נאשם, צעיר בן 22 ללא עבר פלילי, שהודה במסגרת הסדר שהחזיק יחד עם אחרים מטען חבלה מאולתר (ובו כ-12 ג' חומר נפץ) ומסר אותו לסוכן משטרתי. בית המשפט המחוזי קבע מתחם של 18-36 לעבירת הנשק וגזר על הנאשם 32 חודשי מאסר (הנאשם צירף תיקים נוספים).",מתחם העונש ההולם
"ת""פ 24420-01-20","בקביעת מתחם העונש אביא בחשבון את חומרת מעשיו של הנאשם, המתבטאת בריבוי כלי הנשק וגיוונם, אופן ההחזקה (בבית מגורים) והחזקת מטען חבלה, וכן את רמת הענישה הנוהגת. בשים לב לכל אלה, מתחם העונש ההולם את המעשים הוא מאסר, לתקופה שבין שנתיים וחצי לחמש וחצי שנים ועונשים נלווים.",מתחם העונש ההולם
"ת""פ 24420-01-20","הנאשם יליד 1997, נשוי ללא ילדים, קודם למעצרו עבד כחשמלאי ואין לחובתו הרשעות קודמות.",נסיבות שאינן קשורות לעבירה
"ת""פ 24420-01-20","מתסקיר שירות המבחן בעניינו של הנאשם עלה, כי למד עד גיל 15 ואז החל לעבוד על מנת לסייע בפרנסת המשפחה. מלבד זאת לא עלו נתונים חריגים. הנאשם קיבל בפני שירות המבחן אחריות על העבירה, אם כי הכחיש שהחזיק מטען חבלה, וטען כי אינו יודע מה זה. הנאשם אמר, שראה שני אנשים רעולי פנים אשר הניחו בצד פחי האשפה שליד ביתו שני תיקים, פתח את התיקים ומצא בהם נשק. לדבריו אסף את הנשק מחשש שיסכן את ילדי השכונה ומחשש שהמשטרה תקשר אותו לנשק. הנאשם אמר כי לא פנה למשטרה, משום שחשש להתפס על ידי סביבתו כ""מלשין"", ולכן החזיק את הנשק בסלון ביתו למשך כחודש. כפי שציינתי למעלה, משהנאשם לא העמיד את הסברו למבחן של חקירה נגדית, משקל הדברים אינו רב.",נסיבות שאינן קשורות לעבירה
"ת""פ 24420-01-20","בצד החיוב, שירות המבחן הפנה לכך שמדובר באדם צעיר אשר זו הסתבכותו הראשונה וכי קודם לאירוע הוא תפקד באופן תקין. מנגד, השירות העריך כי הנאשם אינו מודע לחומרת מעשיו ומתקשה להפעיל שיקול דעת ולהמנע ממצבים מסכנים.",נסיבות שאינן קשורות לעבירה
"ת""פ 24420-01-20","שירות המבחן נמנע מהמלצה טיפולית, והמליץ להטיל עונש אשר יציב לנאשם גבולות וירתיע אותו, אך להמנע מחשיפה ממושכת שלו לחברה עבריינית. כמו כן השירות המליץ לשלב אותו בטיפול במסגרת המאסר, על מנת לתת לו כלים להמנע בעתיד מהסתבכויות דומות.",נסיבות שאינן קשורות לעבירה
"ת""פ 24420-01-20","לזכות הנאשם זקפתי את הודאתו במיוחס לו, גילו הצעיר והעדר הרשעות קודמות.",דיון והכרעה
"ת""פ 24420-01-20","לחובת הנאשם זקפתי את מודעותו החלקית לחומרת מעשיו, והסיכון כי ישוב ויבצע עבירות דומות.",דיון והכרעה
"ת""פ 24420-01-20","לאור אלה, ראיתי להשית על הנאשם עונש הנמצא בצידו הנמוך של המתחם, אך לא בתחתיתו.",דיון והכרעה
"ת""פ 24420-01-20",שלוש שנים מאסר בפועל. המאסר ימנה מיום מעצרו של הנאשם והצדדים יגישו בענין זה הודעה מתואמת תוך עשרה ימים.,לפיכך גוזר על הנאשם את העונשים הבאים:
"ת""פ 24420-01-20","שמונה חודשי מאסר, בו לא יישא אלא אם יעבור תוך שלוש שנים מיום שחרורו מהמאסר עבירה על סע' 144 לחוק העונשין שהיא פשע, או כל עבירה שהיא פשע הקשורה בשימוש בנשק.",לפיכך גוזר על הנאשם את העונשים הבאים:
"ת""פ 24420-01-20","ארבעה חודשי מאסר, בו לא יישא אלא אם יעבור תוך שלוש שנים מיום שחרורו מהמאסר עבירה על סע' 144 לחוק העונשין שהיא עוון, או שיבוש מהלכי משפט.",לפיכך גוזר על הנאשם את העונשים הבאים:
"ת""פ 24420-01-20","לתשומת לב שב""ס המלצת שירות המבחן, לשלב את הנאשם בהליך טיפולי במסגרת המאסר.",לפיכך גוזר על הנאשם את העונשים הבאים:
"ת""פ 24420-01-20",5129371זכות ערעור לבית המשפט המחוזי בירושלים תוך 45 יום.,לפיכך גוזר על הנאשם את העונשים הבאים:
"ת""פ 24420-01-20","ניתן היום,  ב' חשוון תשפ""א, 20 אוקטובר 2020, במעמד הצדדים.",54678313
"ת""פ 24420-01-20",נוסח מסמך זה כפוף לשינויי ניסוח ועריכה,ירון מינטקביץ 54678313
"ת""פ 24420-01-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",ירון מינטקביץ 54678313
