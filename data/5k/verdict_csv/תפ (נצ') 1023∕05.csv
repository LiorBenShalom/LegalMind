verdict,text,part
תפ (נצ') 1023∕05,"חוק העונשין, תשל""ז-1977: סע'  192, 333, 334, 413 (ב), 452",חקיקה שאוזכרה: 
תפ (נצ') 1023∕05,"לאחר שנשמעו רוב עדי התביעה הגיעו הצדדים לידי הסדר טיעון לפיו תוקן כתב האישום בשנית והנאשם הודה בכל עובדות כתב האישום ובכל המיוחס לו על פיו ועל סמך הודאתו זו הורשע בביצוע עבירות של חבלה חמורה – עבירה לפי סעיף 333 לחוק העונשין התשל""ז – 1977 (להלן: ""חוק העונשין""), פציעה – עבירה לפי סעיף 334 לחוק העונשין הנ""ל, חבלה במזיד לרכב – עבירה לפי סעיף 413 (ב) לחוק העונשין הנ""ל, בשני מקרים, איומים (מספר מקרים)  - עבירה לפי סעיף 192 לחוק העונשין הנ""ל, והיזק בזדון – עבירה לפי סעיף 452 לחוק העונשין הנ""ל.",ג ז ר  - ד י ן
תפ (נצ') 1023∕05,"המעשים בהם הודה הנאשם ובגינן הורשע בעבירות הנ""ל, וכפי שאלה פורטו בכתב האישום הינם בתמצית כדלקמן:",ג ז ר  - ד י ן
תפ (נצ') 1023∕05,"לנאשם קשרים רומנטים עם צעירה בשם אסתר ממו (להלן: ""המתלוננת""), ובפרק זמן מסויים אף התגורר הנאשם יחד עם המתלוננת בביתה שבמושב דבורה.",ג ז ר  - ד י ן
תפ (נצ') 1023∕05,"ביום 19/1/05, בסמוך לשעה 10:00 הסיע אדם בשם יאיר אסרס, את המתלוננת מעפולה אל ביתה ברכב מסוג טויוטה (להלן: ""הרכב"") ובסמוך לשעה 23:40 הגיעו יאיר והמתלוננת אל ביתה של המתלוננת ועצרו את הרכב, בסמוך לרחבת הבית, הנאשם שהיה באותה עת בגילופין הבחין במתלוננת ויאיר יושבים בתוך הרכב והדבר עורר את זעמו והוא ניגש אל מקום מושב המתלוננת ליד מושב הנהג, פתח את דלת הרכב, והכניס לתוכו את פלג גופו העליון והלם בפניו של יאיר מכת אגרוף כשהוא צועק לעבר המתלוננת ""בוגדת, בוגדת"". בעקבות כך נמלט יאיר מן המקום רגלית כשהוא משאיר את הרכב מאחוריו.",ג ז ר  - ד י ן
תפ (נצ') 1023∕05,"בהמשך תקף הנאשם את המתלוננת במכות אגרוף בפניה, והיא נפלה מן הרכב על הכביש וגם אז המשיך הנאשם להכות את המתלוננת בכל חלקי גופה באגרופים ובבעיטות וגם משך בשערותיה. כתוצאה ממעשיו של הנאשם נחבלה המתלוננת בראשה ונגרם לה פצע חודר באורך 5-6 ס""מ בכתף ימין, וכן פצע חודר באורך 3-4 ס""מ בירך שמאל, בעקבות כך הובהלה המתלוננת לבית חולים העמק בעפולה, לקבלת טיפול רפואי.",ג ז ר  - ד י ן
תפ (נצ') 1023∕05,"גם לאחר שהצליחה המתלוננת בשארית כוחותיה להכנס לדירה, ניגש הנאשם אל הבית ונטל לידיו סכין מטבח, ניגש אל הרכב וחתך באמצעות הסכין את ארבעת צמיגיו.",ג ז ר  - ד י ן
תפ (נצ') 1023∕05,"כעבור פרק זמן קצר שב הנאשם אל הבית ניסה לתקוף את המתלוננת בשנית, אולם הדבר נמנע ממנו הודות להתערבותו של ליאור לייפניק, שכנה של המתלוננת, אשר הגיע למקום והוציא את הנאשם מן הבית.",ג ז ר  - ד י ן
תפ (נצ') 1023∕05,"למחרת היום ובהמשך לאירועים שפורטו לעיל, הגיע הנאשם אל ביתה של המתלוננת וניפץ ארבע מחלונות הרכב אשר נותר במקום ובהמשך נכנס הנאשם אל הבית שבר רהיטים שהיו בסלון הבית הוציא את תכולת המקרר והשליך את המצרכים אל הרצפה, כן נכנס הנאשם אל חדר השינה של המתלוננת והוציא את בגדיה תוך שהוא משליכם אל הרצפה.",ג ז ר  - ד י ן
תפ (נצ') 1023∕05,"במהלך שעות הלילה שבין האירוע הראשון לאירוע השני התקשר הנאשם מספר רב של פעמים אל הטלפון הנייד של יאיר ואיים על המתלוננת ועל יאיר בכוונה להפחידם כי יהרוג אותם וכי הוא יודע היכן מתגורר יאיר, על איום זה חזר הנאשם ארבעה ימים לאחר מכן.",ג ז ר  - ד י ן
תפ (נצ') 1023∕05,"ב""כ המאשימה בפתח טיעוניה לעונש הגישה את גיליון הרשעותיו הקודמות של הנאשם וכן העתקים מכתב אישום, הכרעת דין וגזר דין בתיק פלילי 4240/04  (בית משפט השלום בנצרת), שם הורשע הנאשם בין היתר בעבירה של היזק בזדון ובין העונשים שהוטלו עליו, על פי גזר דין מיום 11/1/05, מאסר על תנאי של שלושה חודשים למשך שנתיים, מאסר על תנאי שהינו בר הפעלה עקב הרשעת הנאשם בתיק זה בעבירה זהה.",ג ז ר  - ד י ן
תפ (נצ') 1023∕05,"באשר לעונש פירטה ב""כ המאשימה בטיעונים בכתב שהגישה לבית המשפט את מעשיו של הנאשם כפי שפורטו לעיל וציינה כי מעשים אלה הינם חמורים נוכח העובדה שמדובר במעשה אלימות שהנאשם ביצע כלפי בת זוגו, ונוכח כך כי המדובר במעשה אלימות קשים שנעשו כתוצאה מפרץ של כעס וקנאה ונוכח כך שמעשיו של הנאשם התמשכו על פני יומיים תוך שהנאשם מאיים כי יהרוג את המתלוננת ואת יאיר.",ג ז ר  - ד י ן
תפ (נצ') 1023∕05,"ב""כ המאשימה הפנתה לתמונות של המתלוננת, מוצג ת/1, ולתעודות הרפואיות מוצג ת/34, על מנת להמחיש את חומרת הפציעות והחבלות הקשות שנגרמו למתלוננת. ב""כ המאשימה הצביעה גם על הרשעותיו הקודמות כנסיבה מחמירה ובמיוחד על כך שעומד ותלוי נגדו מאסר מותנה של שלושה חודשים בר הפעלה.",ג ז ר  - ד י ן
תפ (נצ') 1023∕05,"ב""כ המאשימה הפנתה לע""פ 689/03, פלוני נ' מדינת ישראל, תק-על 2005 (1) 1289, ולע""פ 567/04, איגור ויינר נ' מדינת ישראל [טרם פורסם]. הערעור  הראשון הינו על עונש של 6 שנות מאסר מהם 5 שנים לריצוי בפועל, שהוטלו על המערער שהורשע בתקיפת אישתו בצורה קשה וברוטלית וגרם לה לחבלות חמורות ולא בפעם הראשונה, בית המשפט העליון דחה את הערעור. בערעור השני דחה בית המשפט העליון את הערעור על חומרת העונש שהוטל על המערער; 36 חודשי מאסר לריצוי בפועל, מאסר על תנאי של 12 חודשים, בגין הרשעתו של המערער בחבלה חמורה והחזקת סכין למטרה לא כשרה. ",ג ז ר  - ד י ן
תפ (נצ') 1023∕05,"לסיכום ביקשה ב""כ המאשימה להחמיר בעונשו של הנאשם ולהטיל עליו מאסר בפועל, להפעיל את המאסר על תנאי באופן מצטבר, ולהטיל עליו מאסר על תנאי מרתיע וכן קנס.",ג ז ר  - ד י ן
תפ (נצ') 1023∕05,"הסניגור מצידו טען כי המדובר במעשים שהנאשם ביצע על רקע קינטור מצידה של המתלוננת. עוד טען הסניגור כי הנאשם התפייס עם המתלוננת והראיה לכך שהיא בעדותה מסרה כי היא מבקרת אותו במעצר מידי שבוע וכי גם היום ישבה באולם בית המשפט. הסניגור הדגיש כי הנאשם הודה, נטל אחריות והביע חרטה על מעשיו וכיום כל רצונו הוא להתחתן עם המתלוננת ולפתוח דף חדש בחייו. לטענת הסניגור שני פסקי הדין אליהם הפנתה ב""כ המאשימה אינם דומים למקרה שבפנינו והמעשים שם חמורים בהרבה מהמעשים בהם הורשע הנאשם. הסניגור ביקש להטיל על הנאשם את העונש המינימלי האפשרי.",ג ז ר  - ד י ן
תפ (נצ') 1023∕05,"על חומרתן של עבירות האלימות דובר רבות ומיותר להשחית על כך מילים. האלימות התפשטה בחברתנו והפכה לנגע אותו יש לבער ובתי המשפט מצווים לתרום תרומתם לכך על ידי הכבדת ידם על עבריינים אלימים. העבירות בהן הורשע הנאשם הן חמורות וגם המעשים כפי שפורטו בכתב האישום חמורים אף הם. הסניגור טען שמעשיו של הנאשם באו בעקבות קינטור מצידה של המתלוננת, טענה זו איננה מקובלת עלי. אני מוכן להניח כי משראה הנאשם את המתלוננת יושבת בחברתו של אחר בתוך הרכב, בערה חמתו עליו מרוב קנאה איבד את עשתונותיו ותקף את המתלוננת ואת הגבר שישב לידה, אלא שפעולותיו בהמשך באותה לילה ולמחרת היום בוצעו לאחר שעבר פרק שהיה בו די כדי להרגיע את הנאשם.",ג ז ר  - ד י ן
תפ (נצ') 1023∕05,"לנאשם הרשעות קודמות ובין אלה עבירה חמורה של שוד מזויין, אם כי מדובר בעבירה משנת 1994, ובנוסף עבירות נגד הרכוש ועבירות אלימות.",ג ז ר  - ד י ן
תפ (נצ') 1023∕05,"שקלתי את חומרתן של העבירות, את נסיבות ביצוען, את הרשעותיו הקודמות של שהנאשם מחד, ואת הודאת הנאשם וחרטתו מאידך, והבאתי בחשבון את העובדה שהמתלוננת סלחה לו והתפייסה איתו ורוצה להינשא לו והתחשבתי בטיעוניהם של ב""כ שני הצדדים, והחלטתי לגזור על הנאשם עונש מאסר של 40 חודשים, מהם ירצה הנאשם בפועל 20 חודשים, יתרת התקופהשל 20 חודשים תהיה על תנאי למשך שלוש שנים, והתנאי כי הנאשם לא יעבור תוך תקופת התנאי עבירת אלימות כלשהיא מסוג פשע ויורשע עליה תוך תקופת התנאי או לאחריה.",ג ז ר  - ד י ן
תפ (נצ') 1023∕05,"כמו כן אני מפעיל את עונש המאסר המותנה של שלושה חודשים שהוטל על הנאשם ביום 11/1/05, בת.פ. 4240/04 (בית משפט שלום נצרת), וזאת באופן חופף, כך שהנאשם ירצה בסה""כ עונש מאסר בפועל של 20 חודשים, וזאת החל מיום מעצרו 27/1/2005.נ",ג ז ר  - ד י ן
תפ (נצ') 1023∕05,זכות ערעור על גזר דין זה לבית המשפט העליון תוך 45 יום מהיום.,ג ז ר  - ד י ן
תפ (נצ') 1023∕05,"ניתן היום כ""ט באייר, תשס""ה (7 ביוני 2005) במעמד ב""כ המאשימה עו""ד שרוני, הנאשם ובא כוחו עו""ד ספיר.",ג ז ר  - ד י ן
תפ (נצ') 1023∕05,001023/05פ  054 מרב כהן,"5129371האשם ח'טיב, שופט"
תפ (נצ') 1023∕05,נוסח מסמך זה כפוף לשינויי ניסוח ועריכה,"5129371האשם ח'טיב, שופט"
