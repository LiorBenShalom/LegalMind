verdict,text,part
"ת""פ 5127-06","                        מ.י. תביעות ת""א שלוחת איילון",המאשימה
"ת""פ 5127-06",                        שאדי עגלוני (עציר),הנאשמים
"ת""פ 5127-06","אין ספק ואין חולק על כך שהעבירה שביצע הנאשם עבירה חמורה היא, למעשה מדובר בנסיון לגנוב רכב, ההגדרה החוקית דהיינו שימוש ברכב ללא רשות אין בה תמיד וגם במקרה זה כדי לבטא את מהות המעשה. משום כך, יש ממש בדברי התובע שיש להחמיר בענישתו של הנאשם.",גזר דין
"ת""פ 5127-06","אודה על האמת שבעת שהחלו להשמע הטיעונים לעונש תמוה בעיני היה שקיימת מחלוקת ואסביר, המקרה שלפני הוא מקרה גבול בין הטלת מאסר בפועל אם לאו. עוד אוסיף ואומר  שכל המעיין בפרוטוקול שבתיק זה, בוודאי יווכח שהחלטתי לעשות מאמץ ולהקל עם הנאשם. החלטתי לעשות כן משום עובדה חשובה והיא הודיית הנאשם בעובדות כתב אישום מתוקן בכך שחסך זמן שיפוטי יקר ויש בכך אף משום הודיה והפנמת מעשה. במקרה דנן נוסף לשיקול לקולא זה מצוי לפני תסקיר שרות המבחן ולמרות שמתוך התסקיר עולים היסוסיה של ק. המבחן סופו של דבר הקו המנחה בתסקיר הוא קו חיובי.",גזר דין
"ת""פ 5127-06","משום  נסיבות אלה יש מקום להמנע מגזירת מאסר בפועל ממש על הנאשם, אלא להשית עליו עונש של מאסר שירוצה בעבודות שרות.",גזר דין
"ת""פ 5127-06","השאלה היא בנסיבות אלה אורך המאסר שירוצה כאמור בעבודות שרות,  וזו גדר ההתלבטות.",גזר דין
"ת""פ 5127-06","לאחר שאני שוקל כל השיקולים הצריכים לפני ומשום שהמקרה גבולי הוא כפי שציינתי לעיל, אני סבור שגזירת דין למאסר שתפחת מ- 6 חודשים היא מעשה לא ראוי ולא נכון כמעשה ענישה.",גזר דין
"ת""פ 5127-06","בנסיבות המקרה העונש המקסימלי שניתן לרצות בעבודות שרות הוא העונש הראוי ואני קובע כך, אף על פי ההתלבטות שהיתה לי בעת שמיעת הטיעונים לעונש ולאחר שגיבשתי דעתי באשר לעונש הראוי בסופו של יום.",גזר דין
"ת""פ 5127-06","אשר על כן, אלה העונשים שאני משית על הנאשם:",גזר דין
"ת""פ 5127-06",6  חודשי מאסר.,גזר דין
"ת""פ 5127-06","עונש המאסר ירוצה בעבודות שרות. כפי חוות דעתו של הממונה על עבודות שרות, דהיינו בבית החייל בירושלים רחוב שאלתיאל 1. תחילת העבודות ביום 24/2/2010. ",גזר דין
"ת""פ 5127-06","על הנאשם להתייצב ביום זה עד שעה 10:00 במפקדת מחוז דרום, יחידת עבודות שרות בבאר שבע, ליד כלא באר שבע.",גזר דין
"ת""פ 5127-06",9  חודשי מאסר על תנאי והתנאי הוא שבמשך שלוש שנים מהיום  לא יעבור הנאשם עבירה כנגד רכב.,גזר דין
"ת""פ 5127-06","בנסיבות המקרה, נוכח נסיבותיו האישיות של הנאשם, אינני גוזר על הנאשם עונש של קנס.",גזר דין
"ת""פ 5127-06",על המזכירות לשלוח העתק החלטה זו לממונה על עבודות השרות.,גזר דין
"ת""פ 5127-06",זכות ערעור תוך 45 יום.,גזר דין
"ת""פ 5127-06","ניתנה והודעה היום ד' טבת תש""ע, 21/12/2009 במעמד הנוכחים. ",<#4#>
"ת""פ 5127-06","ניתנה והודעה היום ד' טבת תש""ע, 21/12/2009 במעמד הנוכחים.   ",<#5#>
"ת""פ 5127-06",הוקלד על ידי: יפעת מינאי,54678313
"ת""פ 5127-06",נוסח מסמך זה כפוף לשינויי ניסוח ועריכה,54678313
"ת""פ 5127-06","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
