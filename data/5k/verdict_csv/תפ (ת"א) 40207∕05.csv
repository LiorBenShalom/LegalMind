verdict,text,part
"תפ (ת""א) 40207∕05","חוק העונשין, תשל""ז-1977: סע'  31, 144 (ב), 333, 335 (א) (1), 340 א', 355 (א)(1)",חקיקה שאוזכרה: 
"תפ (ת""א) 40207∕05","לאחר שמיעת מקצת ההוכחות, הודו הנאשמים במיוחס להם בכתב אישום מתוקן ובמסגרת הסדר טיעון.",מעשי הנאשמים
"תפ (ת""א) 40207∕05","מתברר, כי בלילה שבין 24.6.06 ו-25.6.05 הגיעו השניים במכונית לקיוסק ביפו. בין נאשם 2 לאחרים ששהו בקיוסק, התפתח ויכוח אודות השאלה אם הוא מעורב בהתפרצות לרכב ובמהלך הויכוח סטר אחד הנוכחים בפניו. השניים עזבו את המקום, נסעו ללוד ושבו ליפו בשעה 02:00. בהגיעם למקום ירה נאשם 1 באקדח לעבר הקיוסק. כתוצאה מן הירי נפגע אחד הנוכחים במקום בירכו השמאלית, נזקק לניתוח ואושפז במשך 3 ימים.",מעשי הנאשמים
"תפ (ת""א) 40207∕05","נאשם 1 הורשע על פי הודאתו בנשיאת הנשק, הירי בו והפציעה, בעבירות של נשיאת נשק, לפי סעיף 144 (ב) לחוק העונשין, חבלה חמורה בנסיבות מחמירות, לפי סעיף 333 בנסיבות סעיף 335 (א) (1) לחוק ובירי באזור מגורים, לפי סעיף 340 א' לחוק.",מעשי הנאשמים
"תפ (ת""א) 40207∕05","נאשם 2, שסייע לנאשם 1 על ידי כך שהסיעו ואיבטח אותו בעת שביצע את הירי, הורשע בעבירה של סיוע לחבלה חמורה בנסיבות מחמירות, לפי סעיף 333 בנסיבות סעיף 355 (א)(1) וסעיף 31 לחוק.",מעשי הנאשמים
"תפ (ת""א) 40207∕05","נאשם 1 יליד 1984, מתגורר בלוד, הורשע מאז שנת 2004 פעמים אחדות בעבירות שעיקרן עבירות רכוש, כולל ברכב ובהחזקת אגרופן או סכין שלא כדין.",הנסיבות האישיות
"תפ (ת""א) 40207∕05","נאשם 2, יליד 1986, מתגורר גם הוא בלוד, הורשע בשנת 2003 בבית המשפט לנוער ברמלה בעבירות רכוש, כולל כלפי רכב ונהיגת רכב בלא רשיון נהיגה.",הנסיבות האישיות
"תפ (ת""א) 40207∕05","על נאשם 1 ומשפחתו למדתי גם מתסקיר שהגיש שירות המבחן. הוא גדל במשפחה נורמטיבית, כשהוריו ומרבית אחיו מנהלים חיי משפחה תקינים של עמל ותעסוקה. ההורים עוקבים אחר התנהגות ילדיהם ומייחסים את התנהגותו הבעייתית של בנם הנאשם, לסביבת המגורים הנגועה בבעיות חברתיות.",הנסיבות האישיות
"תפ (ת""א) 40207∕05",נאשם 2 עצמו הכיר בהתנהגותו הפסולה והביע צער וחרטה.,הנסיבות האישיות
"תפ (ת""א) 40207∕05","שירות המבחן התרשם ממנו כצעיר הנתון בפרשת דרכים של גיבוש זהות. מאמצי המשפחה תורמים לחיזוק יכולתו לגייס כוחות לשינוי. עם זאת קיים צורך בעזרה מקצועית, כדי למנוע הידרדרות. על כן המליצה קצינת המבחן להעמידו במבחן למשך שנה, אם יוטל עליו עונש מאסר בפועל, ממליצה היא לשקול את נשיאתו בעבודות שירות והכל בהתחשב בסיכון בו הוא נתון, בצורך למנוע את הדרדרותו ובגילו הצעיר.",הנסיבות האישיות
"תפ (ת""א) 40207∕05","הסדר הטיעון העמיד את עתירת התביעה על 18 חדשי מאסר בפועל ומאסר מותנה בעבור נאשם 1 ועל 9 חדשי מאסר בפועל ומאסר מותנה בעבור נאשם 2, בניכוי תקופות המעצר שלהם.",טיעוני הצדדים
"תפ (ת""א) 40207∕05","ב""כ המאשימה הבהירה מדוע עותרת היא לעונש כזה, הנמוך באופן ממשי מן הענישה המוטלת, דרך כלל, בגין מעשים מסוג זה. היא ציינה את הודיית הנאשמים ונטילת האחריות על ידם, לנוכח קיומם של קשיים ראייתיים בהוכחת מעשיהם, שעל מקצתם עמדתי בעת שמיעת חלק מעדי התביעה. עוד הדגישה את זאת, כי ביקשה להימנע מהעדת הנפגע, נער שנקלע לזירת האירוע וכן בהתחשב בשינוי המהותי שחל בכתב האישום המתוקן, לעומת זה המקורי.",טיעוני הצדדים
"תפ (ת""א) 40207∕05","ב""כ נאשם 1 ציין גם הוא את הקשיים הראייתיים, את הודיית הנאשם, העובדה, כי לא הורשע במעשי אלימות עד כה וכן את זה שנערכה סולחה בין משפחת הנאשם למשפחת הנפגע. בהתחשב גם בתקופת מעצרו בת כחודשיים וחצי ומעצר הבית שהיה נתון בו מאז שוחרר, הציע להסתפק בהענשתו במאסר לביצוע בעבודות שירות ולחילופין – במאסר בפועל קצר, ככל האפשר.",טיעוני הצדדים
"תפ (ת""א) 40207∕05","ב""כ נאשם 2 הדגישה את נסיבותיו האישיות של מרשה, את גילו הצעיר, את העובדה, כי נטל אחריות, למרות הקשיים הראייתיים, וכי הורשע אך בסיוע לפגיעה בנער.",טיעוני הצדדים
"תפ (ת""א) 40207∕05","בהתחשב בסיכון ההדרדרות שלו, כולל אם יוכנס למאסר בפועל, סברה, כי אין זה ראוי להחזירו לכלא, לאחר שהיה עצור תקופה של כחודשיים ומחצה ושהה במעצר בית מלא וחלקי, עד היום.",טיעוני הצדדים
"תפ (ת""א) 40207∕05","נאשם 1 ציין, כי יתחיל את חייו מחדש. נאשם 2 הביע צער על הטעות שעשה והבטיח, כי לא יחזור על כך.",טיעוני הצדדים
"תפ (ת""א) 40207∕05","אין ספק, התביעה הלכה לקראת הנאשמים כברת דרך ממשית בהצעת הענישה שלה, שהיא מקלה למדי, בנסיבות כאלה של נשיאת נשק שלא כדין, ירי בו ופציעת אדם או סיוע לגרימת החבלה הזו, בהתאמה. הליכה כזו מוצדקת בהתחשב בנסיבות, כאשר קשיים ראיתיים ניצבו בדרכה של התביעה, מחד גיסא ובהתחשב בנטילת האחריות ובהודייה של שני הנאשמים, מאידך גיסא.",שיקולי הענישה
"תפ (ת""א) 40207∕05","אבחן, עתה, את העונשים הראויים לכל אחד מן השניים.",שיקולי הענישה
"תפ (ת""א) 40207∕05","באשר לנאשם 1, המבוגר מביניהם, שהורשע בעבר לא מעט פעמים וגרם לתוצאות הפגיעה באדם אחר במו-ידיו, מתוך שנשא, שלא כדין, נשק ועשה בו שימוש, אי-אפשר בלא מאסר בפועל, למרות הנסיבות לקולא. המדובר בעבירת אלימות חמורה, על רקע של מה בכך, או לפחות כזה שאיננו מצדיק, כלל ועיקר, שימוש באלימות כלשהי. עם זאת אקל עמו במעט ממה שעותרת התביעה, כדי לתת משקל נוסף לנסיבות לקולא, כולל הסולחה ומעצר הבית הממושך שלו.",שיקולי הענישה
"תפ (ת""א) 40207∕05","באשר לנאשם 2, לא אכחד, התלבטתי. גם הוא ראוי למאסר לנשיאה בפועל, בגבולות מה שהציעה התביעה. אביא, להלן את גדר השיקולים בעניינו.",שיקולי הענישה
"תפ (ת""א) 40207∕05","לאחרונה רואים בתי המשפט להחמיר בענישתם של עברייני האלימות, כולל קטינים, והכל כדי להרתיע את הרבים בשעה שהנגע הזה פשה בחברה.",שיקולי הענישה
"תפ (ת""א) 40207∕05","ראה האמור ב-ע""פ 1863/06 קמביסס נ' מדינת ישראל (טרם פורסם), ב-רע""פ 563/06 פלוני נ' מדינת ישראל (טרם פורסם) ו-בע""פ 2588/06 פלוני נ' מדינת ישראל (טרם פורסם).",שיקולי הענישה
"תפ (ת""א) 40207∕05","בכל אחד מן המקרים האלה המדובר היה במי שעשה שימוש מגונה בתת-תרבות הסכין, כדי לפגוע באחרים ולפצעם באורח קשה.",שיקולי הענישה
"תפ (ת""א) 40207∕05","אלא שבענייננו המדובר בצעיר הניצב על פרשת דרכים. עברו הפלילי איננו מכביד והסיכוי לשיקום נראה טוב. אינני חפץ לגרום את הידרדרותו בתקופה רגישה כזו. חושש אני, כי שליחתו, שוב, אל בית הסוהר עלולה לגרום תוצאה שלילית ובכך ייפגע גם האינטרס הציבורי של שיקום הצעיר הזה. גם מאמצי משפחתו ראויים להתחשבות, שכן יחד עם  העזרה המקצועית של שירות המבחן, הוא עשוי להתגבר על הקשיים ולעלות על דרך הישר.",שיקולי הענישה
"תפ (ת""א) 40207∕05","זאת ועוד, המדובר בתקופת מאסר מוצעת קצרה למדי. בנסיבות כאלה עולה, במלוא משמעותו, גם השיקול של אי-החזרת העבריין לכלא לתקופה קצרה, לאחר ששוחרר ממעצר ממשי, קודם לכן.",שיקולי הענישה
"תפ (ת""א) 40207∕05","ראה בחינת שיקול זה ב-ע""פ 4527/01 מדינת ישראל נ' אבו גובנה תק-על2001 (2)) 40, ב-ע""פ 6692/02 מדינת ישראל נ' פלר ואח', דינים עליון, כרך סג, עמ' 119, ו-בע""פ 5356/01  שוויץ נ' מדינת ישראל, דינים עליון, כרך ס, בעמ' 39, ו-בע""פ 3120/04 חזיזה נ' מדינת ישראל, דינים עליון, כרך סט, בעמ' 290.",שיקולי הענישה
"תפ (ת""א) 40207∕05","גם העובדה, כי למרות היותו הציר המרכזי לאירוע כולו, הוא עצמו לא נקט באלימות ולא היה שותף בקשירת קשר בעניין נשיאת האקדח ובהבאתו לזירת העבירה, משמע תכנון מראש של הירי, משמשת לקולא.",שיקולי הענישה
"תפ (ת""א) 40207∕05","לאחר היסוסים לא-מעטים, החלטתי לקבל את המלצת שירות המבחן ולהעדיף את שיקולי השיקום, על פני הכנסתו, שוב, אל מאחורי סורג ובריח לתקופה קצרה, כהצעת התביעה.",שיקולי הענישה
"תפ (ת""א) 40207∕05",על פי שיקולים אלה אני גוזר את העונשים הבאים:,העונשים
"תפ (ת""א) 40207∕05",על נאשם 1 -,העונשים
"תפ (ת""א) 40207∕05",15 חודשי מאסר בפועל בניכוי תקופת מעצרו מיום 28.6.05 ועד יום 17.9.05.,העונשים
"תפ (ת""א) 40207∕05","12 חודשי מאסר על תנאי לשלוש שנים שלא יעבור במהלך תקופה זו עבירה עליה הורשע, עבירת פשע שיש בה יסוד של אלימות או עבירת נשק.",העונשים
"תפ (ת""א) 40207∕05","קנס בסכום של 1,000 ₪ או שבועיים מאסר תמורתו. ",העונשים
"תפ (ת""א) 40207∕05",על נאשם 2 – ,העונשים
"תפ (ת""א) 40207∕05",6 חודשי מאסר בפועל בניכוי תקופת מעצרו מיום 28.6.05 ועד יום 14.9.05.,העונשים
"תפ (ת""א) 40207∕05","הנאשם יוכל לשאת עונש זה בעבודות שירות, בכפוף לחוות דעתו של הממונה על עבודות שירות.",העונשים
"תפ (ת""א) 40207∕05","6 חודשי מאסר על תנאי לשלוש שנים שלא יעבור במהלך תקופה זו עבירה עליה הורשע, או כל עבירה שיש בה יסוד של אלימות.",העונשים
"תפ (ת""א) 40207∕05","קנס בסכום של 3,000 ₪ או חודשיים מאסר תמורתו. ",העונשים
"תפ (ת""א) 40207∕05","אני מורה על העמדתו של נאשם 2 במבחן במשך שנה. אני דוחה את הדיון בעניינו לצורך קבלת חוות דעת הממונה על עבודות השירות והשלמת גזר הדין, למועד שיתואם עם הצדדים.",העונשים
"תפ (ת""א) 40207∕05","המזכירות תודיע לממונה על הצורך בחוות דעתו, בה יבחן את כשירותו של נאשם 2 לבצע עבודות שירות ואת המלצתו בעניין העבודות המתאימות לו. כמו כן תעביר עותק גזר הדין לשירות המבחן.",54678313
"תפ (ת""א) 40207∕05","ניתן היום ג' בתמוז, תשס""ו (29 ביוני 2006) במעמד הצדדים.",זכריה כספי 54678313-40207/05
