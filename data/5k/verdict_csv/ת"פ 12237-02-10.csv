verdict,text,part
"ת""פ 12237-02-10","ת""פ 12237-02-10 מדינת ישראל נ' בחירי(עציר)",בית המשפט המחוזי בבאר שבע
"ת""פ 12237-02-10","חוק העונשין, תשל""ז-1977: סע'  144(א), 144(ב), 192, 249, 329(א)(1)",חקיקה שאוזכרה: 
"ת""פ 12237-02-10","פקודת ביטוח רכב מנועי [נוסח חדש], תש""ל-1970: סע'  2(א)",פקודת התעבורה [נוסח חדש]: סע'  10
"ת""פ 12237-02-10","הנאשם הורשע – על פי הודאתו, במסגרת הסדר טיעון שהתייחס אך לתיקון כתב האישום – בעבירות של חבלה בכוונה מחמירה, לפי סעיף 329(א)(1) לחוק העונשין, התשל""ז-1977 (להלן: ""חוק העונשין""); איומים, לפי סעיף 192 לחוק העונשין; החזקת נשק שלא כדין, לפי סעיף 144(א) רישא לחוק העונשין; הובלת נשק שלא כדין, לפי סעיף 144(ב) סיפא לחוק העונשין; הטרדת עד, לפי סעיף 249 לחוק העונשין; נהיגה בלא רישיון נהיגה, לפי סעיף 10 לפקודת התעבורה [נוסח חדש], תשכ""א-1961; ונהיגה בלא ביטוח, לפי סעיף 2(א) לפקודת ביטוח רכב מנועי [נוסח חדש], תש""ל-1970.",גזר דין
"ת""פ 12237-02-10","על פי עובדות כתב האישום המתוקן בשנית, שבהן הודה הנאשם, ביום 11/1/10, בשעות הערב, נהג הנאשם בכלי רכב, אף שמעולם לא החזיק ברישיון נהיגה. בשעה 23.00 לערך נסע הנאשם לרהט, יחד עם אלנה ריזיילוב (להלן: ""אלנה""), והשניים שתו משקאות אלכוהוליים. הנאשם נטל מחצר ביתו אקדח ונסע יחד עם אלנה ועם אחר לשטח פתוח בסמוך לכפר תראבין. בהגיעם לשטח שאל הנאשם את אלנה האם תרצה לירות עמו באקדח, וזו השיבה בחיוב. הנאשם טען את האקדח בכדור אחד וירה באוויר, בעוד אלנה מחזיקה בידו. לאחר מכן שבו השניים ושתו משקאות אלכוהוליים.",גזר דין
"ת""פ 12237-02-10","בהמשך נסעו הנאשם ואלנה לכיוון תחנת דלק שבכניסה לרהט. למקום הגיעו ראפעת אבו עידה (להלן: ""ראפעת"") ואביו. ראפעת פנה לאלנה ושוחח עמה, דבר אשר עורר את כעסו של הנאשם. בין הנאשם לבין ראפעת התפתחה קטטה. אלנה ואנשים נוספים שהגיעו למקום ניסו להפריד בין השניים, ואלנה הפצירה בראפעת שיעזוב את המקום. ראפעת נכנס לרכבו והחל בנסיעה. תוך כדי כך ניגש הנאשם לרכבו והביא עמו אקדח, דרך אותו, וירה שתי יריות לכיוון רכבו של ראפעת בזמן שכלי הרכב החל בנסיעה, וזאת בכוונה להפחידו.",גזר דין
"ת""פ 12237-02-10","סמוך לאחר מכן נסעו הנאשם, אלנה ושני אחרים לעיר רהט על מנת לחפש את כמאל אבו סדרה (להלן: ""כמאל""), בעקבות מידע שהגיע לידיעת הנאשם והכעיסו, ושלפיו כמאל מתכוון לעשות עסקה באקדחו של הנאשם. הנאשם איתר את כמאל, ובין השניים פרץ ויכוח. הנאשם יצא מרכבו כשהוא נושא אקדח ואיים על כמאל כי יירה בו. הנאשם התקרב לכיוונו של כמאל, כיוון לעברו את האקדח וירה בו בכוונה להטיל בו נכות או מום או לגרום לו חבלה חמורה. כמאל נפצע מהירי בידו, ונוצר שבר פתוח מרוסק תוך מפרקי באצבעו.",גזר דין
"ת""פ 12237-02-10","במהלך המחצית השנייה של חודש ינואר 2010, לאחר שאלנה נחקרה במשטרה אודות האירועים הנ""ל, פנה הנאשם לאלנה ושאל אותה בנוגע לחקירת האירועים. בין היתר, הוא שאל אותה האם ""פתחה עליו"" במשטרה. אלנה השיבה בשלילה. הנאשם אמר לאלנה כי בכוונתו לשבש את החקירה, בכך שיאמר בחקירתו שהוא אינו מכיר אותה וכי אין לו כל קשר אליה. בהתאם לכך, הנאשם טען בחקירתו כי אינו מכיר את אלנה.",גזר דין
"ת""פ 12237-02-10","הודאת הנאשם באה לאחר כפירתו ולאחר שמיעת 3 מעדי התביעה, כאמור בגדרו של הסדר טיעון, שלפיו הנאשם יודה ויורשע בכתב האישום המתוקן, ויוגש בעניינו תסקיר שירות המבחן.",גזר דין
"ת""פ 12237-02-10","הנאשם, בן 23, נשוי ואב לשתי בנות קטנות. הוא גדל במציאות קשת יום. אחיו נהרג לפני שלוש שנים. הנאשם התקשה להתמודד עם האובדן, והרבה להשתמש באלכוהול. שירות המבחן התרשם מהתהליך שעבר במהלך תקופת מעצרו: מעמדה מגוננת המצמצמת את חומרת בעיותיו ללקיחת האחריות על ניהול חייו. יכולתו לשנות את עמדותיו תוך בחינת מצבו כיום ובעבר מעידים על יכולתו לשינוי ולשיקום. הנאשם לקח אחריות על מעשיו, אם כי ציין שלא היה בכוונתו לפגוע במתלונן. נוכח חומרת המעשים הנאשם ""זקוק למסר מוחשי שיסייע לו להציב גבולות ברורים לטווח הארוך"", ועל כן הומלץ להטיל עליו עונש מוחשי במסגרת מאסר בפועל תוך לקיחה בחשבון את תקופת מעצרו הממושכת נוכח השינוי החיובי בעמדותיו.",תסקיר שירות המבחן
"ת""פ 12237-02-10","באת-כוח המאשימה הדגישה בטיעוניה, בכתב ובעל-פה, כי הנאשם ביצע מסע ירי פרוע בלא כל מורא, בפרק זמן של שעות בודדות, כשהוא נושא ומוביל נשק שלא כדין, כשהוא נוהג בלא רישיון, לאחר שתיית משקאות אלכוהוליים, מסיע אחרים ברכב ומסכן את ביטחון הציבור. רק בדרך נס לא נגרמה תוצאה קטלנית. לכל אלו יש להוסיף את ההטרדה של אלנה לאחר האירועים. המעשים מלמדים כי אין מדובר באדם נורמטיבי אלא באדם אימפולסיבי, אלים ומסוכן לציבור אשר אינו נרתע מהחוק ואינו מייחס חשיבות לקדושת החיים. באת-כוח המאשימה עמדה על חומרת עבירות האלימות בכלל, והעבירות שבהן נעשה שימוש בנשק חם בפרט, ועל מדיניות הענישה המחמירה המתחייבת. כמו כן, היא הגישה קובץ פסיקה המתייחס לעבירות של החזקת נשק, שלגביהן הוטלו עונשי מאסר בפועל של 50-20 חודשים, ולעבירות של ירי, שלגביהן הוטלו עונשים של 7-5.5 שנים בפועל (ע""פ 1394/10 אלכמלאת נ' מדינת ישראל [פורסם בנבו, ניתן ביום 29/11/10]; ת""פ (מחוזי ב""ש) 8265/06 מדינת ישראל נ' אלאטרש [ניתן ביום 14/4/10]). באת-כוח המאשימה עתרה להשית על הנאשם מאסר בפועל ארוך ומרתיע, מאסר על תנאי ארוך ומרתיע, פסילה מלקבל או מלהחזיק רישיון נהיגה למשך תקופה ארוכה, קנס כספי כבד ופיצוי למתלונן אשר נפגע מהירי.",הטיעונים לעונש
"ת""פ 12237-02-10","	בא-כוח הנאשם עמד על ההבדלים שבין כתב האישום המתוקן לבין כתב האישום המקורי. כמו כן הזכיר כי חבלתו של המתלונן איננה חמורה. עוד הוסיף כי יש להביא בחשבון את כל הנסיבות המקלות: העובדה שהנאשם נעדר עבר פלילי; הודאת הנאשם במסגרת הסדר הטיעון שייתרה את עדותה של העדה המרכזית; הנאשם לקח אחריות על מעשיו; ונסיבותיו האישיות והמשפחתיות אשר תרמו למעורבותו בפלילים. הוטעם כי את הסיכוי לשיקום של הנאשם יש להביא בחשבון בעת קביעת אורך תקופת המאסר, ועל כן אין למצות עם הנאשם את מלוא חומרת הדין. בא-כוח הנאשם הגיש קובץ פסיקה המתייחס לעבירות אלימות, חלקם על-ידי בעלי עבר פלילי, שבהם נפסקו עונשי מאסר בפועל של עד 4 שנים (ע""פ 8498/07 רג'בי נ' מדינת ישראל (ניתן ביום 18/2/08)).",הטיעונים לעונש
"ת""פ 12237-02-10",           הנאשם ביקש בבית המשפט סליחה על מעשיו. ,הטיעונים לעונש
"ת""פ 12237-02-10","הנאשם הורשע בעבירות של חבלה בכוונה מחמירה, איומים, החזקת נשק והובלת נשק, הטרדת עד ונהיגה בהעדר רישיון ובהעדר ביטוח.",דיון והכרעה
"ת""פ 12237-02-10","אין מדובר במעשה בודד, אלא בשרשרת של עבירות, בעיקר עבירות נשק וירי אשר מרביתן בוצעו בלילה אחד, בנוסף לעבירה של הטרדת עד שבוצעה במועד מאוחר יותר.",דיון והכרעה
"ת""פ 12237-02-10","העבירות שבהן הורשע הנאשם הנן חמורות ומסוכנות. מעשי הנאשם הובילו לפגיעה בגוף ואף היו עלולים להסתיים בתוצאה חמורה יותר. כפי שנפסק לא אחת, יש להחמיר בדינם של מבצעי עבירות אלימות בכלל, ותוך שימוש בנשק חם בפרט, בייחוד אם המעשה גורם לפגיעה פיזית, ובמקרים אלה יש ליתן משקל בכורה לאינטרס הציבורי ולשיקולי הגמול וההרתעה ולהעדיפם על פני הנסיבות האישיות (ראו: ע""פ 5753/04 מדינת ישראל נ' רייכמן, תק-על 2005(1), 1224; ע""פ 6493/05 מוסא נ' מדינת ישראל, תק-על 2006(1), 2809; ע""פ 3924/05 צאגיה נ' מדינת ישראל, תק-על 2006(2), 2854, 2855 בפסקה ה(3)). ",דיון והכרעה
"ת""פ 12237-02-10","כאמור, הצדדים הציגו לעיוני פסיקה מגוונת לעניין רמת הענישה הראויה.",דיון והכרעה
"ת""פ 12237-02-10","המקרה דנא דומה בחומרתו למקרה נשוא ע""פ 8498/07 הנ""ל בעניין רג'בי, שאליו הפנה כאמור ב""כ הנאשם, שבו אושר עונש מאסר בפועל בן 4 שנים שהוטל על נאשם בעל עבר פלילי שהורשע בעבירות של חבלה בכוונה מחמירה, החזקת נשק, תקיפה ופציעה בנסיבות מחמירות; וכן דומה הוא למקרה נשוא ת""פ (מחוזי ב""ש) 8161/05 מדינת ישראל נ' בן עודה אבו ענאם, תק-מח 2006(2), 2332 , 2334, שבו נגזרו על צעיר בעל עבר פלילי 4 שנות מאסר בפועל בגין עבירות של חבלה חמורה בנסיבות מחמירות, איומים ועבירות נשק.",דיון והכרעה
"ת""פ 12237-02-10",לזכות הנאשם שקלתי את תוכן תסקיר שירות המבחן; את נסיבותיו האישיות והמשפחתיות; את גילו הצעיר; את עברו הנקי; את הודאתו; וכן את העובדה כי מדובר במעין פרשה אחת ובמעשים שארעו בעיקרם במהלך לילה אחד.,דיון והכרעה
"ת""פ 12237-02-10","על כן, החלטתי שלא למצות את הדין עם הנאשם.",דיון והכרעה
"ת""פ 12237-02-10","לאחר שנתתי דעתי לכל השיקולים לחומרא ולקולא, כאמור לעיל, ולאיזון הראוי ביניהם, החלטתי להטיל על הנאשם את העונשים שלהלן:",דיון והכרעה
"ת""פ 12237-02-10",45 חודשי מאסר בפועל שמניינם החל מיום מעצרו 31/1/2010.,דיון והכרעה
"ת""פ 12237-02-10","18 חודשי מאסר מותנים, והתנאי הוא שלא יעבור עבירת אלימות מסוג פשע במשך     3  שנים מיום שחרורו ממאסר.",דיון והכרעה
"ת""פ 12237-02-10","8 חודשי מאסר מותנים, והתנאי הוא שלא יעבור עבירת איומים, עבירת נשק או הטרדת עד במשך 3 שנים מיום שחרורו ממאסר.",דיון והכרעה
"ת""פ 12237-02-10",פסילה מלקבל או להחזיק רישיון נהיגה למשך 3 שנים מיום סיום המאסר.,דיון והכרעה
"ת""פ 12237-02-10","קנס בסך 2,000 ש""ח שישולם בתוך 90 ימים מהיום או 30 ימי מאסר תמורתו.",דיון והכרעה
"ת""פ 12237-02-10","כמו כן הנני מחייב את הנאשם בתשלום פיצוי כספי למתלונן כמאל אבו סדרה בסך 6,000 ש""ח, שישולם בתוך 90 יום מהיום.",דיון והכרעה
"ת""פ 12237-02-10",זכות ערעור תוך 45 ימים מהיום.,דיון והכרעה
"ת""פ 12237-02-10",מרדכי לוי 54678313-/,5129371
"ת""פ 12237-02-10","5467831354678313ניתן היום,  ז' שבט תשע""א, 12 ינואר 2011, במעמד הצדדים.",5129371
"ת""פ 12237-02-10",נוסח מסמך זה כפוף לשינויי ניסוח ועריכה,"מרדכי לוי, שופט"
"ת""פ 12237-02-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","מרדכי לוי, שופט"
