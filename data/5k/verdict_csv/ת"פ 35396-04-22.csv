verdict,text,part
"ת""פ 35396-04-22","ת""פ 35396-04-22 מדינת ישראל נ' אלהוזייל(עציר)",בית משפט השלום בבאר שבע
"ת""פ 35396-04-22","ת""פ 35396-04-22 מדינת ישראל נ' אלהוזייל(עציר)",בית משפט השלום בבאר שבע
"ת""פ 35396-04-22","ת""פ 35396-04-22 מדינת ישראל נ' אלהוזייל(עציר)",בית משפט השלום בבאר שבע
"ת""פ 35396-04-22","פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  47","חוק העונשין, תשל""ז-1977: סע'  144(א)"
"ת""פ 35396-04-22","הנאשם הורשע, על-פי הודאתו, בכתב אישום מתוקן בעבירות בנשק - החזקת תחמושת ונשק - לפי סעיף 144(א) רישא וסיפא לחוק העונשין התשל''ז-1977 וכן בהתנגדות למעצר, לפי סעיף 47 לפקודת סדר הדין הפלילי (מעצר וחיפוש) [נוסח חדש], תשכ''ט-1969.",רקע:
"ת""פ 35396-04-22","על פי עובדות כתב האישום המתוקן, בתאריך 10.04.22, בחצות הלילה, או בסמוך לכך, שעה זו, התקבלה קריאה של אזרחית למוקד 100 של המשטרה להגיע לכתובת מסויימת ברהט, בשל חשש לחיי אדם. בעקבות הדיווח הגיעו שוטרים רבים למקום, וביניהם השוטר אסרף. השוטר אסרף הבחין בנאשם אשר הסתכל לכיוונו והחל לרוץ. השוטר אסרף יצא מהניידת ורץ אחרי הנאשם, תוך שהוא צועק לו לעצור, אך הנאשם המשיך לברוח והתחבא בשיחים באזור האחורי של הבית.",רקע:
"ת""פ 35396-04-22","בזמן זה, החזיק הנאשם אקדח חצי אוטומטי מסוג וולטר, ומחסנית תואמת וטעונה בשישה כדורי תשעה מ''מ. הנאשם החזיק את המחסנית בכיסו ואת האקדח הטמין בשיחים.",רקע:
"ת""פ 35396-04-22","הנאשם יצא מהשיחים והשוטר אסרף הורה לו לעצור. הנאשם השיב לו בעברית: ''מי אתה?''. השוטר אסרף חזר והזדהה כשוטר, ותפס את הנאשם בחולצתו על-מנת למנוע את בריחתו, תוך שהוא מודיע לו על מעצרו. הנאשם בתגובה הוריד את ידו של השוטר מחולצתו והתנגד למעצרו, ותוך כדי כך פגע בעינו של השוטר.",רקע:
"ת""פ 35396-04-22","לאחר שהוזעקו למקום כוחות נוספים, אחרים שהיו במקום התקהלו סביב השוטרים, ניסו להגיע אל הנאשם והשוטרים נאלצו להדפם. ההמון התגודד במקום, וכן אנשים שזהותם אינה ידועה למאשימה היכו את השוטרים, זרקו עליהם אבנים וחפצים וגרמו למהומה.",רקע:
"ת""פ 35396-04-22",כתוצאה מהאירוע השוטר אלמוג סבל מכאבים בעין ימין ושטף דם קל בעינו.,רקע:
"ת""פ 35396-04-22","לבקשת ההגנה, הנאשם הופנה לקבלת תסקיר שירות המבחן.",תסקיר שירות המבחן:
"ת""פ 35396-04-22","בתסקיר מיום 23.11.22 פורטו קורותיו של הנאשם. הנאשם בן 31, נשוי ומתגורר ברהט עם אשתו. טרם מעצרו עבד בחברת קייטרינג ברהט. כן מסר, כי סיים 12 שנות לימוד והוא בעל תעודת מכונאי רכב, אך בחר לא לעסוק בתחום.",תסקיר שירות המבחן:
"ת""פ 35396-04-22","הנאשם תיאר חיי משפחה נורמטיביים וקשר קרוב עם הוריו. מסר, כי אביו חולה במחלת הסרטן. ציין, כי אחיו ללא מעורבות בפלילים, פרט לאחיו הגדול שלו תיק פלילי בעבירות שלא ידועות לנאשם. מסר, כי בשנים האחרונות החל בתהליכי פוריות יחד עם אשתו, לאחר שלא הצליחו להרות.",תסקיר שירות המבחן:
"ת""פ 35396-04-22",הנאשם ללא הרשעות קודמות.,תסקיר שירות המבחן:
"ת""פ 35396-04-22","בהתייחס לעבירות, הנאשם מסר בשל סכסוכי המשפחות המרובים בעיר, ומתוך חשש לחיו רכש אקדח להגנה עצמית. לדבריו, הוא עצמו אינו מעורב בסכסוכים, אך בשל השתייכותו למשפחה רחבה שבה קיימים סכסוכים הוא עלול להיפגע.",תסקיר שירות המבחן:
"ת""פ 35396-04-22","לדבריו, הוא אינו קשור בריב המשפחות בגינו הוזמנה משטרה למקום.",תסקיר שירות המבחן:
"ת""פ 35396-04-22","לדבריו, כיום מבין שזו לא הדרך לפעול בה.",תסקיר שירות המבחן:
"ת""פ 35396-04-22","באשר להתנגדותו למעצר הנאשם מסר, כי זו הסתבכותו הראשונה עם המשטרה ופעל מתוך חשש.",תסקיר שירות המבחן:
"ת""פ 35396-04-22",הנאשם הביע חרטה על מעורבותו באירוע ושאיפה לשקם עצמו. ,תסקיר שירות המבחן:
"ת""פ 35396-04-22",הנאשם תיאר קושי בהסתגלות לתנאי מעצרו. מסר כי משתתף בקבוצה טיפולית אך התקשה למסור את תכני הקבוצה.,תסקיר שירות המבחן:
"ת""פ 35396-04-22",שירות המבחן התרשם כי הנאשם שיתף בקשייו ובצרכיו ומבטא חרטה עמוקה מעצם מעורבותו בעבירה. כן התרשמו משאיפה להשתלב בהליך טיפולי.,תסקיר שירות המבחן:
"ת""פ 35396-04-22","שרות המבחן התרשם כי לנאשם דפוסי נגררות, כשטרם מעצרו ניהל מערכות יחסים עם חברה שולית. כן התרשמו מפער בין תפקודו התקין לכאורה לבין מעורבותו בעבירות נשק. שירות המבחן סבור, כי בשל קשייו ודימויו העצמי, הנאשם עלול לפעול להשגת כוח באופן שולי ועל-כן ללא שילובו בהליך טיפולי, קיים סיכון למעורבותו החוזרת בעבירות מסוג זה.",תסקיר שירות המבחן:
"ת""פ 35396-04-22","לבקשת הנאשם, נבחנה אפשרות לשחרור הנאשם לחלופת מעצר, אך בבירור נמסר כי אין באפשרותו להעמיד חלופה.",תסקיר שירות המבחן:
"ת""פ 35396-04-22","נוכח כל האמור לעיל, שירות המבחן לא בא בהמלצה שיקומית בעניינו של הנאשם.",תסקיר שירות המבחן:
"ת""פ 35396-04-22",המאשימה הגישה טיעוניה בכתב (מסומן במ/1) וכן השלימה טיעונה בעל-פה במעמד הדיון.,טענות הצדדים
"ת""פ 35396-04-22","המאשימה עמדה על הערכים המוגנים שנפגעו במקרה זה, בהם ההגנה על שלום וביטחון הציבור ושמירה על חייו של אדם. נטען כי חומרתן של עבירות נשק נובעת מהסיכון הרב הכרוך בשימוש בו והעלול להביא לפגיעה בגוף ובחיי אדם, וכן מהחשש כי יתגלגל לידיים עברייניות או לידי מפגעים. כן הפנתה לערכים המוגנים שנפגעו כתוצאה מהתנהגות הנאשם כלפי השוטרים.",טענות הצדדים
"ת""פ 35396-04-22","נטען, כי במקרה זה הערכים המוגנים נפגעו במידה רבה, בשים לב לתפיסת הנשק על הנאשם בעת שנשא אותו ברחוב, לאחר שניסה לברוח מהשוטרים, התנגד למעצרו ואף פגע בשוטר. הודגש כי על הנאשם נתפסה בנוסף מחסנית תואמת וטעונה ב־6 כדורים, אשר הופכת את הנשק למוכן לפעול וממחישה את המסוכנות.",טענות הצדדים
"ת""פ 35396-04-22","באשר לנסיבות ביצוע העבירה נטען, כי התנהגותו של הנאשם מלמדת על העדר מורא מהחוק, וכי הנזק הפוטנציאלי ממעשיו של הנאשם עלול היה להיות חמור וטרגי, בנסיבות החזקת הנשק כשהוא זמין לפעולה. נטען, כי הנאשם העמיד את הציבור בסיכון רב והפנתה למקרים טרגיים בהם נפגעו עוברי אורח כתוצאה מירי בכלי נשק כחלק מסכסוך.",טענות הצדדים
"ת""פ 35396-04-22","נטען, כי עיון בפסיקה מלמד על ענישה במנעד רחב, בהתאם לקריטריונים שונים שהותוו בפסיקה, ביניהם סוג הנזק ונסיבות החזקתו. לעניין זה הפנה ב""כ המאשימה לת""פ 11843-03-20 מדינת ישראל נ' בייך. כמו כן המאשימה הפנתה להנחיית פרקליט המדינה 9.16 לעניין מדיניות האכיפה הנוהגת.",טענות הצדדים
"ת""פ 35396-04-22","ב""כ המאשימה הפנה למספר פסקי דין עליהם סמכה המאשימה את עתירתה העונשית:",טענות הצדדים
"ת""פ 35396-04-22","ת''פ 55185-02-20 מדינת ישראל נ' אלנאברי – נאשם שהורשע במסגרת הסדר טיעון בהחזקת נשק ותחמושת בכך שהחזיק ברכבו אקדח חצי אוטומטי טעון ומחסנית. נקבע מתחם הנע בין 30-15 חודשי מאסר בפועל. הנאשם, צעיר ונעדר פלילי, נידון ל־20 חודשי מאסר בפועל ומאסר ומותנה. ערעור שהגיש הנאשם התקבל, ועונשו הוקל ל־16 חודשי מאסר נוכח נסיבותיו האישיות.",טענות הצדדים
"ת""פ 35396-04-22","ת''פ 54807-01-21 מדינת ישראל נ' אלבחירי - נאשם שהורשע במסגרת הסדר טיעון בכך שהחזיק במזוודה בביתו מחסנית וחמש קופסאות תחמושת. נקבע מתחם הנע בין 36-12 חודשי מאסר בפועל ועונשים נלווים. הנאשם, צעיר ונעדר פלילי, נדון ל־18 חודשי מאסר בפועל לצד מאסר מותנה וקנס. ערעורו לביהמ''ש המחוזי נדחה. ",טענות הצדדים
"ת""פ 35396-04-22","ת''פ 16541-01-21 מדינת ישראל נ' אלנעאמי – נידון בפני מותב זה. נאשם שהורשע בהחזקת נשק וסמים בכך שהחזיק בביתו אקדח, רובה לא תקין, מחסניות, כדורים וסם קנבוס. נקבע מתחם הנע בין 48-22 חודשי מאסר בפועל. הנאשם, צעיר, נעדר עבר פלילי, נידון ל־30 חודשי מאסר בפועל.  ",טענות הצדדים
"ת""פ 35396-04-22","ע''פ  2482/22  מדינת ישראל נ' קדורה – נאשם שהורשע על פי הודאתו במסגרת הסדר טיעון בהחזקת נשק בצוותא בכך שהחזיק עבור אחר אקדח, כדורים ורימון הלם. בית המשפט המחוזי קבע מתחם הנע בין 36-10 חודשי מאסר. הנאשם נידון ל־10 חודשי מאסר. ערעור המאשימה לבית המשפט העליון על קולת העונש התקבל, ועונשו הוחמר ל־18 חודשי מאסר.",טענות הצדדים
"ת""פ 35396-04-22","המאשימה הפנתה, בדומה, גם לפסקי דין נוספים ובהם ע''פ 2283/22  אלנאברי נ' מדינת ישראל ; ע''פ 2141/21  חניני נ' מדינת ישראל ; עפ''ג 2024-04-21  מדינת ישראל נ' מנדורי.",טענות הצדדים
"ת""פ 35396-04-22","עוד המאשימה מפנה לע''פ 4103/22  מדינת ישראל נ' אמון, שם נקבע, כי מתחם העונש ההולם בעבירות נשק לא יכול להתחיל מתחת לעונש המינימום שנקבע בחוק. ",טענות הצדדים
"ת""פ 35396-04-22","נוכח הנסיבות במקרה דנן, המאשימה עתרה למתחם ענישה הנע בין 42-21 חודשי מאסר בפועל, לצד מאסר מותנה וקנס משמעותיים.",טענות הצדדים
"ת""פ 35396-04-22","ביחס  לנסיבות שאינן קשורות בביצוע העבירה, המאשימה הביאה בחשבון כי הנאשם נעדר עבר פלילי. לצד זאת, נטען כי נסיבה זו אינה חריגה במקרי עבירות נשק.",טענות הצדדים
"ת""פ 35396-04-22","בהמשך לתסקיר נטען, כי הוא מתאר את הסיכונים הטמונים בנאשם ואת הצורך הממשי להרתיעו.",טענות הצדדים
"ת""פ 35396-04-22","כן המאשימה סבורה כי יש להחמיר בענישה משיקולי הרתעת הרבים, נוכח ריבוי עבירות החזקת אמצעי לחימה ונטען, כי מדובר במצב חירום שהפך לנגע בחברה הישראלית  ומחייב מלחמה בתופעה, לשם השבת הביטחון האישי של כלל אזרחי המדינה.",טענות הצדדים
"ת""פ 35396-04-22","בשים לב לעקרונות ובאיזון כלל השיקולים, המאשימה עתרה להטיל על הנאשם עונש בחלק התחתון של המתחם, אך לא בתחתיתו, לצד מאסר מותנה מרתיע וקנס משמעותי.",טענות הצדדים
"ת""פ 35396-04-22","ההגנה טענה כי העונש אליו עתרה המאשימה אינה מאזן נכונה בין השיקולים השונים. נטען, כי במקרה זה הנאשם הודה, נטל אחריות ובכך חסך זמן שיפוטי יקר. עוד נטען, כי יש להתחשב בתקופה הארוכה בה הנאשם נתון במעצר, לראשונה בחייו.",טענות הצדדים
"ת""פ 35396-04-22","נטען, כי האקדח נתפס בשיחים בחצר הבית של הנאשם ולא ברחוב הומה אדם, כנטען. כן נטען, כי אין לזקוף לחובת הנאשם את עצם הגעת השוטרים למקום, שאינה קשורה בו. כן נטען, כי אין לזקוף לחובת הנאשם את התגודדות האנשים כתוצאה ממעצרו של הנאשם, שהוא לא גרם לה.",טענות הצדדים
"ת""פ 35396-04-22","כן נטען, כי הנשק לא היה מוכן לפעולה, שכן המחסנית והאקדח נתפסו בנפרד.",טענות הצדדים
"ת""פ 35396-04-22","ההגנה מפנה לכך, שהנאשם לא הוביל את הנאשם וכי הוא לא מואשם בכך.",טענות הצדדים
"ת""פ 35396-04-22","ההגנה מפנה לסוג כלי הנשק שהוא אקדח, ולא רובה או כלי נשק קטלני ומסוכן יותר.",טענות הצדדים
"ת""פ 35396-04-22","ההגנה סבורה, כי עניין אלנעאמי הנ""ל שנידון בפני מותב זה חמור הרבה יותר מענייננו.",טענות הצדדים
"ת""פ 35396-04-22","באשר לנסיבות האישיות של הנאשם נטען, כי הנאשם נעדר עבר פלילי וזו הסתבכותו הראשונה והיחידה עם החוק. נטען, כי הנאשם מנהל אורח חיים נורמטיבי, עובד בתעסוקה מסודרת והוא או בני משפחתו אינם מעורבים בעולם העברייני.",טענות הצדדים
"ת""פ 35396-04-22","ההגנה הפנתה לכך, שעקב מעצרו של הנאשם הופסקו טיפולי הפוריות עם אשתו.",טענות הצדדים
"ת""פ 35396-04-22",ההגנה הפנתה לקשיי הנאשם במעצר.,טענות הצדדים
"ת""פ 35396-04-22","נטען, כי הנאשם הביע צער וחרטה, ומביע מוטיבציה להשתלבות בהליך טיפולי, בהמשך לקבוצה טיפולית בה נמצא בזמן מעצרו. ב''כ הנאשם עתר לתת משקל לרצונו להשתלב בטיפול.",טענות הצדדים
"ת""פ 35396-04-22","נטען, כי הטלת מאסר ממושך על הנאשם עלול להביא להתערותו בחברה עבריינית.",טענות הצדדים
"ת""פ 35396-04-22","נוכח האמור, ההגנה עתרה למתחם ענישה שתחילתו ב־14 חודשי מאסר בפועל וכן עתרה להטיל על הנאשם עונש בתחתית המתחם.",טענות הצדדים
"ת""פ 35396-04-22",ההגנה הפנתה לאסמכתאות התומכות בעמדתה העונשית:,טענות הצדדים
"ת""פ 35396-04-22","ת''פ 13471-01-22 מדינת ישראל נ' אלסייד – נאשם שהורשע על-פי הודאתו בהחזקת אקדח חצי אוטומטי ומחסנית בה 9 כדורים. נקבע מתחם הנע בין 36-13 חודשי מאסר בפועל, ועל הנאשם, צעיר שבעת ביצוע העבירה גילו היה 18 ו-4 חודשים, הוטלו 14 חודשי מאסר בפועל, חרף תסקיר שהמליץ שלא להכביד בענישה.",טענות הצדדים
"ת""פ 35396-04-22","ת''פ 27619-01-21 מדינת ישראל נ' אבו זאיד – נאשם שהורשע על-פי הודאתו בהחזקת נשק ותחמושת בכך שהחזיק בביתו אקדח שהיה קצת חלוד ו- 25 כדורים. נקבע מתחם הנע בין 24-10 חודשי מאסר בפועל. הנאשם, נעדר עבר פלילי, נדון לעונש של 10 חודשי מאסר בפועל בניכוי ימי מעצרו, לצד מאסר מותנה וקנס כספי.",טענות הצדדים
"ת""פ 35396-04-22","ת''פ 14786-08-19 מדינת ישראל נ' אסמאעיל – נאשם שהורשע על-פי הודאתו בהחזקת נשק וחלק של נשק או תחמושת בכך שבעת שהגיעו שוטרים לחיפוש בבית בנו, זרק ממרפסת ביתו קופסה ובה 44 כדורים ונשק ובתוכו מחסנית ריקה. נקבע מתחם הנע בין 24-10 חודשי מאסר בפועל, לצד רכיבי ענישה נלווים. הנאשם, בעל עבר פלילי, נדון ל־14 חודשי מאסר בפועל לצד מאסר מותנה.",טענות הצדדים
"ת""פ 35396-04-22","ע''פ 4332/21  עאסלה נ' מדינת ישראל – נאשם שהורשע על-פי הודאתו בהחזקת נשק בכך שהחזיק תת מקלע מאולתר ומחסנית, עטופים בתיק אותו הסליק תחת סלע בשדה ליד ביתו. בית המשפט המחוזי קבע מתחם הנע בין 48-22 חודשי מאסר. הנאשם, נעדר עבר פלילי נדון ל־15 חודשי מאסר בפועל משיקולי שיקומו. בבית המשפט העליון הוטל עונשו משיקולי שיקום והוטלו עליו 9 חודשי מאסר לריצוי בעבודות שירות. ",טענות הצדדים
"ת""פ 35396-04-22","ההגנה הפנתה, בדומה, גם לפסקי דין נוספים ובהם עפ''ג 21260-10-19  מדינת ישראל נ' מזראיב ; ת''פ 19417-11-16 מדינת ישראל נ' אבו אלקיעאן ; רע''פ 5613/20  אלהוזייל נ' מדינת ישראל ; רע''פ 7344/18  מוחמד מג'יד נ' מדינת ישראל ; ע''פ 4978/19  אבו מנסור נ' מדינת ישראל ; רע''פ  4079/21 פלוני נ' מדינת ישראל. ",טענות הצדדים
"ת""פ 35396-04-22",הנאשם בדבריו לבית המשפט מסר כי עשה טעות שהוא מתחרט עליה וכי הוא מצטער.,טענות הצדדים
"ת""פ 35396-04-22","בתאריך 28.11.21 הוגשה השלמת טיעון מטעם הנאשם וצורפה אסמכתא נוספת. כן הזכיר ב""כ הנאשם, כי עונש המינימום הקבוע בחוק כולל גם את עונש המאסר המותנה.",טענות הצדדים
"ת""פ 35396-04-22","מתחם העונש ההולם למעשה העבירה נקבע בהתאם לעיקרון ההלימה ולפיו נדרש יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו. ביישום עיקרון ההלימה וקביעת מתחם העונש במקרה קונקרטי, בית המשפט יתחשב בשלושת אלה:  הערך החברתי שנפגע ומידת הפגיעה בו; מדיניות הענישה הנוהגת; ונסיבות הקשורות בביצוע העבירה.",קביעת מתחם העונש ההולם:
"ת""פ 35396-04-22","דומה שאין עוד צורך להכביר מילים בדבר הערכים המוגנים הנפגעים כתוצאה מביצוע עבירות הנשק במקומותינו. בתי המשפט, בכלל הערכאות, חוזרים ומצטטים את אותן הלכות הקוראות להחמרה בענישה בגין עבירות אלה, בשל הפגיעות הקשות בגוף, ברכוש, בנפש ובמשילות ופוטנציאל הפגיעות הגדול עוד יותר כתוצאה מאלה.",קביעת מתחם העונש ההולם:
"ת""פ 35396-04-22","אכן, ריבוי המקרים המובאים בפני בתי המשפט בעבירות נשק מסוג זה מלמד על נפיצות התופעה, על היעדר אכיפה והרתעה מספקים. על בתי המשפט לתרום את תרומתם ולהגן בכך, בראש ובראשונה, על אזרחים תמימים וחפים מפשע שהם קורבנות פוטנציאליים לשימוש שנעשה תדיר באמצעי לחימה המוחזקים שלא כדין בבתים ומחוצה להם.",קביעת מתחם העונש ההולם:
"ת""פ 35396-04-22","מידת הפגיעה בערכים המוגנים במקרה זה איננה מבוטלת ולא ניתן להמעיט ממעשי הנאשם. הנאשם החזיק באקדח ובמחסנית תואמת ונתפס עימם מחוץ לביתו. אכן המחסנית נתפסה בכיסו של הנאשם והאקדח מתחת לשיחים, ולא מדובר בהחזקה בנסיבות המלמדות על כוונה או אפשרות לשימוש מיידי בהם ואולם מדובר בנסיבות החזקה המלמדות על אפשרות מיידית לשימוש בנשק.",קביעת מתחם העונש ההולם:
"ת""פ 35396-04-22","כמו כן, נסיבות ההחזקה הן, שהנאשם נתפס עם הנשק והמחסנית לאחר שנמלט מהמקום אליו הגיעו שוטרים על פי קריאה לאירוע (שאינו קשור לנאשם) והתחבא בשיחים בהם נתפס האקדח. אכן, הנאשם אינו מואשם בהובלת הנשק, אך מדובר בנסיבות החזקה שאינן ברף הנמוך.",קביעת מתחם העונש ההולם:
"ת""פ 35396-04-22","כעולה מכתב האישום ברקע להחזקה, הגעת שוטרים למקום בעקבות קריאה לטיפול באירוע חמור. לא מיוחס לנאשם קשר לאותו אירוע מקורי אך החזקת הנשק מחוץ לכותלי ביתו של הנאשם, בעיצומו של אירוע מתוח ובנוכחות שוטרים רבים במקום מלמדת על הפוטנציאל הנפיץ עוד יותר של האירוע, שלמרבה המזל לא התממש במקרה זה.",קביעת מתחם העונש ההולם:
"ת""פ 35396-04-22","בתי המשפט נחשפים מדי יום ביומו לפוטנציאל ההתלקחות הרב של אירועים מסוג זה, בהם נדרשים שוטרים לבצע את עבודתם בשמירה על חיי אדם, בהרגעת הרוחות עקב סכסוכי משפחות אלימים ורווי דם. בכל מקום בו מעורב בסכסוך גם כלי נשק, פוטנציאל ההתלקחות גדול לאין שיעור והסכנה לפגיעה של ממש בחיי אדם מתעצמת.",קביעת מתחם העונש ההולם:
"ת""פ 35396-04-22","בהמשך לכך, נהג הנאשם באופן מתריס כלפי ובוטה כלפי השוטרים והתנגד למעצרו. בכך גרם להסלמת האירוע וכן פגע בערכים מוגנים נוספים, אף הם נפוצים מאד במקומותינו, של חוסר ציות והיעדר מורא מפני רשויות החוק. כתוצאה מהתנהגות הנאשם אף נגרמה חבלה לשוטר.",קביעת מתחם העונש ההולם:
"ת""פ 35396-04-22",המשך האירוע בהתגודדות ההמון סביב השוטרים בניסיון לחלץ את הנאשם מהמקום מדגימה היטב את אותה סכנת התלקחות כתוצאה מאירועי אלימות על רקע סכסוכי משפחות וכן מלמדת על הסכנה הרבה שבה נמצאים מדי יום ביומו שוטרים המבצעים את עבודתם במניעת אלימות והגנה על קורבנות פוטנציאליים על רקע סכסוכי משפחות אלימים.,קביעת מתחם העונש ההולם:
"ת""פ 35396-04-22","בחינת מדיניות הענישה הנוהגת מלמדת, כי במקרים דומים הוטלו על נאשמים עונשים במנעד המתחשב בסוג הנשק וכמות התחמושת שהוחזקה ובנסיבות ההחזקה. בנוסף לאסמכתאות אליהן הפנו הצדדים ראו גם:",קביעת מתחם העונש ההולם:
"ת""פ 35396-04-22","עפ''ג 58855-12-21  שעבאן נ' מדינת ישראל – נאשם שהורשע לאחר ניהול הוכחות בעבירות החזקת נשק ושיבוש הליכי משפט בכך שנשא עליו אקדח ומחסנית ובה 6 כדורים. כאשר הבחין הנאשם כי שוטרים הגיעו לביתו במהלך פעילות משטרתית, השליך את אקדחו מעבר לחומה. נקבע מתחם הנע בין 36-12 חודשי מאסר בפועל. הנאשם, בעל עבר פלילי עשיר אך ברובו ישן, נידון ל־20 חודשי מאסר. בערעור על קולת העונש ביהמ''ש המחוזי הקל את עונשו וגזר על הנאשם 15 חודשי מאסר בפועל, נוכח נסיבות כניסת השוטרים לביתו, ופסק כי אין להתערב במתחם שנקבע. ",קביעת מתחם העונש ההולם:
"ת""פ 35396-04-22","  עפ""ג 10502-07-21 מדינת ישראל נ' קחלון  - נאשם שהורשע בהחזקת נשק וחלק נשק שלא כדין בכך שנמצאו במרפסת דירתו אקדח מסוג 'יריחו' ובתוכו מחסנית תואמת המכילה 14 כדורים, בחיפוש משטרתי. נקבע מתחם הנע בין  9 חודשי מאסר אשר ניתן לרצות בעבודות שירות ועד 30 חודשי מאסר ברף העליון. הנאשם נדון ל־9 חודשי מאסר לריצוי בדרך של ע''ש. ביהמ''ש המחוזי קיבל בחלקו את ערעור המדינה על קולת העונש והמיר את רכיב המאסר בדרך של עבודות השירות ל-7 חודשי מאסר בפועל.",קביעת מתחם העונש ההולם:
"ת""פ 35396-04-22","עפ''ג 24796-06-20  חג'אזי נ' מדינת ישראל –  נאשם שהורשע על-פי הודאתו בהחזקת נשק ותחמושת בכך שהחזיק בחוות סוסים אקדח חצי אוטומטי ובו מחסנית טעונה ב־15 כדורים, במצב ''הכנס''. נקבע מתחם הנע בין 24-10 חודשי מאסר בפועל. הנאשם, צעיר, נעדר עבר פלילי, נדון ל־15 חודשי מאסר בפועל. ערעור שהגיש הנאשם נדחה. ביהמ''ש המחוזי ציין כי המתחם שנקבע מקל באופן בלתי מבוטל בהתחשב בנסיבות העבירה. ",קביעת מתחם העונש ההולם:
"ת""פ 35396-04-22","עפ""ג 22885-05-17 אלאסד נ' מדינת ישראל , בית המשפט המחוזי אישר מתחם ענישה שנע בין 13 עד 36 חודשי מאסר בפועל בגין החזקת כלי נשק מאולתר אחד מסוג תת מקלע בצירוף מחסנית ובה 10 כדורים. באותו מקרה, הושת על הנאשם, בעל עבר פלילי שאינו מכביד, עונש מאסר בפועל בן 21 חדשים. ",קביעת מתחם העונש ההולם:
"ת""פ 35396-04-22","עוד אציין, כי בעניין אלנעמי (ת""פ 16541-01-21) הנ""ל, בו קבע מותב זה מתחם ענישה המתחיל מ-22 חודשי מאסר, עיון בגזר הדין ובמכלול נסיבות העניין מלמד, כי קשה לקבל את הטענה שענייננו קל משמעותית בנסיבותיו וזאת הן לעניין כלי הנשק שהוחזקו והן לעניין הנסיבות שברקע.",קביעת מתחם העונש ההולם:
"ת""פ 35396-04-22","בהינתן כל המפורט לעיל אני קובעת, כי מתחם העונש ההולם הוא 20-40 חודשי מאסר בפועל, ועונשים נלווים.",קביעת מתחם העונש ההולם:
"ת""פ 35396-04-22","בגזירת העונש המתאים לנאשם, בגדרי מתחם העונש ההולם, יתחשב בית המשפט בשיקולים כלליים ובשיקולים פרטניים, שאינם קשורים בנסיבות ביצוע העבירה. במקרה שבפניי מן הראוי לתת את הדעת לנסיבות הבאות:",קביעת העונש המתאים בגדרי המתחם
"ת""פ 35396-04-22","לקחתי בחשבון את הפגיעה במאמצי הנאשם ואשתו בהבאת ילדים לעולם בטיפולי פוריות, כנטען בפני שירות המבחן ובפניי. בית המשפט מניח עניין זה לזכות הנאשם אף שלא הוצגו אסמכתאות בעניין.",קביעת העונש המתאים בגדרי המתחם
"ת""פ 35396-04-22","לקחתי בחשבון את תקופת מעצרו של הנאשם, לראשונה בחייו. ",קביעת העונש המתאים בגדרי המתחם
"ת""פ 35396-04-22","לקחתי בחשבון את העובדה, כי לנאשם אין הרשעות קודמות. עם זאת, בשיקולי הרתעת הרבים לקחתי בחשבון, כי נפוצה מאד העבירה של החזקת נשק בקרב מי שנתפסים ומוצגים כ""נורמטיביים"" ומתפקדים, בכל היבטי חייהם האחרים. עוד בהקשר זה, לקחתי בחשבון את האמור בתסקיר לעניין קשריו השוליים של הנאשם והרקע להחזקת הנשק.",קביעת העונש המתאים בגדרי המתחם
"ת""פ 35396-04-22","לקחתי בחשבון את נטילת האחריות של הנאשם על מעשיו, הבעת החרטה, והבעת הרצון מצדו לשילוב במסגרת טיפולית. לקחתי בחשבון, עם זאת, כי בניסיון לשוחח עם הנאשם באופן מעמיק על תכני הקבוצה בה השתלב הנאשם בכלא הנאשם התקשה להפגין הבנה או התעמקות בתכני הטיפול.",קביעת העונש המתאים בגדרי המתחם
"ת""פ 35396-04-22","בנסיבות אלה מצאתי, כי עתירת המאשימה להטיל על הנאשם עונש בתחתית המתחם, אך לא בתחתיתו ממש, משקללת היטב, שלא לומר משקללת באופן המקל מאד עם הנאשם, את נתוניו האישיים. בית המשפט אינו נוטה להטיל על נאשמים עונש חמור יותר מזה שהמאשימה טוענת לו, ועל כן בית המשפט יסתפק בכך.",קביעת העונש המתאים בגדרי המתחם
"ת""פ 35396-04-22","לעניין עתירת המאשימה להטיל על הנאשם עיצום כספי, בהיעדר אינדיקציה לביצוע עבירה מתוך מניע כלכלי ובשים לב לתקופת המעצר המשמעותית ותקופת המאסר המוטלת, לא מצאתי לנכון להטיל על הנאשם קנס כספי.",קביעת העונש המתאים בגדרי המתחם
"ת""פ 35396-04-22",לאחר ששקלתי את מכלול השיקולים כמפורט לעיל אני מטילה על הנאשם את העונשים הבאים:,סוף דבר:
"ת""פ 35396-04-22","24 חודשי מאסר בפועל, בניכוי ימי מעצרו בתיק זה, על פי רישומי שב""ס.",סוף דבר:
"ת""פ 35396-04-22",מאסר על תנאי לתקופה של 8 חודשים.,סוף דבר:
"ת""פ 35396-04-22","המאסר המותנה יופעל אם תוך תקופה של 3 שנים מיום שחרורו, יעבור הנאשם  עבירת נשק, לרבות ניסיון.",סוף דבר:
"ת""פ 35396-04-22",54678313זכות ערעור כחוק. ,5129371
"ת""פ 35396-04-22","ניתן היום,  ה' טבת תשפ""ג, 29 דצמבר 2022, בהעדר הצדדים.",5129371
"ת""פ 35396-04-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 35396-04-22",ענת חולתא 54678313-/,54678313
