verdict,text,part
תפ (י-ם) 5163∕06,הנאשם הורשע על פי הודאתו שניתנה במסגרת הסדר טיעון בעבירה של תיווך בסחר בסם מסוכן בשל כך שביום 9.11.04 הוא תיווך בעסקת סמים בין סוכן משטרתי לבין סוחר סמים שכללה מכירת שלוש טבליות של סם מסוכן מסוג M.D.M.A. (אקסטזי).,גזר דין
תפ (י-ם) 5163∕06,"במסגרת ההסדר לא הייתה הסכמה לגבי העונש אך הוסכם שיוגש תסקיר שירות מבחן אודות הנאשם. מהתסקיר שהוגש ביום 5.11.08 נלמד אודות הנאשם ובכלל זה על נסיבות חייו, התמכרותו לסמים קשים אותם צרך מגיל צעיר ועל מעורבותו בפלילים מאותו גיל. על רקע זה הוא ביצע עבירות רכוש שונות וישב תקופות ממושכות בבית הסוהר. קצינת המבחן ציינה כי הנאשם הביע את רצונו להתחיל בתהליך גמילה ולהשתלב במסגרת טיפולית. הוא הופנה לקהילה טיפולית אך שם הביע מוטיבציה נמוכה והבדיקות שנערכו לו העידו על שימוש בסמים, בניגוד להצהרותיו. באשר לעבירה בה הורשע, ציינה קצינת המבחן כי הנאשם מתקשה בנטילת אחריות עליה כשלדבריו הוא אך נכח במקום בו בוצעה העסקה אך לא היה לו כל קשר אליה. חרף ספקותיה של קצינת המבחן באשר ליכולותיו של הנאשם להשתלב במסגרת טיפולית, היא המליצה על דחיית הדיון לתקופת ניסיון של ארבעה חודשים על מנת לבחון האם הנאשם אכן יוכל להשתלב במסגרת טיפולית.",גזר דין
תפ (י-ם) 5163∕06,"לנאשם ניתנה ההזדמנות שנתבקשה, ואולם בתסקיר משלים מיום 15.03.09 ציינה קצינת המבחן כי הנאשם ביצע רק חלק מהבדיקות שנתבקש לעבור כתנאי לשילובו בקהילה טיפולית. הנאשם גם הביע בפניה את הקשיים העומדים בפניו להשתלבות בקהילה טיפולית בין היתר בשל הניתוק ממשפחתו. היא ציינה את התרשמותה כי הנאשם מתקשה להפנים את הצורך בטיפול מעמיק אך חרף זאת הוא הופנה על ידה לטיפול במרכז יום. משם הוא הופנה אל המכון הירושלמי כדי להתמודד עם בעיותיו הנפשיות והוא קיבל שם תרופות אנטי דיכאוניות. מתוך שיחה עם אשתו של הנאשם, למדה קצינת המבחן כי האשה רואה שיפור במצבו של הנאשם. בשים לב לכל אלו, היא ביקשה דחייה נוספת של ארבעה חודשים.",גזר דין
תפ (י-ם) 5163∕06,"גם בקשה זו נענתה ובתסקיר משלים מיום 9.07.09 ציינה קצינת המבחן כי הנאשם משתף פעולה כנדרש במסגרת הטיפול במכון הירושלמי, מצבו השתפר והוא נקי כיום מסמי רחוב. לאור כל זאת, באה קצינת המבחן בהמלצה בפני בית המשפט להטיל על הנאשם עונש של""צ בהיקף של 150 שעות ומאסר על תנאי מרתיע. כן המליצה שהנאשם יהיה בפיקוח שירות המבחן למשך שנה.",גזר דין
תפ (י-ם) 5163∕06,"לשלמות התמונה יצוין כי נתבקשה חוות דעת של הפסיכיאטר המחוזי באשר למצבו הנפשי של הנאשם. בחוות דעתו של ד""ר ל' קרגיצ'ב מיום 5.07.09 צוין כי הנאשם המכור לסמים סובל מהפרעת דחק פוסט-טראמטית. עם זאת בבדיקה שנערכה לו הוא לא גילה סימני פסיכוזה פעילה. ד""ר קרגיצ'ב ציין גם כי בזמן ביצוע העבירה המיוחסת לנאשם, הוא ידע להבחין בין טוב לרע ובין מותר לאסור וכיום הוא מסוגל לעמוד לדין.",גזר דין
תפ (י-ם) 5163∕06,"בטיעוניו לעונש הביע ב""כ המאשימה תמיהה על המלצת קצינת המבחן שבחלוף ארבעה חודשים בלבד באה בהמלצה על של""צ, מאסר על תנאי ושנת מבחן על אף שידוע לכל שתהליך גמילה הוא הליך ארוך טווח. הדבר נכון מקל וחומר במקרה זה בו קצינת המבחן עצמה הביעה ספקות באשר ליכולותו של הנאשם לעמוד בהצלחה במטלות השונות הדרושות לשם גמילה ובמידת המוטיבציה שלו. לכן לדבריו גם אם יש כוונה להפנות את הנאשם להליך שיקומי יש לוודא שקיימת מגמת עלייה לאורך תקופה. הוא הדגיש בטיעוניו כי לנאשם עשר הרשעות קודמות, הכוללות עבירות רכוש, אלימות, מירמה וסמים, ולכן, לאור כל האמור ולאור חומרתה של העבירה בה הורשע והנזק שהיא מסבה לציבור, הוא ביקש כי בית המשפט ישית על הנאשם עונש מאסר בפועל ומאסר על תנאי.",גזר דין
תפ (י-ם) 5163∕06,"מנגד ביקש ב""כ הנאשם כי בית המשפט יאמץ את עמדת שירות המבחן, שהוא הגוף המקצועי שבידיו הכלים המתאימים להערכת מצבו של הנאשם. לכן, כשעומדת בפני בית המשפט המלצתה החד משמעית של קצינת המבחן, אין מקום לדיעותיו האישיות של ב""כ המאשימה בעניינים מקצועיים אלו. הוא תמה על התועלת בשליחתו של אדם הרוצה להשתקם ולהתחיל בחיים חדשים אל בית הכלא ועל כך שבמשך למעלה משנתיים ממועד ביצוע העבירה לא ראתה המאשימה להגיש את כתב האישום כשהוא מעלה אבק במשרדיה, וכיום בחלוף חמש שנים מביצועה של העבירה מתבקש בית המשפט על ידי המאשימה לשלוח את הנאשם לבית הכלא. הוא גם ציין כי הנאשם הודה וחסך מזמנו של בית המשפט וביקש כאמור כי בית המשפט יאמץ את המלצת קצינת המבחן.",גזר דין
תפ (י-ם) 5163∕06,"הנאשם כבן 43 והוא הורשע בעבר בעבירות רכוש, סמים ואיומים.",גזר דין
תפ (י-ם) 5163∕06,"נדמה כי לא יימצא חולק כי ברגיל העונש הראוי לסוחר סמים הוא כליאה מאחורי סורג ובריח. אך אין זה כלל בל יעבור, וודאי לא במקרה שמדובר באדם שהיה מכור בעצמו לסמים קשים ועבר תהליך שיקום משמעותי. אכן נכונה טענתו של ב""כ המאשימה כי יש לבחון תהליך גמילה מסמים לאורך תקופה ארוכה מפני שתהליך מעין זה מעצם טבעו יודע עליות ומורדות. תסקירי שירות המבחן אודות הנאשם במקרה זה יוכיחו זאת. ואולם, הרושם של קצינת המבחן הוא כי הנאשם סוף סוף מגלה סימנים שהוא מתקן את אורחותיו. לכן, שותף אני עם ב""כ הנאשם כי השמתו של הנאשם בבית הכלא לעת הזאת תסיג אותו לאחור באופן שייקח זמן בלתי משוער להעמיד אותו באותו מקום בו הוא נמצא כיום. צודק גם ב""כ הנאשם כי העבירה בוצעה בשלהי שנת 2004 וכיום אנו מצויים כחמש שנים לאחר מכן, כשאין לחובתו של הנאשם רישום פלילי נוסף, אף לא תיק פלילי הממתין לבירור משפטי. אני גם סבור כי הטלת של""צ על נאשם שכזה, אשר ספק בעיני אם אי פעם תרם במשהו לחברה, יהווה עונש חינוכי ובונה ראשון במעלה.",גזר דין
תפ (י-ם) 5163∕06,"לכן, לאור כל האמור, באתי לכלל מסקנה שיש לאמץ את המלצת שירות המבחן, ואני מטיל על הנאשם של""צ בהיקף 150 שעות וצו מבחן למשך שנה מהיום. כמו כן אני מטיל עליו 9 חודשים מאסר על תנאי למשך 3 שנים כשהתנאי הוא שלא יעבור על עבירת סמים כלשהי, למעט עבירה של החזקת סמים לשימושו העצמי לגביה המאסר על תנאי יעמוד על 3 חודשים למשך שנתיים.",גזר דין
תפ (י-ם) 5163∕06,"שירות המבחן יכין תוכנית של""צ אשר תובא לפני בית המשפט לאישור תוך 45 יום מהיום.",גזר דין
תפ (י-ם) 5163∕06,54678313המזכירות תעביר עותק גזר הדין לשירות המבחן. ,5129371
תפ (י-ם) 5163∕06,זכות ערעור לבית המשפט המחוזי בירושלים תוך 45 יום מהיום.,5129371
תפ (י-ם) 5163∕06,"ניתן היום כ""ג בתשרי, תש""ע (11 באוקטובר 2009) במעמד המתייצבים.",5129371
תפ (י-ם) 5163∕06,נוסח מסמך זה כפוף לשינויי ניסוח ועריכה,"דוד מינץ, שופט"
תפ (י-ם) 5163∕06,"הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","דוד מינץ, שופט"
