verdict,text,part
"ת""פ 51251-12-22","ת""פ 51251-12-22 מדינת ישראל נ' פלוני                                                                 ",בית משפט לנוער בבית משפט השלום בפתח תקווה
"ת""פ 51251-12-22",תיק חיצוני: 504689/2022   ,בית משפט לנוער בבית משפט השלום בפתח תקווה
"ת""פ 51251-12-22","ת""פ 51251-12-22 מדינת ישראל נ' פלוני                                                                 ",בית משפט לנוער בבית משפט השלום בפתח תקווה
"ת""פ 51251-12-22",תיק חיצוני: 504689/2022   ,בית משפט לנוער בבית משפט השלום בפתח תקווה
"ת""פ 51251-12-22","חוק העונשין, תשל""ז-1977: סע'  144 (א), 287(א)",חקיקה שאוזכרה: 
"ת""פ 51251-12-22","חוק הנוער (שפיטה, ענישה ודרכי טיפול), תשל""א-1971: סע'  24(1), 24א",חקיקה שאוזכרה: 
"ת""פ 51251-12-22",מיני-רציו:,חקיקה שאוזכרה: 
"ת""פ 51251-12-22",* מדיניות הענישה הראויה בגין ביצוע עבירות נשק חמורות על ידי נאשם קטין ששרוי בנסיבות אישיות קשות ומורכבות מאוד.,חקיקה שאוזכרה: 
"ת""פ 51251-12-22",* עונשין – ענישה – מדיניות ענישה: עבירות נשק,חקיקה שאוזכרה: 
"ת""פ 51251-12-22",* עונשין – ענישה – מדיניות ענישה: מתחם הענישה,חקיקה שאוזכרה: 
"ת""פ 51251-12-22","בית המשפט נדרש לגזור את דינו של הנאשם, בן 15 בעת ביצוע העבירות, שהודה בביצוע עבירה של החזקת נשק ותחמושת עבירה לפי סעיף 144 (א) רישא וסיפא לחוק העונשין וכן על עבירה של הפרת הוראה חוקית.",.
"ת""פ 51251-12-22",בית המשפט פסק כלהלן:,.
"ת""פ 51251-12-22","מערכת השיקולים שעל בית המשפט לשקול בעת גזירת עונשו של נאשם קטין שונה מזו המופעלת בעניינו של עבריין בגיר. בהתאם לפסיקה, גם אם הורשע קטין בעבירות קשות וחמורות במיוחד, על בית המשפט ליתן משקל יתר לשיקולים האינדיבידואליים הנוגעים לו ולאזן בין שיקולי השיקום לשיקולי ההרתעה. לצד זאת נקבע בפסיקה כי קטינות אינה מהווה חסינות בפני עונש ראוי, ובמקרים מתאימים לא יירתע בית המשפט ויטיל על הקטין עונש ההולם את חומרת מעשיו.",.
"ת""פ 51251-12-22","הנאשם החזיק בנשק בלתי חוקי פעמיים בטווח זמנים של מספר חודשים. לדבריו עשה זאת לצורך הגנה עצמית, בשל סכסוך דמים בו מעורבת משפחתו. חומרה יתרה יש בעובדה כי הנאשם ביצע את עבירת הנשק בפעם השנייה, תוך כדי הליך משפטי תלוי ועומד, כאשר הוא מפר תנאים מגבילים.",.
"ת""פ 51251-12-22","אין ספק כי נסיבותיו האישיות של הנאשם הן קשות ומורכבות מאוד אותם יש לקחת בחשבון. לצד זאת, יש לתת את הדעת לגילו הצעיר של פלוני, הוא היה כבן 15 בעת ביצוע העבירות, ולכן אין להחמיר עמו כמו עם נער הקרוב לגיל בגירות.",.
"ת""פ 51251-12-22","יש להטיל חלק מהקנס על אמו של הנאשם. על אף טענותיהם של הסנגורים כי אמו של נאשם היא הגורם אשר יכול לסייע בשיקומו, נראה כי לא הצליחה לעשות כן עד כה. להיפך, היא לא מנעה ממנו להחזיק בנשק, בביתה, פעמיים.",.
"ת""פ 51251-12-22","פלוני יליד 00.00.2007 (להלן: ""הנאשם או פלוני"") הודה בביצוע עבירה של החזקת נשק ותחמושת, עבירה לפי סעיף 144 (א) רישא וסיפא לחוק העונשין, תשל""ז-1977 (להלן ""חוק העונשין"")",עותק מאושר לפרסום
"ת""פ 51251-12-22","על פי עובדות כתב האישום המתוקן, בתאריך 19.10.22 החזיק הנאשם בביתו שבXXX מקלע מסוג ""קרלו"" וכן במחסנית תואמת ובתוכה 13 כדורי 9 מ""מ, בלא רשות על פי דין.",עותק מאושר לפרסום
"ת""פ 51251-12-22","באותו מועד סמוך לשעה 11:30 בוצע חיפוש בביתו על ידי שוטרי משטרת ישראל, כאשר הנאשם או מי מטעמו השליכו את הנשק והתחמושת מחלון הבית אל גג הבית הסמוך.",עותק מאושר לפרסום
"ת""פ 51251-12-22","ת""פ 68430-01-23 בו הודה בביצוע עבירות של הפרת הוראה חוקית על פי סעיף 287(א) לחוק העונשין והחזקת נשק ותחמושת, עבירה לפי סעיף 144 (א) רישא וסיפא לחוק העונשין. ","לבקשת הנאשם ובהסכמת ב""כ המאשימה, צורף תיק נוסף:"
"ת""פ 51251-12-22","על פי עובדות כתב האישום, בזמן העבירה הנאשם היה מצוי בחלופת מעצר תחת תנאים מגבילים מתוקף החלטת ביהמ""ש במ""ת 51268-12-22, במסגרתה נקבע כי הנאשם ישהה בתנאי מעצר בית מלא בבית משפחת XXX בXXX  בפיקוח אימו. על אף התנאים המגבילים, בתאריך 18.01.23, שהה פלוני בביתו בXXX, כאשר הוא מחזיק בתת מקלע מאולתר וכן במחסנית תואמת ובה 14 כדורי 9 מ""מ. באותו מועד הגיעו שוטרי משטרת ישראל על מנת לערוך חיפוש בביתו ואז השליך הנאשם את הנשק והתחמושת מחלון הבית אל חצר בית סמוך הנמצא בהליכי בנייה. ","לבקשת הנאשם ובהסכמת ב""כ המאשימה, צורף תיק נוסף:"
"ת""פ 51251-12-22","מתסקיר שירות המבחן עלה כי משפחתו של פלוני מונה אם שהתאלמנה ושבעה אחים. לדברי אם המשפחה: אבי המשפחה נרצח לפני כחמש שנים וזאת בשל סכסוך עסקי. עוד שיתפה האם  כי משפחתה סובלת ממצוקה קשה שכן לאחר רצח בעלה נרצח אדם המקושר למשפחה עמה הבעל היה מסוכסך ומאז היא ומשפחתה מקבלים מסרים מאיימים וממושכים שאף הובילו לפציעתו של אחד מילדיה ברגלו בשל ירי מסיבי על ביתה. האם תארה כי הם חיים בתחושות של פחד ומתח ואינם מנהלים שגרת חיים רגילה ולרוב מסתגרים בביתם. עוד שיתפה האם כי שלושה מילדיה הבגירים היו מעורבים בפלילים ואף ריצו עונשי מאסר בפועל. באשר למצב הכלכלי, טענה האם כי הם מסתדרים ותיארה תנאי מגורים הולמים העונים לצורכי המשפחה.",תסקיר שירות המבחן
"ת""פ 51251-12-22","פלוני נשר מבית הספר בכיתה ו', נוכח התפרצות הסכסוך וחשש לחייו, ולאחר מכן לא השתלב חזרה במסגרת לימודית. לדבריו, הוא העביר את זמנו בעיקר בביתו במשחקים בנייד ועם בני משפחה שסמך עליהם. לדבריו הוא אינו מרבה לצאת מביתו וכאשר הוא נאלץ לעשות כן היציאה נעשית בזהירות רבה. הוא תאר כי כבר היו אירועי ירי כלפי בני משפחתו וגם הוא היה יעד לירי כאשר ירו על בית המשפחה. פלוני שיתף כי ..........................",תסקיר שירות המבחן
"ת""פ 51251-12-22"," בנוסף, הוא שלל שימוש באלכוהול וסמים. ",תסקיר שירות המבחן
"ת""פ 51251-12-22","ביחס לעבירות שביצע: הוא הודה בשלושת העבירות והביע עליהן חרטה. באשר לעבירת החזקת הנשק בת""פ 51251-12-21 טען כי הנשק שייך לחברו והוא החביא את הנשק בביתו. ביחס לעבירות בת""פ 68930-01-23 הוא הודה כי החזיק נשק מסוג קרלו בביתו והביע חרטה על כך.  ",תסקיר שירות המבחן
"ת""פ 51251-12-22","בטרם מעצרו של הנער, הוא זומן לשירות המבחן מספר רב של פעמים אך הוא ואמו בחרו שלא להגיע אף לא לפגישה אחת עם קצין המבחן, לדבריהם, בשל חשש לחייהם.",תסקיר שירות המבחן
"ת""פ 51251-12-22","פלוני שוהה במעצר בכלא אופק מיום 18.1.23. במשך תקופה זו, נראה כי הצליח להשתלב בכלא ולא היה מעורב באירועים חריגים או אירועי משמעת. הוא הפגין דימוי עצמי רגיל לצד הבעת תחושות פחד, חשש לגורלו, חוסר ביטחון וחוסר אמון. שירות המבחן התרשם כי הוא זקוק למסגרת נעולה שתיתן מענה לכל צרכיו הרגשיים ותסייע בשיקומו אך הנאשם ואמו סירבו להצעה זו.",תסקיר שירות המבחן
"ת""פ 51251-12-22","ביום 13.4.23 קיים קצין המבחן שיחה נוספת עם הנאשם, פלוני מסר כי הוא ובני משפחתו מאוימים בשל ""נקמות דם"" בין משפחתו לבין משפחת פשע. לדבריו, הוא נאלץ להחזיק בנשק להגנה עצמית כיון שלא זכו להגנה מטעם רשויות החוק. בנסיבות אלה, שב וסרב לצאת לכל מעון או מסגרת חוץ ביתית.",תסקיר שירות המבחן
"ת""פ 51251-12-22",בשל התנגדותו העזה של הנאשם לשילובו במסגרת חוץ ביתית לא בא שירות המבחן בהמלצה טיפולית כלשהיא.,תסקיר שירות המבחן
"ת""פ 51251-12-22","ב""כ המאשימה, עו""ד יהונתן הירש, פירט את העבירות בהן הודה הנאשם. מדובר בנאשם שהפר את תנאי השחרור שהוטלו עליו וחזר וביצע אותה עבירה בגינה הוטלו התנאים המגבילים. על כן, יש לבחון היטב את הערכים המוגנים שנפגעו, נסיבות ביצוע העבירות והענישה הנוהגת ולהטיל עונש חמור במיוחד.",טיעוני הצדדים לעונש
"ת""פ 51251-12-22","ביחס לערכים המוגנים העומדים בבסיס עבירות הנשק הפנה להגנה על שלום הציבור ובטחונו. הסיכון הטמון בעבירות הנשק ברור: יש חשש לפגיעה בנפש, לאיום על אדם, ואף חשש מתאונות. הסיכון מתעצם כאשר הנשק נמצא בידיים עברייניות, כמו בעניינינו. ב""כ המאשימה הפנה לפסיקה שהדגישה את הסיכון הטמון בעבירות הנשק, וטען כי תופעה זו צריכה להיבלם על ידי הטלת ענישה מחמירה. ביחס לנסיבות ביצוע העבירות הוא הפנה לכך שמדובר בנשק מסוג קרלו שבטיחותו נמוכה, שתחמושת בצדו, כמו כן הפנה לעובדה שבשני מקרים הנאשם השליך את הנשק לגג סמוך או לחצר בית, ולולא הגיעה המשטרה הנשק היה יכול ליפול לידיים עוינות או לידי אדם לא מיומן.",טיעוני הצדדים לעונש
"ת""פ 51251-12-22","עוד טען הפרקליט כי לאחרונה רבו המקרים בהם קטינים מסייעים לבגירים בהחזקת נשקים, כשההנחה היא שהקטינים ייענשו באופן מקל. יש למגר תופעה זו על ידי הטלת עונשים מוחשיים. לאחרונה תוקן תיקון 140 לחוק העונשין ונקבעו עונשי מינימום בעבירות נשק, תיקון זה אינו חל בעניינינו, אולם על בית המשפט לתת דעתו להתפתחות החקיקתית.",טיעוני הצדדים לעונש
"ת""פ 51251-12-22","באשר לנסיבות שאינן קשורות בביצוע העבירה טען ב""כ המאשימה כי מדובר בנאשם ללא עבר פלילי. מתסקיר שירות המבחן עלה שנסיבות חייו של הנאשם ומשפחתו הן קשות, אופי הסכסוך המשפחתי גבה וממשיך לגבות מחירים כבדים מהנאשם ומבני משפחתו ויש לתת על כך את  הדעת. גורמי הסיכוי בתסקיר מציינים את תמיכתה של האם בנאשם יחד עם גורמים נוספים אולם, יש לקחת בחשבון גם את גורמי הסיכון הרבים שהוזכרו ואת העובדה כי הנאשם חזר על ביצוע אותה עבירה אשר בגינה הוטלו עליו תנאי מעצר בתיק זה, עובדה המלמדת על מסוכנותו הרבה.",טיעוני הצדדים לעונש
"ת""פ 51251-12-22","לאור כל אלה עתר ב""כ המאשימה להרשעתו של הנאשם, הטלת 12 חודשי מאסר בפועל, מאסר על תנאי משמעותי ומרתיע וקנס. כמו כן, ביקש להטיל על אם הנאשם קנס וזאת לאור הוראותיו של סעיף 24א לחוק הנוער. הפרקליט הסביר בקשה זאת לאור הנסיבות המנויות בכתבי האישום והעובדה כי מדובר בסכסוך משפחתי חמור שבמסגרתו הנאשם החזיק בנשקים בביתו. לדעת הפרקליט לאמו של הנאשם יש משמעות רבה בשיקומו ובמניעת ביצוע עבירות נוספות.",טיעוני הצדדים לעונש
"ת""פ 51251-12-22","כתמיכה לעתירתו הפנה ב""כ המאשימה לפסיקה ולדברי הצעת החוק. ",טיעוני הצדדים לעונש
"ת""פ 51251-12-22","ב""כ הנאשם עו""ד איהב ג'לג'ולי ועו""ד שי טובים עמדו על גילו הצעיר של הנאשם אשר הינו כבן חמש עשרה וחצי ועל נסיבות חייו הקשות. הנאשם נולד אל תוך הסכסוך ולא הצטרף אליו מתוך מניעים עבריינים. יש להתייחס לכך כי בעקבות הסכסוך הנאשם לא פוקד מסגרת לימודית, לא יוצא מביתו ואף חושש לפתוח את חלון ביתו שמא הוא או בני משפחתו ייפגעו.",טיעוני הצדדים לעונש
"ת""פ 51251-12-22","לטענתם, על אף חומרת העבירות ומגמת ההחמרה שנראית בפסיקה, יש להחריג את המקרה שכן מדובר בהחזקת נשק לצורכי הגנה ולא מדובר במי שהסתובב עם הנשק מחוץ לביתו. הסנגורים הדגישו כי לא מדובר במשפחת פשע, והדגישו כי על העובדה שהמשפחה בחרה לשתף את רשויות החוק בסכסוך, הם לא זכו להגנה ועל כן הנאשם החזיק בנשק. לדברי הסנגורים, הקטין לא נרתם להליך הטיפולי בשל החשש האמיתי לחייו ולא משום שאינו רוצה בכך, לצד זאת יש לזכור כי הודה במעשיו, לקח אחריות והביע חרטה.",טיעוני הצדדים לעונש
"ת""פ 51251-12-22","בהתאם לכך היות והנאשם שהה במעצר תקופה ממושכת, אין להטיל עליו תקופת מאסר נוספת ויש להסתפק בתקופת מעצרו. הדבר מתעצם נוכח העובדה כי הנאשם נחתך בפניו בין כותלי הכלא כך שאינו בטוח במסגרת זו.",טיעוני הצדדים לעונש
"ת""פ 51251-12-22","ביחס לבקשה להטיל קנס על האם, ביקשו הסנגורים לדחות את הבקשה וטענו כי היא לא מהווה גורם סיכון אלא להפך, היא גורם התומך בנאשם ולכן אין להטיל עליה קנס. עוד הזכירו כי האם חיה בנסיבות קשות, בעלה נרצח ומשפחתה מאוימת מאד.",טיעוני הצדדים לעונש
"ת""פ 51251-12-22","הנאשם בדברו האחרון לבית המשפט, אמר שהוא מצטער. ",טיעוני הצדדים לעונש
"ת""פ 51251-12-22","פלוני נותן את הדין על עבירות נשק חמורות וכן על עבירה של הפרת הוראה חוקית: בגין העבירה הראשונה הוא נשלח למעצר בית ב......., הוא הפר תנאי זה, חזר לביתו ושב והחזיק בנשק לא חוקי.",דיון והכרעה
"ת""פ 51251-12-22","כידוע, מערכת השיקולים שעל בית המשפט לשקול בעת גזירת עונשו של נאשם קטין שונה מזו המופעלת בעניינו של עבריין בגיר. בהתאם לפסיקה, גם אם הורשע קטין בעבירות קשות וחמורות במיוחד, על בית המשפט ליתן משקל יתר לשיקולים האינדיבידואליים הנוגעים לו ולאזן בין שיקולי השיקום לשיקולי ההרתעה (ראו ע""פ 49/09 מדינת ישראל נ' פלוני פ""ד סג(1) 752 (2009)). בבחינת שיקולי הענישה השונים על בית המשפט לבחון את חומרת העבירות אל מול בחינת נסיבות אישיות וביניהם נטילת האחריות, גילו של נאשם, עברו הפלילי וסיכויי שיקומו: ",דיון והכרעה
"ת""פ 51251-12-22","            (ע""פ 281/15 פלוני נ' מדינת ישראל, פס' 11 [פורסם בנבו], 6.12.15).",דיון והכרעה
"ת""פ 51251-12-22","לצד זאת נקבע בפסיקה כי קטינות אינה מהווה חסינות בפני עונש ראוי, ובמקרים מתאימים לא יירתע בית המשפט ויטיל על הקטין עונש ההולם את חומרת מעשיו: ""...קטינות אינה יוצרת חסינות, ולעיתים שיקולים של הרתעה, מניעה וגמול עולים במשקלם על השיקול השיקומי אכן, לעתים הצורך למנוע את ביצוע העבירה בעתיד עולה במשקלו על הצורך לשקם את העבריין. (דברי כב' הנשיא דאז, השופט אהרון ברק בע""פ 8164/02 פלוני נ' מדינת ישראל [פורסם בנבו] (ניתן ביום 17.3.03). ",דיון והכרעה
"ת""פ 51251-12-22",בהתאם לכללים אלו שקלתי את שיקולי הענישה השונים בעניינו של פלוני :,דיון והכרעה
"ת""פ 51251-12-22","כידוע, כלל עבירות הנשק טומנות בחובן פוטנציאל לנזק עצום. לאחרונה אף רבו מקרי הרצח כתוצאה מירי, וכמעט מידי יום אנו שומעים על נרצחים חדשים. חלקם של בתי המשפט במלחמה בתופעה הקשה הוא בהטלת ענישה מחמירה ומרתיעה, ובימים אלו: אף יותר מתמיד.",חומרת העבירה והצורך בהרתעה
"ת""פ 51251-12-22","כך התבטא בעניין זה כב' השופט מזוז בע""פ 1059/21 פלוני נ' מדינת ישראל (פורסם בנבו ביום 29.4.21): ",חומרת העבירה והצורך בהרתעה
"ת""פ 51251-12-22","""אין צורך להכביר במילים ביחס לחומרה היתרה הנודעת לביצוע עבירות בנשק לסוגיהן, אשר הפכו זה מכבר למכת מדינה (ראו למשל: ע""פ 5807/20 שיבלי נ' מדינת ישראל, פסקה 8 [פורסם בנבו] (30.12.2020) (להלן: ענין שיבלי)). בפסיקה ענפה חזר ועמד בית משפט זה על הסכנה הממשית הגלומה בעבירות אלה לשלום הציבור ולביטחונו ולסדר הציבורי. לאחרונה ממש עמדתי על כך וציינתי בין היתר כי –",חומרת העבירה והצורך בהרתעה
"ת""פ 51251-12-22","וכפי שנזדמן לי להעיר לאחרונה, התופעה של החזקת נשק שלא כדין, וכל שכן השימוש בו, מהווים איום על שלום הציבור ותשתית למגוון רחב של עבירות, ומחייבת הירתמות גם של בתי המשפט על ידי ענישה מחמירה ומרתיעה -",חומרת העבירה והצורך בהרתעה
"ת""פ 51251-12-22","'התופעה של החזקת נשק שלא כדין על ידי אזרחים מהווה איום על שלום הציבור ועל הסדר הציבורי. היא התשתית ו'הגורם בלתו איין' (causa sine qua non) למגוון רחב של עבירות, החל בעבירות איומים ושוד מזוין, המשך בעבירות גרימת חבלה חמורה וכלה בעבירות המתה...",חומרת העבירה והצורך בהרתעה
"ת""פ 51251-12-22","על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק...",חומרת העבירה והצורך בהרתעה
"ת""פ 51251-12-22","ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת 'ייבוש הביצה' המשמשת ערש גידולן של תופעות אלה. מהלך כזה מחייב הירתמות גם של בתי המשפט, על ידי ענישה מחמירה ומרתיעה לעבירות נשק בלתי חוקי באשר הן, וכל שכן מקום שנעשה בנשק כזה שימוש בביצוע עבירות אלימות לסוגיהן' (ע""פ 4406/19 מדינת ישראל נ' סובח [פורסם בנבו] (5.11.2019)).""",חומרת העבירה והצורך בהרתעה
"ת""פ 51251-12-22","נוכח האמור, אכן ניכרת בפסיקה מגמה עקבית של החמרה בענישה כלפי מבצעי עבירות בנשק - ""על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת. בית משפט זה לא נותר אדיש למול השימוש הגובר בנשק חם, והדגיש לא אחת את הצורך בענישה מחמירה ומרתיעה כלפי השימוש בו לשם פתרון סכסוכים. זאת במיוחד כאשר השימוש בו נעשה בסביבת בתי מגורים...",חומרת העבירה והצורך בהרתעה
"ת""פ 51251-12-22","נמצא אפוא כי בנסיבות דהיום, ראוי ונכון להחמיר את מדיניות הענישה הנוהגת, זאת בין היתר על מנת להרתיע עבריינים פוטנציאליים משימוש בו כאמצעי ליישוב סכסוכים"" (השופט אלרון בענין סובח, בפסקאות 17-16).",חומרת העבירה והצורך בהרתעה
"ת""פ 51251-12-22","וראו גם: ע""פ 5522/20 חלייחל נ' מדינת ישראל, פסקה 8 [פורסם בנבו] (24.2.2021); ע""פ 147/21 מדינת ישראל נ' ביטון, פסקאות 7, 10 [פורסם בנבו] (14.2.2021); ענין שיבלי, פסקה 8; ע""פ 1944/20 מדינת ישראל נ' אמארה, פסקה 10 [פורסם בנבו] (2.9.2020) (להלן: ענין אמארה).",חומרת העבירה והצורך בהרתעה
"ת""פ 51251-12-22","בעניינינו, מדובר בנאשם אשר החזיק בנשק בלתי חוקי פעמיים בטווח זמנים של מספר חודשים. לדבריו עשה זאת לצורך הגנה עצמית, בשל סכסוך דמים בו מעורבת משפחתו. הנאשם אף הרחיק לכת ובמסגרת הטיעונים לעונש האשים בא כוחו (עו""ד רודה), את המדינה וטען כי לא סיפקה הגנה לנאשם ולמשפחתו. בהקשר לכך אומר כי לא ניתן להשלים עם מציאות כזו בה אזרחי המדינה לוקחים את החוק לידיים ויורים באחרים. גם לא ניתן לקבל טענה כזו כטענת הגנה. סכסוכי דמים מסוג זה יש להפסיק רק בדרכים חוקיות, על ידי פניה למשטרה, שיתוף פעולה עם הרשויות והצבעה על הגורמים המחוללים את הפשיעה. שאם לא כן, ימשיכו רחובותינו להיות ""מערב פרוע"" ממש.",חומרת העבירה והצורך בהרתעה
"ת""פ 51251-12-22","דברים דומים נטענו בת""פ (מחוזי ב""ש) 54607-07-19 מדינת ישראל נ' יעקוב ג'בור [פורסם בנבו] (ניתן ביום 12.1.20). וכך נאמר שם מפי כב' השופט ליברדרו: ""למותר לציין כי אין בדברי הנאשם לפיהם רכש את הנשק מתושב הרשות הפלשתינאית לצורכי ""תחושת ביטחון"" כדי להצדיק הקלה עמו, וזאת אף אם נקבל טענתו לפיה לא תכנן להשתמש בנשק. אין לקבל תפיסה שאותה הציג הנאשם לפיה לצורך תחושת ביטחון מחזיקים בנשק, לא כל שכן נשק שהוא למעשה רובה התקפי. תחושת ביטחון יש להשיג באמצעים כשרים ובדרכים חוקיות וככל שנדרש יש לפנות לרשויות החוק"". ",חומרת העבירה והצורך בהרתעה
"ת""פ 51251-12-22","חומרה יתרה יש בעובדה כי הנאשם ביצע את עבירת הנשק בפעם השנייה, תוך כדי הליך משפטי תלוי ועומד, כאשר הוא מפר תנאים מגבילים. במסגרת תיק זה הוא נעצר לימים ספורים ושוחרר ביום 30.10.22 בתנאי מעצר בית לבית משפחת XXX בXXX, כאשר אמו נקבעה כזו שתפקח עליו. כחודשיים וחצי אחר כך הוא נמצא שוב בביתו בXXX (מקום ביצוע העבירה המקורית), כשהוא מבצע את אותה עבירה בדיוק. דברים אלו מלמדים על נער שלא הפנים את חומרת מעשיו ולא הורתע ממעורבות גורמי אכיפת החוק בחייו, כמו כן יש בכך כדי להצביע על זלזול בתנאים שהוטלו עליו ואי קבלת סמכות בית המשפט. בנסיבות אלה, בבואי לגזור את דינו, אין ספק כי יש לתת משקל משמעותי לשיקולי גמול והרתעה.",חומרת העבירה והצורך בהרתעה
"ת""פ 51251-12-22",כאמור משפחתו של הנאשם מצויה במרכזו של סכסוך דמים קשה ועקוב מדם אשר הוביל לרציחת אב המשפחה והדוד. כמו כן בוצע ירי אל עבר בית המשפחה ואחד האחים נפגע ברגלו. לדברי הנאשם הוא ואחיו היוו מטרות לפגיעה מספר פעמים. נראה כי הסכסוך רחוק מלהסתיים עד כדי כך שהנאשם ומשפחתו טענו כי .........................................,נסיבות אישיות וסיכויי שיקום: 
"ת""פ 51251-12-22","פלוני הפסיק ללמוד בבית הספר בכיתה ו', לדבריו בשל החשש לחייו, מאז הוא מסתגר בביתו המבוצר ב xxxxxx כדי לשמור שלא ייפגע.",נסיבות אישיות וסיכויי שיקום: 
"ת""פ 51251-12-22","אין ספק כי מדובר בנסיבות אישיות קשות ומורכבות מאוד אותם יש לקחת בחשבון. לצד זאת, לא ניתן לומר כי לא נעשו מאמצים לסייע לפלוני. שרות המבחן ניסה להושיט לו יד: תחילה הוזמן לפגישות במטרה לבנות תכנית שיקום, אך הוא ואמו לא שיתפו פעולה עם נתיב זה. לאחר מכן, כאשר נעצר שוב, הוצע לו להיקלט במעון נעול שם יהיה מוגן, ילמד נורמות חדשות ויעבור טיפול משמעותי. ברם, הנאשם לא השכיל לאחוז ביד המושטת, ושב ודחה את הסיוע שהוצע לו. בנוסף, לא הרבה לפרט על העבירות שביצע, הוא טען כי בפעם הראשונה החזיק את הנשק עבור חבר אך סרב למסור מי זה אותו חבר. בנסיבות אלה, אני מתרשמת מקיומם של גורמי סיכון רבים ואין פלא כי לשירות המבחן אין המלצה טיפולית, שכן אין כיום נתיב שיקומי לילך בו.",נסיבות אישיות וסיכויי שיקום: 
"ת""פ 51251-12-22","לצד זאת, נתתי דעתי לגילו הצעיר של פלוני, הוא היה כבן 15 בעת ביצוע העבירות, ולכן אין להחמיר עמו כמו עם נער הקרוב לגיל בגירות : ""ככל שהקטין קרוב יותר לבגירות בעת ביצוע המעשים, מוצדק יותר להתחשב בשיקולי הענישה הקבועים בחוק העונשין, ובעיקר בעיקרון ההלימה בין חומרת המעשה ומידת האשם לבין חומרת העונש"" (כב' השופט ע' פוגלמן בע""פ 8144/13 פלוני נ' מדינת ישראל, [פורסם בנבו] פסקה 8 (10.3.2015)). ",נסיבות אישיות וסיכויי שיקום: 
"ת""פ 51251-12-22","כמו כן יש לזקוף לזכותו את העובדה שאין לו עבר פלילי, את העובדה שהודה, לקח אחריות וחסך בזמן שיפוטי.",נסיבות אישיות וסיכויי שיקום: 
"ת""פ 51251-12-22","כפי שטענו הסנגורים מדובר במי שנולד לסכסוך אלים וקשה ושילם על כך ברצח אביו. מגיל צעיר הוא חי בחרדה לאובדן חייו וחיי יקיריו תוך אובדן חופש כמעט באופן מוחלט, הוא אינו  פוקד את מסגרות החינוך וכמעט ואינו מבלה עם בני גילו. מדובר בנסיבות קשות במיוחד ויש לתת להם משקל בגזר דינו.",נסיבות אישיות וסיכויי שיקום: 
"ת""פ 51251-12-22","ביחס לבקשת הפרקליטות להטיל חלק מהקנס על אם הנאשם, דבר זה מתאפשר לאור תיקון 20 לחוק הנוער (שפיטה ענישה ודרכי טיפול) התשל""א 1971, בו הוסף סעיף 24 א המאפשר הטלת סנקציות כספיות על ההורים אף במקרה של הרשעה. בדברי ההסבר לתיקון נכתב כי מטרתה של הצעת החוק היא להגביר את מעורבותם הפעילה של ההורים בחייו של הילד ובמניעת עבריינות, דבר שייטיב עם הקטין ועם החברה כולה.",נסיבות אישיות וסיכויי שיקום: 
"ת""פ 51251-12-22",בנוסף נכתב בתזכיר החוק כי מהלך זה עשוי להחזיר את האחריות להורים ואף לחזק את סמכותם מול הקטין.,נסיבות אישיות וסיכויי שיקום: 
"ת""פ 51251-12-22","על מנת להשית קנס או חיוב כספי אחר על ההורים יש לתת להם הזדמנות נאותה להשמיע את טענותיהם. בעניינינו ב""כ הקטין השמיעו את הטענות בשם האם.",נסיבות אישיות וסיכויי שיקום: 
"ת""פ 51251-12-22","לאחר ששמעתי את הטענות, שוכנעתי כי יש להטיל חלק מהקנס על אמו של הנאשם. על אף טענותיהם של הסנגורים כי אמו של נאשם היא הגורם אשר יכול לסייע בשיקומו, נראה כי לא הצליחה לעשות כן עד כה. להיפך, היא לא מנעה ממנו להחזיק בנשק, בביתה, פעמיים. על אף שהייתה אמורה לפקח עליו במסגרת התנאים המגבילים בxxxxxxx, היא אפשרה לו להפר אותם, לשוב לבית בו ביצע את העבירה בפעם הראשונה, ולהחזיק בנשק בלתי חוקי פעם נוספת. על כן, סבורני כי נכון מאד להשית עליה קנס כספי, אשר יבטא את אחריותה כלפי החברה.",נסיבות אישיות וסיכויי שיקום: 
"ת""פ 51251-12-22","כפי שציינתי לעיל, כל המערכות צריכות לשלב ידיים במלחמה נגד עבירות הנשק. אין די בפעילות משטרתית או בענישה מחמירה. יש לרתום את גורמי החינוך בקהילה למאמץ המניעה, ועוד לפני כן: את ההורים. בהיבט זה הטלת קנס על אמו של הנאשם יהווה מסר משמעותי עבורה ועבור הורי קטינים אחרים: עליהם לשוב ולהפעיל סמכותם כלפי ילדיהם, ולמנוע מהם לבצע עבירות בכלל ועבירות נשק בפרט.",נסיבות אישיות וסיכויי שיקום: 
"ת""פ 51251-12-22","לאור כל האמור לעיל, בשים לב לחומרת העבירות ולסיכון הטמון בהן, לעובדה שבוצעו פעמיים ותוך הפרת תנאים מגבילים, ולאור הצורך הדוחק לנקות את רחובותינו מנשק לא חוקי,  אל מול נסיבות חייו הקשות במיוחד של הנאשם, עברו הנקי וגילו הצעיר יחסית, הגעתי למסקנה כי האיזון הראוי בעניינו יהיה בהרשעתו, הטלת תקופה משמעותית של מאסר בפועל, (אך לא מלוא התקופה לה עתרה המאשימה), כמו כן אטיל מאסר מותנה צופה פני עתיד וקנס על הנאשם ועל אמו.",סוף דבר:
"ת""פ 51251-12-22","לפיכך, אני מחליטה להרשיע את פלוני לפי סעיף 24(1) לחוק הנוער (שפיטה, ענישה ודרכי טיפול) תשל""א 1971 וגוזרת את דינו כדלקמן:",סוף דבר:
"ת""פ 51251-12-22",אני מטילה על פלוני 10 חודשי מאסר בפועל בניכוי ימי מעצרו החל מיום 27.11.22-30.11.22 ומיום 18.1.23 עד היום. ,סוף דבר:
"ת""פ 51251-12-22","אני מטילה על פלוני 6 חודשי מאסר אותם ירצה אם תוך 3 שנים מיום שחרורו יעבור עבירות נשק מכל סוג, לרבות סיוע או ניסיון לעברן.",סוף דבר:
"ת""פ 51251-12-22","פלוני ישלם קנס בסך 4000 ₪ או 40 ימי מאסר תמורתו. הקנס ישולם בארבעה תשלומים שווים ורצופים. תשלום ראשון יופקד חודש לאחר סיום המאסר בפועל. החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט. ניתן יהיה לשלם את הקנס כעבור שלושה ימים מיום מתן  גזר הדין לחשבון המרכז לגביית קנסות, אגרות  והוצאות ברשות האכיפה והגבייה באחת מהדרכים הבאות:",סוף דבר:
"ת""פ 51251-12-22","·         בכרטיס אשראי – באתר המקוון של רשות האכיפה והגבייה, www.eca.gov.il",סוף דבר:
"ת""פ 51251-12-22",·         מוקד שירות טלפוני בשרות עצמי (מרכז גבייה) – בטלפון 35592* או בטלפון 073-2055000,סוף דבר:
"ת""פ 51251-12-22",·         במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר:
"ת""פ 51251-12-22","אימו של הנאשם תשלם קנס בסך 2000 ₪. הקנס ישולם בשני תשלומים שווים ורצופים. תשלום ראשון יופקד עד ליום 1.8.23. החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט. ניתן יהיה לשלם את הקנס כעבור שלושה ימים מיום מתן  גזר הדין לחשבון המרכז לגביית קנסות, אגרות  והוצאות ברשות האכיפה והגבייה באחת מהדרכים הבאות:",סוף דבר:
"ת""פ 51251-12-22","·         בכרטיס אשראי – באתר המקוון של רשות האכיפה והגבייה, www.eca.gov.il",סוף דבר:
"ת""פ 51251-12-22",·         מוקד שירות טלפוני בשרות עצמי (מרכז גבייה) – בטלפון 35592* או בטלפון 073-2055000,סוף דבר:
"ת""פ 51251-12-22",·         במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר:
"ת""פ 51251-12-22","בשל דברי הסנגורים כי הנאשם נפגע בעת שהותו במעצר, אני מורה לשב""ס לשמור על מוגנותו בכלא.",סוף דבר:
"ת""פ 51251-12-22",5129371מתירה פרסום פסק הדין ללא פרטים מזהים של הקטין. ,זכות ערעור כחוק . 
"ת""פ 51251-12-22","54678313גזר הדין ניתן ביום 26.6.23 במעמד הצדדים. עותק זה המאושר לפרסום ניתן היום, 02 יולי 2023 בהעדר הצדדים.",זכות ערעור כחוק . 
"ת""פ 51251-12-22","מזכירות נא העבירו לידי ב""כ הצדדים.",זכות ערעור כחוק . 
"ת""פ 51251-12-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 51251-12-22",שרון עצמון הלוי 54678313-/,54678313
