verdict,text,part
"תפח (ת""א) 1059∕07","הנאשמים סרגיי טפליצקי (להלן: ""נאשם 1"") ואיליה חודונוב (להלן: ""נאשם 2"") הורשעו על פי הודאתם, בגדרו של הסדר טיעון, בעבירות של ניסיון רצח על פי סעיף 305 לחוק העונשין, תשל""ז-1977 (להלן: ""החוק"") וקשירת קשר לביצוע פשע (רצח) על פי סעיף 499(א)(1) לחוק, בהתאם לעובדות שפורטו באישום השני לכתב האישום המתוקן.",גזר דין
"תפח (ת""א) 1059∕07","נאשם 1 הורשע גם בעבירות של חבלה בכוונה מחמירה לפי סעיף 329(א)(1) לחוק, קשירת קשר לביצוע פשע (רצח) לפי סעיף 499(א)(1) לחוק ונשיאת נשק שלא כדין לפי סעיף 144(ב) רישא לחוק, בהסתמך על העובדות שפורטו באישום הראשון.",גזר דין
"תפח (ת""א) 1059∕07","בדיון שהתקיים בתאריך 22.05.08 הציגו באי כח הצדדים את הסדר הטיעון שנכרת ביניהם, ולפיו יודו הנאשמים בעובדות כתב האישום המתוקן ויגזרו עליהם עונשי מאסר לתקופות של 11 ו- 6 שנים, מאסרים על תנאי ונאשם 1 יחוייב בפיצוי למתלונן באישום הראשון, על פי שיקול דעתו של בית המשפט.",גזר דין
"תפח (ת""א) 1059∕07","ב""כ הצדדים שטחו בפנינו את טיעוניהם בבקשה לכבד את הסדר הטיעון, ככל שהוא נוגע למשך המאסר וכן פרשו הנימוקים לשיעור הפיצוי המוצע.",גזר דין
"תפח (ת""א) 1059∕07","על פי העובדות המפורטות בכתב האישום, קשר נאשם 1 קשר עם אבי סטואר לרצוח אדם בשם יואב סיני. במסגרת הקשר ולשם קידומו הגיע נאשם 1 בתאריך 14.02.07 רכוב על אופנוע סמוך לביתו של הקורבן המיועד, כשהוא מצוייד באקדח אותו נשא ללא רישיון. בשעה 09:00, עת יצא המתלונן, יואב סיני גמר הנאשם 1 בנפשו שלא לגרום למותו של הקורבן וירה לעברו מספר יריות, במטרה לפגוע בו ולגרום לו חבלה חמורה.",דיון:
"תפח (ת""א) 1059∕07","כתוצאה מהיריות, נפגע המתלונן בכתפו השמאלית, בשוק ובירך רגל ימין ונגרם לו שיתוק בידו השמאלית ופגיעה עצבית ברגלו הימנית.",דיון:
"תפח (ת""א) 1059∕07","עבור מעשים אלה קיבל הנאשם 1 7,500 דולר ממזמין הרצח.",דיון:
"תפח (ת""א) 1059∕07","מספר שבועות לאחר האירועים שתוארו באישום הראשון, שב ופנה אבי סטואר לנאשם 1 והציע לו לרצוח, תמורת תשלום, אדם בשם איציק כהן.",דיון:
"תפח (ת""א) 1059∕07","נאשם 1 פנה לנאשם 2 והציע לו להצטרף אליו לביצוע המעשה, והלה הסכים להצעתו.",דיון:
"תפח (ת""א) 1059∕07","במסגרת הקשר ולקידומו, קיבלו הנאשמים מאבי סטואר אקדחים שנועדו לביצוע הרצח וכן ניהלו מעקבים אחר קורבנם המיועד.",דיון:
"תפח (ת""א) 1059∕07","בתאריך 12.04.07, בדרכם לביתו של איציק כהן, נעצרו הנאשמים.",דיון:
"תפח (ת""א) 1059∕07",המעשים המתוארים לעיל מפליגים בחומרתם ואך בדרך נס לא הסתיימו במותו של איש.,דיון:
"תפח (ת""א) 1059∕07","ב""כ הצדדים הציעו לבית המשפט להטיל על נאשם 1 11 שנות מאסר ומאסר על תנאי, וזאת בהתחשב בגילו הצעיר, בעברו הנקי ובעיקר לנוכח שיתוף הפעולה שלו עם המשטרה. ב""כ המדינה הדגישה כי אלמלא מסר נאשם 1 גירסה מלאה ומפורטת ביחס לעובדות האישום הראשון, לא ניתן היה לפענח את הפשע.",דיון:
"תפח (ת""א) 1059∕07","באשר לנאשם 2 נטען, כי איש לא נפגע במהלך העבירות המפורטות באישום השני. כמו כן צויינו עברו הנקי של הנאשם ושיתוף הפעולה שלו עם המשטרה.",דיון:
"תפח (ת""א) 1059∕07","באשר לפיצוי למתלונן יואב סיני נטען על ידי ב""כ המדינה, כי אין להתחשב בחוסר יכולתו הכלכלית של הנאשם, וכי הפיצוי אמור לשקף את חומרת נזקו של המתלונן, ואילו בא כוחו של נאשם 1 ביקש שלא לחייב את מרשו בפיצוי שיקשה על שיקומו לאחר תקופת המאסר הממושכת בה יהיה עליו לשאת.",דיון:
"תפח (ת""א) 1059∕07","לאחר שבחנו את מכלול הנתונים המפורטים לעיל, החלטנו לכבד את הסדר הטיעון אשר מאזן באופן סביר בין חומרת העבירות בהן הודו הנאשמים מחד גיסא והנסיבות לקולא מאידך גיסא.",דיון:
"תפח (ת""א) 1059∕07","יודגש כי הודאתם של הנאשמים במהלך חקירתם, כמו גם הודאתם בפני בית המשפט, מצביעה על חרטה כנה ונטילת אחריות.",דיון:
"תפח (ת""א) 1059∕07","באשר לפיצוי שהתבקשנו לחייב בו את נאשם 1 – אנו סבורים כי יש להתחשב בחומרת פציעתו של המתלונן, כפי שתוארה בכתב האישום ובעובדה שהמעשה בוצע על ידו למען בצע כסף.",דיון:
"תפח (ת""א) 1059∕07","יחד עם זאת, אין להתעלם מתקופת המאסר הארוכה שיהא על הנאשם לרצות, אשר בסיומה יהיה עליו לנסות ולשקם את חייו. לנוכח האמור לעיל, החלטנו לחייב את נאשם 1 לפצות את המתלונן בסכום של 75,000 ₪.",דיון:
"תפח (ת""א) 1059∕07","לאור האמור לעיל, אנו גוזרים על הנאשמים את העונשים כדלקמן:",דיון:
"תפח (ת""א) 1059∕07","על סרגיי טפליצקי אנו מטילים עונש מאסר למשך 11 שנים מיום מעצרו וכן מאסר על תנאי  של שנתיים למשך 3 שנים מיום שחרורו מהמאסר, שלא יעבור עבירות אלימות ונשק וכן ניסיון לעברן.",דיון:
"תפח (ת""א) 1059∕07","נאשם 1 ישלם למתלונן יואב סיני סך של 75,000 ₪. סכום זה ישא הפרשי הצמדה וריבית כחוק מיום גזר הדין ועד למועד התשלום בפועל.",דיון:
"תפח (ת""א) 1059∕07","האופנוע מסוג קוואסקי GPZ500, המוחזק על ידי המשטרה, ימכר באמצעות ההוצאה לפועל והתמורה תועבר למתלונן על חשבון הפיצוי שנפסק.",דיון:
"תפח (ת""א) 1059∕07","54678313על הנאשם איליה חודונוב אנו גוזרים 6 שנות מאסר מיום מעצרו וכן מאסר על תנאי  של שנתיים למשך 3 שנים מיום שחרורו מהמאסר, שלא יעבור עבירות אלימות ונשק וכן ניסיון לעברן.",5129371
"תפח (ת""א) 1059∕07","ניתן היום י""ט בסיון, תשס""ח (22 ביוני 2008) במעמד הצדדים",שרה דותן 54678313-1059/07
"תפח (ת""א) 1059∕07",נוסח מסמך זה כפוף לשינויי ניסוח ועריכה,"שאול שוחט, שופט"
