verdict,text,part
"ת""פ 2480-09","ת""פ 2480-09 מ.י. לשכת תביעות מרחב נגב - באר שבע נ' אעסם",בית משפט השלום בבאר שבע
"ת""פ 2480-09","הנאשם בגיל 34 שנים, נשוי, אב ל- 7 ילדים קטינים, בעל רישום פלילי בעבירות רכוש, הועמד לדין בגין ביצוע עבירות בקשר בנשק.",גזר דין
"ת""פ 2480-09","הנאשם הורשע עפ""י הודאתו, במסגרת הסדר טיעון שלא כלל הסכמה לעונש, בעובדות כתב אישום מתוקן בשתי עבירות בנשק { ס' 144(א) לחוק העונשין}, בכך שבתאריך 1/07/09 בביתו , מתחת לכרית עליה ישן, החזיק אקדח מסוג ברטה טעון במחסנית ובה 8 קליעים בלא רשות על פי דין להחזיקם.",גזר דין
"ת""פ 2480-09","הסדר הטיעון כלל תיקון כתב האישום, הודאת הנאשם, הרשעתו, הקלה בתנאי מעצרו ושליחתו לתסקיר בטרם הטיעונים לעונש, כשעמדת המאשימה למאסר בפועל.",גזר דין
"ת""פ 2480-09","שירות המבחן המליץ על הטלת צו מבחן למשך שנה בצירוף צו שירות בהיקף של 260 שעות וכן מאסר על תנאי מרתיע. בתסקיר פירוט נרחב אודות הסטורית חייו של הנאשם, נסיבותיו האישיות, המשפחתיות, והתעסוקתית. כן פירוט אודות המשבר שחווה בעת פטירת בנו הבכור {לפני שמונה שנים} והשינוי שחל בדפוסיו לאחר מות בנו. הנאשם שיתף פעולה עם שירות המבחן, השתלב בהליכים שנקבעו לו במסגרת צו הפיקוח, הודה במיוחס לו ונטל אחריות. שירות המבחן התרשם ממאמציו לקיים אורח חיים תקין וכן מהיות ההליך המשפטי כאלמנט מרתיע בעבורו. שירות המבחן התרשם מנזקקות טיפולית תוך מתן דגש לקשייו בעיבוד האבל { על בנו} והעמקת בחינת התנהלותו בתחומים נוספים. כאמור, הנאשם שיתף פעולה, מפיק תועלת מהקשר עם שירות המבחן וניכר מאמציו בהליכי השיקום בו הוא נתון.",גזר דין
"ת""פ 2480-09","חוות דעת הממונה על עבודות השירות בשב""ס מציינת כי הנאשם כשיר לרצוי עונש במסגרת עבודות השירות.",גזר דין
"ת""פ 2480-09","במסגרת הטיעונים לעונש, עתר ב""כ המאשימה להשית על הנאשם מאסר בפועל מאחורי סורג ובריח וזאת לאור חומרת העבירות ומדיניות הענישה בעבירות מהסוג בהן הורשע הנאשם. מנגד, ב""כ הנאשם עתר לאמץ את המלצת שירות המבחן ולהשית על הנאשם של""צ ומאסר על תנאי וזאת  לאור האמור בתסקיר שהוגש בתאריך 9/03/10.",גזר דין
"ת""פ 2480-09",לחובת הנאשם רישום פלילי הכולל 4 הרשעות בעבירות רכוש אותן ביצע בין השנים 1994- 1998. הרשעתו האחרונה בשנת 2002 בגין ביצוע עבירה של קבלת רכב או חלקי רכב גנובים. הנאשם ריצה שתי תקופות מאסר למשך 4 חודשים בעבודות שירות {בשנת 1999 ובשנת 2001} וכן תקופה ממושכת של מאסר בפועל למשך 12 חודשים { בשנת 2002}.,גזר דין
"ת""פ 2480-09","מטעם המאשימה הוגש פסיקה { ע""פ 4797/05 חאמד עבד אל קאדר נ' מדינת ישראל . ע""פ 6583/06 אגא אדהאם נ' מדינת ישראל}  וכן רישום פלילי.",גזר דין
"ת""פ 2480-09","הנאשם הורשע בעבירות חמורות אשר אין להקל ראש בנסיבות ביצוען ופוטנציאל המסוכנות הגלום בביצוען. החזקת אקדח, טעון במחסנית ובה 8 קליעים, בביתו , מתחת לכרית עליה ישן , עלולות להוביל לתוצאות טראגיות בין במתכוון ובין אם ברשלנות ובכך חשף הנאשם עצמו ואחרים לפוטנציאל ממשי לפגיעה בגוף ובנפש. החזקת הנשק בשילוב המחסנית, במקום מגוריו, בדרך שאינה מוסווית {מתחת לכרית} רק מגבירים את הפוטנציאל והסיכון הטמון בכך. לעניין המסוכנות אפנה להחלטת בית המשפט העליון, כב' השופט ג'ובראן, ברע""פ 5921/08 רג'בי נ' מדינת ישראל: ""החזקה של כלי נשק על ידי מי שאינו מורשה בכך יש פוטנציאל להוביל להסלמה חמורה ולתוצאות קשות של כל אירוע בו יהיה מעורב אותו נושא נשק, וזאת אף מקום שהנשק מוחזק אך למטרות, הגנה עצמית בלבד"". לכך יש לצרך את פסק דינו של כב' השופט רובנשטיין בע""פ 5220/09 הייתם עוואודה נ' מדינת ישראל: ""נשק הוא נשק הוא נשק, ובנסיבות הישראליות נשק בידיים לא מורשות עלול להתגלגל למקום לא טוב, וכדברי האומר ""מחזה שבמערכתו הראשונה נראה אקדח, עשוי האקדח לירות במערכה האחרונה"". לאור הסכנה הטמונה בעבירות הללו נקבע כי יש להשית עונשי מאסר בפועל גם על מי שזו עבירתו הראשונה {ראה רע""פ 2718/04 פואד אבו דאחל נ' מדינת ישראל. ע""פ 6583/06 אגא אדהאם נ' מדינת ישראל}.  הדגש הינו על פוטנציאל המסוכנות ואלמנט ההרתעה {היחיד והרבים}.",דיון:
"ת""פ 2480-09","יחד עם זאת ולצד החומרה שבמעשיו תורת הענישה הינה אינדיווידואלית כך שיש ליתן המשקל לנסיבותיו לקולא של הנאשם. הנאשם נשוי, אב ל- 7 ילדים קטינים, בנו הבכור נפטר לפני כשמונה שנים, אימו נפטרה אף היא לפני כ- 8 שנים ואביו מתמודד עם מחלה קשה. אכן נסיבות חייו מורכבות, מלוות קשיים רגשיים וכלכליים, וניכר שינוי בדפוסיו לאחר פטירת בנו, כפי התרשמות שירות המבחן וכפי העולה מרישומו הפלילי. העבירה האחרונה אותה ביצע הינה בשנת 1999 ועניינה בתחום הרכוש. העבירה שבפניי בוצעה לפני כשנה ומאז לא הסתבך הנאשם בפלילים. הנאשם בעיצמו של תהליך שיקום, שיתף פעולה עם שירות המבחן, הראה נכונות ובעל מוטיבציה להתמיד בקשר עם שירות המבחן. המוטיבציה בשילוב ההליך המוצע מפחיתים במידה רבה את המסוכנות הנשקפת מהנאשם וכן את הסבירות להישנות ביצוע עבירות נוספות. לכך יש לצרף נטילת האחריות, החרטה שהביע, הודאתו והחסכון בזמן שיפוטי.",דיון:
"ת""פ 2480-09","לאור כל האמור לעיל, ובהתחשב בשיקולי הענישה, הנסיבות לקולא ולחומרא, ונסיבות העושה והמעשה, הנני דן את הנאשם כדלקמן:",דיון:
"ת""פ 2480-09","6 חודשים מאסר בפועל אשר ירוצו בעבודות שירות בהתאם לחוות דעת הממונה על  עבודות השירות בשב""ס. הנאשם יתייצב לתחילת ריצוי העונש, ביום 10/08/10 שעה 8:00 במפקדת מחוז דרום שליד כלא באר שבע.",דיון:
"ת""פ 2480-09","9 חודשים מאסר על תנאי למשך שלוש שנים מהיום, שהנאשם לא יעבור על אחת העבירות בהן הורשע.",דיון:
"ת""פ 2480-09",צו מבחן לפיו ימצא הנאשם בפיקוח שירות המבחן למשך שנה מהיום וישתתף בכל תוכנית שתקבע לו.,דיון:
"ת""פ 2480-09","מורה על השמדת/חילוט המוצגים, עפ""י שיקול דעת רשם המוצגים.",דיון:
"ת""פ 2480-09","עותק גזר הדין ישלח לממונה על עבודות השירות בשב""ס.",דיון:
"ת""פ 2480-09","דוחה את תחילת ריצוי העונש ליום 05.10.10, יתייצב הנאשם בשעה 08:00 במפקדת מחוז דרום לרצות את עונשו.",החלטה
"ת""פ 2480-09",ג'ורג אמוראי 54678313-2480/09,5129371
"ת""פ 2480-09","ניתנה והודעה היום י' אב תש""ע, 21/07/2010 במעמד הנוכחים. ",5467831354678313
"ת""פ 2480-09",נוסח מסמך זה כפוף לשינויי ניסוח ועריכה,"ג'ורג אמוראי, שופט"
"ת""פ 2480-09","בעניין עריכה ושינויים במסמכי פסיקה, חקיקה ועוד באתר נבו – הקש כאן","ג'ורג אמוראי, שופט"
