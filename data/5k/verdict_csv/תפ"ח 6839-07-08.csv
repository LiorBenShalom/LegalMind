verdict,text,part
"תפ""ח 6839-07-08","ש""ז פלר, יסודות בדיני עונשין (כרך א, תשמ""ד)",ספרות:
"תפ""ח 6839-07-08","להחלטה במחוזי (16-07-2008): תפח 6839-07-08 מדינת ישראל נ' אברהם סטואר שופטים: אברהם טל, עו""ד: פמיליה פוגל, שפטל ",ספרות:
"תפ""ח 6839-07-08","להחלטה במחוזי (21-09-2008): תפח 6839-07-08 מדינת ישראל נ' אברהם סטואר שופטים: מנחם פינקלשטיין, אברהם טל, סג""נ, עו""ד: פמיליה פוגל ",ספרות:
"תפ""ח 6839-07-08","להחלטה במחוזי (09-07-2009): תפח 6839-07-08 מדינת ישראל נ' אברהם סטואר שופטים: אברהם טל, ד#ר אחיקם סטולר, רות לורך, עו""ד: איריס פמיליה פוגל , שחר חצרוני, יורם שפטל ",ספרות:
"תפ""ח 6839-07-08","להכרעת-דין במחוזי (20-10-2010): תפח 6839-07-08 מדינת ישראל נ' אברהם סטואר שופטים: אברהם טל, ד#ר מנחם, ד#ר אחיקם, עו""ד: איריס פמיליה פוגל, באי כוחו, יורם שפטל ושחר חצרוני ",ספרות:
"תפ""ח 6839-07-08",להחלטה בעליון (22-12-2010): עפ 9141/10 אברהם סטואר נ' מדינת ישראל שופטים: דנה כהן לקח,ספרות:
"תפ""ח 6839-07-08",להחלטה בעליון (29-11-2011): עפ 9141/10 אברהם סטואר נ' מדינת ישראל שופטים: גיא שני,ספרות:
"תפ""ח 6839-07-08","חוק העונשין, תשל""ז-1977: סע'  32, 34ד, 144(ב), 144(ב2), 192, 305, 329(א)(1), 340א, 379, 499(א)(1)",חקיקה שאוזכרה: 
"תפ""ח 6839-07-08","ש""ז פלר, יסודות בדיני עונשין (כרך א, תשמ""ד)",ספרות:
"תפ""ח 6839-07-08","ביום 19/10/2010 הרשענו את הנאשם, אברהם סטואר, לאחר שמיעת ראיות, בעבירות שיוחסו לו בכתב האישום, בשלושה אישומים שונים.",כללי
"תפ""ח 6839-07-08","באישום הראשון הורשע הנאשם בעבירות של גרימת חבלה בכוונה מחמירה, לפי סעיף 329(א)(1) לחוק העונשין, קשירת קשר לביצוע עבירת פשע (רצח), לפי סעיף 499(א)(1) לחוק העונשין, וכן עבירות בנשק, לפי סעיף 144(ב2) לחוק העונשין.",כללי
"תפ""ח 6839-07-08","הנאשם הציע לסרגיי טפליצקי (להלן: ""טפליצקי"") לרצוח אדם תמורת 15,000 דולר. טפליצקי הסכים, ובעקבות זאת קשרו השניים קשר לרצוח אדם בשם יואב סיני (לעניין השם יואב סינה או יואב סיני – ראו סעיף 4 להכרעת הדין). במסגרת הקשר נפגשו הנאשם וטפליצקי בתאריך 12.2.07, והנאשם מסר לטפליצקי, לשם ביצוע הרצח, אקדח גנוב. ביום 14.2.07 הגיע טפליצקי באופנוע לקרבת ביתו של יואב סיני בראשון לציון.",כללי
"תפ""ח 6839-07-08","כאשר נכנס סיני לרכבו, כשאשתו יושבת לצידו, ירה טפליצקי לעברו של סיני מספר יריות כדי לפגוע בו ולגרום לו חבלה חמורה. עובר לירי החליט טפליצקי שלא לגרום למותו של סיני, ולאחר הירי הוא נמלט מהמקום כשהוא רוכב על אופנועו.",כללי
"תפ""ח 6839-07-08","כתוצאה מיריותיו של טפליצקי נפגע סיני מקליעים בכתפו השמאלית, בשוק ובירך רגל ימין, אשר גרמו לשיתוק ידו השמאלית ולפגיעה בעצבים ברגלו הימנית, והוא נזקק לטיפול רפואי ולאשפוז ממושך.",כללי
"תפ""ח 6839-07-08","באישום השני הורשע הנאשם בעבירות של ניסיון לרצח, לפי סעיף 305 לחוק העונשין, קשירת קשר לביצוע פשע (רצח), לפי סעיף 499(א)(1) לחוק העונשין, ועבירות בנשק, לפי סעיף 144(ב2) לחוק העונשין.",כללי
"תפ""ח 6839-07-08","מספר שבועות לאחר הירי בסיני, נפגש הנאשם עם טפליצקי וביקש ממנו לרצוח אדם נוסף. השניים קשרו קשר להמית אדם בשם איציק כהן, והנאשם סיכם עם טפליצקי כי ישלם לו 30,000 דולר תמורת הרצח.",כללי
"תפ""ח 6839-07-08","טפליצקי החל לעקוב אחרי איציק כהן, ובשלב מסוים סוכם, על דעת הנאשם, לצרף אדם נוסף לביצוע המשימה. טפליצקי פנה לחברו, חודונוב, הציע לו לרצוח אדם תמורת 15,000 דולר, וחודונוב הסכים לכך.",כללי
"תפ""ח 6839-07-08","כשבוע לפני 12.4.07 הגיעו טפליצקי וחודונוב למקום מגוריו של איציק כהן, וזאת לשם קידום הקשר הפלילי.",כללי
"תפ""ח 6839-07-08","מספר ימים לפני 12.4.07 נפגשו הנאשם וטפליצקי, ובמעמד זה מסר הנאשם לטפליצקי  שני אקדחים גנובים לשם ביצוע הרצח. יום לאחר מכן הציע חודונוב לטפליצקי לבצע את המשימה בעזרת משתיק קול שיורכב על אחד האקדחים.",כללי
"תפ""ח 6839-07-08","בעקבות זאת נפגש טפליצקי עם הנאשם וביקש ממנו לדאוג למשתיק קול. הנאשם מסר לטפליצקי ביום 10.4.07 אקדח גנוב נוסף, ולמחרת נתן לטפליצקי משתיק קול המתאים לאקדח השלישי.",כללי
"תפ""ח 6839-07-08","ביום 11.4.07 נסעו טפליצקי וחודונוב לביתו של איציק כהן כדי לגרום למותו. בהגיעם למקום הם גילו שאיציק כהן עזב את ביתו, ולכן שבו כלעומת שבאו. באותו ערב נפגשו שוב הנאשם וטפליצקי, והנאשם וידא עם טפליצקי כי למחרת הוא יחזור עם חודונוב לביתו של איציק כהן לשם השלמת המשימה.",כללי
"תפ""ח 6839-07-08","למחרת, ביום 12.4.07, נסעו טפליצקי וחודונוב באופנוע לביתו של כהן, כשכל אחד מחזיק ברשותו אקדח. איציק כהן חמק מהמקום, והשניים עזבו את המקום כשהם מסכמים ביניהם לשוב אליו אחר הצהריים. בסמוך לשעה 17:00 נטלו שוב השניים את שני האקדחים ונסעו על האופנוע לביתו של איציק כהן. הם החנו את האופנוע ברחוב סמוך לרחוב שבו גר כהן, התמקמו בחצר בית שממול לביתו ודרכו את שני האקדחים. כאשר המתינו לשובו של   כהן, עברה במקום ניידת משטרה שנקראה למקום בעקבות דיווח על תנועות חשודות. כשהבחינו טפליצקי וחודונוב בניידת המשטרה, הם הכניסו את כלי הנשק לתיק, וטפליצקי זרק את התיק אל מעבר לחומה החוצצת בין חצר הבניין לבין בית הקברות הסמוך (""נחלת יצחק""). בשלב זה הם יצאו לרחוב, שם התבקשו על ידי שוטר לעצור, וכך  נתפסו בכף.",כללי
"תפ""ח 6839-07-08","באישום השלישי הורשע הנאשם בעבירות של נשיאת נשק ללא היתר כדין, לפי סעיף 144(ב) לחוק העונשין, איומים, לפי סעיף 192 לחוק העונשין, יריות באזור מגורים, לפי סעיף 340א לחוק העונשין ותקיפה, לפי סעיף 379 לחוק העונשין.",כללי
"תפ""ח 6839-07-08","ביום 23.2.07, בשעת בוקר, נפגשו הנאשם וטפליצקי בתחנת דלק בחולון. הנאשם עלה על אופנועו של טפליצקי כנוסע מאחור, והם נסעו, לפי הוראותיו של הנאשם, עד לרחוב חנקין בחולון. עם הגיעם למקום, בסמוך לתחנת אוטובוס, הורה הנאשם לטפליצקי לעצור.",כללי
"תפ""ח 6839-07-08","הנאשם ירד מהאופנוע, שלף אקדח, וירה מספר יריות לעבר איציק פרץ כדי לאיים עליו. לאחר מכן התקרב הנאשם לאיציק פרץ, החליף עמו מספר מילים ותקף אותו בידיו. הנאשם חזר לאופנוע, שעליו המתין טפליצקי, ועזב עמו את המקום.",כללי
"תפ""ח 6839-07-08","נגד טפליצקי וחודונוב הוגש כתב אישום נפרד בבית המשפט המחוזי בתל-אביב (תפ""ח 1059/07). הם הורשעו לפי הודאתם, ובמסגרת הסדר טיעון הכולל עונש מאסר בפועל מוסכם. ביום 22.6.08 נגזר דינם. טפליצקי נדון, בין השאר, ל-11 שנות מאסר בפועל, וחויב לפצות את יואב סיני בסכום של 75,000 ₪, וחודונוב נדון, בין השאר, ל-6 שנות מאסר בפועל.",כללי
"תפ""ח 6839-07-08","הנאשם הוא בן 37. יש לו עבר פלילי הכולל חמש הרשעות בעבירות רכוש, סמים, אלימות, התחזות לאחר והפרעה לשוטר במילוי תפקידו. ואולם, הנאשם לא נדון בעבר לעונש מאסר בפועל.",כללי
"תפ""ח 6839-07-08","ב""כ המאשימה ביקשה כי יוטל על הנאשם עונש מאסר בפועל ארוך ומשמעותי. עוד ביקשה להטיל על הנאשם עונשי מאסר על תנאי וקנס, וכן לחייבו בפיצויים בשיעור המקסימאלי. במרכז טיעוניה של ב""כ המאשימה עמדה הטענה כי עונש המאסר בפועל שיוטל על הנאשם צריך לעלות בשיעור ניכר על עונש המאסר בפועל שהוטל על טפליצקי (11 שנים). ב""כ המאשימה ביקשה כי תקופת המאסר בפועל שתוטל על הנאשם לא תפחת מ- 20 שנה.","טיעוני ב""כ הצדדים"
"תפ""ח 6839-07-08","ב""כ המאשימה עמדה על חומרתם של המעשים שבהם הורשע הנאשם. העונש הקבוע בחוק לצידה של עבירת ניסיון לרצח הוא 20 שנה, וכזה גם העונש הקבוע לעבירה של גרימת חבלה בכוונה מחמירה. העבירה של מסירת כלי נשק לאחר - דינה מאסר 15 שנה. שני האישומים המרכזיים הם האישום הראשון והשני, שבהם הפעיל הנאשם שכירי חרב במסגרת ""חיסול חשבונות"" בקרב העולם התחתון. כל הסימנים מעידים על מעמדו ההיררכי הגבוה של הנאשם. הנאשם הוא הדמות הדומיננטית בארגון מעשי הפשע ובשליחת שכירי החרב לביצוע משימתם. בלעדיו לא היו המעשים יוצאים אל הפועל. בין השאר סיפק הנאשם שלושה אקדחים  ומשתיק קול לטפליצקי וחודונוב, והוא זה שמסר לטפליצקי את האינפורמציה אודות יואב סיני, אלא  שלמרבית הצער אירעה טעות בזיהוי, ואדם חף מפשע נורה ונפגע קשות. הנאשם גם טיפל במימון ההגנה המשפטית של טפליצקי וחודונוב. עוד ציינה ב""כ המאשימה כי במקרים אלה לא היו ""מתלוננים קלאסיים"" (הכוונה למעשים נשוא האישום השני והשלישי). אדרבה, המתלוננים חששו לשתף פעולה עם גורמי החקירה. הפחד מפניו של הנאשם והסובבים אותו מצביע על סיכון ממשי הנשקף מן הנאשם - סיכון המהווה שיקול לחומרא.","טיעוני ב""כ הצדדים"
"תפ""ח 6839-07-08","לגבי הקורבן נשוא האישום הראשון, הצביעה ב""כ המאשימה על היפגעותו הקשה כפי שמצביעים המסמכים הרפואיים שהוגשו לגביו. ב""כ המאשימה ציינה, בין השאר, שבמצב המשפטי הנוכחי לא ניתן פיצוי לקורבנות תמימים של מעשי אלימות כגון זה שבפנינו.","טיעוני ב""כ הצדדים"
"תפ""ח 6839-07-08","עוד ציינה ב""כ המאשימה שהאישום השלישי משווה נופך נוסף של חומרה  לכתב האישום, גם אם אין מדובר בו לכאורה במאבקים בעולם התחתון. הנאשם היה מוכן להשתמש בנשק בשטח בנוי, בשל סכסוך כספי בינו לבין איציק פרץ. ב""כ המאשימה עתרה לכך שהעונש בגין אירוע זה לא ""ייבלע"" בעונש המוטל בגין האירועים נושא האישומים הראשון והשני.","טיעוני ב""כ הצדדים"
"תפ""ח 6839-07-08","התמונה המצטיירת מכלל האירועים העברייניים היא של עבריין מסוכן מאוד, חסר מעצורים, שחיי אדם שווים בעיניו כקליפת השום.","טיעוני ב""כ הצדדים"
"תפ""ח 6839-07-08","ב""כ המאשימה ביקשה להשיב לטענת הסנגור אשר גרס כי נימוק לקולא משמעותי במקרה זה הוא העובדה שלפי עמדת המאשימה שימש הנאשם כזרועו הארוכה של אחר (איתן חייא). לדעת ב""כ המאשימה זהו טיעון דמגוגי, והנאשם מבקש לאחוז את החבל הארוך משני קצותיו. בעניין זה הדגישה ב""כ המאשימה כי הנאשם שתק בחקירתו והכחיש בבית המשפט את המיוחס לו. הוא מעולם לא מסר כי פעל בשליחותו של אחר. כל זאת, מעבר לכך שלעמדת ב""כ המאשימה, העובדות שנקבעו מלמדות על מעמדו הארגוני הגבוה של הנאשם, שאינו ""פועל שחור"", אלא הדמות הדומיננטית בארגון המעשים הנפשעים וביצועם.","טיעוני ב""כ הצדדים"
"תפ""ח 6839-07-08","בסיום דבריה עמדה ב""כ המאשימה על הצורך במאבק ללא פשרות בארגוני הפשיעה ובתופעה של חיסולי חשבונות בקרב עבריינים, שבהם נפגעים לא אחת עוברי אורח תמימים. דרך מאבק חשובה היא הטלת עונשים משמעותיים ומרתיעים על מי שהורשעו בביצוע מעשים כגון אלה.","טיעוני ב""כ הצדדים"
"תפ""ח 6839-07-08","	ב""כ המאשימה צירפה פסיקה המצביעה על הטלת עונשים חמורים בעבירות של ניסיון לרצח בכלל, ובמקרים דומים בפרט. היא הצביעה על ע""פ 4668/05, 4606/05 סיאנוב נ' מדינת ישראל וערעור שכנגד (לא פורסם, 9.3.2006) כתקדים המלמד שבמקרה מסוג זה שלפנינו מוצדק קיומו של פער ניכר בין מי שמשדל אחר לרצח, לבין מי שניסה בשליחותו לרצוח. כאשר פער זה לא היה גדול דיו, התערב בית המשפט העליון והחמיר בעונשו של המשדל. ","טיעוני ב""כ הצדדים"
"תפ""ח 6839-07-08","ב""כ הנאשם ביקש להבהיר בפתח דבריו כי מאחר שהנאשם מתכוון לערער על הכרעת הדין, הרי טיעונו לעונש יהיה ""משפטי"" גרידא, במובן זה שנקודת המוצא תהיה הממצאים העובדתיים שבהכרעת הדין (וכן גרסת המאשימה), הגם שממצאים אלה לא מקובלים על הנאשם וסנגוריו. במרכז טיעוניו של עו""ד שפטל עמדה הטענה שעונשו של הנאשם צריך להיות נמוך בהרבה מעונשו של טפליצקי.","טיעוני ב""כ הצדדים"
"תפ""ח 6839-07-08","לדעת הסנגור, המאשימה סבורה כל העת כי הנאשם לא היה אלא ""מתווך"", ""צינור"", ""קוף"", ושימש כ""זרועו הארוכה"" של איתן חייא. טפליצקי וחודונוב לא הכירו את הקורבנות, ועשו מה שעשו תמורת בצע כסף בלבד. גם לנאשם לא היה קשר לקורבנות, ולא היה לו מניע לפגוע בהם. ואולם, שלא כטפליצקי וחודונוב, אין ראיה, וגם לא נטען, שהנאשם קיבל תשלום עבור מעשיו.","טיעוני ב""כ הצדדים"
"תפ""ח 6839-07-08","כתימוכין לטיעונו של הסנגור, הוא היפנה לשני סעיפים בהכרעת הדין. בסעיף 383, צוינו דבריו של רפ""ק משולם ""כי בשום שלב בחקירה לא אותרו קשר ישיר או היכרות בין הנאשם לבין יואב סינה ואיציק כהן...","טיעוני ב""כ הצדדים"
"תפ""ח 6839-07-08","	כאסמכתא משפטית לטיעונו של הסנגור, הוא היפנה ל-ע""פ 5083/08, 5208/08 בניזרי ואלבז נ' מדינת ישראל וערעורים שכנגד (לא פורסם, 24.6.2009). לפי הטענה, יש להשוות את הנאשם שלפנינו, לרב אלבז באותה פרשה, שכן הרב אלבז הורשע בעבירה של תיווך לשוחד, וגם הנאשם שלפנינו אינו אלא ""מתווך"" (לפי דרך הטיעון שהובאה לעיל). ","טיעוני ב""כ הצדדים"
"תפ""ח 6839-07-08","והנה, הרב בניזרי (שאותו יש להשוות, לפי הטיעון, למבצעים הישירים במקרה שלפנינו) נדון בבית המשפט העליון לארבע שנות מאסר בפועל, בעוד אשר לגבי הרב אלבז אושר עונש של 8 חודשי מאסר על תנאי בלבד.","טיעוני ב""כ הצדדים"
"תפ""ח 6839-07-08",בסיום דבריו ציין הסנגור את הנקודות הבאות:,"טיעוני ב""כ הצדדים"
"תפ""ח 6839-07-08","לנאשם אין עבר פלילי משמעותי, והוא לא נדון בעבר לעונש מאסר בפועל. העבירות שביצע ישנות (האחרונה משנת 2000).","טיעוני ב""כ הצדדים"
"תפ""ח 6839-07-08","הנאשם נמצא 27 חודשים רצופים ב""מעצר בית"", ומן הראוי להתחשב בכך.","טיעוני ב""כ הצדדים"
"תפ""ח 6839-07-08","המאשימה לא יכולה לבקש כי הנאשם יחויב בפיצויים בשיעור גבוה מהפיצויים שחויב בהם טפליצקי (75,000 ₪).","טיעוני ב""כ הצדדים"
"תפ""ח 6839-07-08","מאחר שלא נטען כי הנאשם הפיק תועלת כלכלית מהמעשים שבהם הורשע, אין מקום לכך שיוטל עליו עונש קנס.","טיעוני ב""כ הצדדים"
"תפ""ח 6839-07-08","מובן כי הנאשם לא יביע חרטה על מעשיו, שהרי הוא כופר בממצאים שנקבעו לגביו בהכרעת הדין.","טיעוני ב""כ הצדדים"
"תפ""ח 6839-07-08","לפנינו נגולה בהרחבה פרשה קשה ביותר, ובמרכזה ""שכירי אקדח"" ששכר הנאשם כדי לרצוח אנשים. שמענו בהרחבה גם ראיות הנוגעות לרקע האירועים, וברור שמדובר בניסיונות ל""חיסול חשבונות"" עברייני.",דיון והכרעה עונשית
"תפ""ח 6839-07-08","בפרשה נושא האישום הראשון שכר הנאשם את טפליצקי כדי לרצוח אדם, אך נפלה טעות בזיהוי ונבחר כקורבן אדם תמים ששמו דומה לשמו של הקורבן המיועד. הקורבן, יואב סיני, נפגע קשות משלושה קליעים, ואושפז לתקופה ארוכה. לפיכך, מבחינה משפטית לא הואשם הנאשם – כפי שלא הואשם טפליצקי - בעבירה של ניסיון לרצח. ואולם, יש לזכור כי הנאשם שידל לרצח ממש. ולא זו בלבד, אלא שהשכר המיועד בסך 15,000 דולר לטפליצקי, קוצץ במחצית והועמד על 7,500 דולר בלבד, מאחר שהקורבן לא מת.",דיון והכרעה עונשית
"תפ""ח 6839-07-08","בפרשה נושא האישום השני הורשע הנאשם (כמו טפליצקי וחודונוב), בין השאר, בעבירה של ניסיון לרצח. גם במקרה זה הוא שכר את טפליצקי, והפעם תמורת 30,000 דולר. בשלב מסוים, על דעת הנאשם, הצטרף שכיר חרב נוסף, חודונוב, שהיה אמור לחלוק את שכר הפשע עם חברו טפליצקי. פעולות רבות נעשו כדי לקדם את הקשר. בין השאר סיפק הנאשם לטפליצקי ולחודונוב שלושה אקדחים ומשתיק קול. טפליצקי וחודונוב הגיעו מספר פעמים לביתו של הקורבן המיועד, אלא שלא הצליחו לבצע את משימתם. בפעם האחרונה הם התמקמו מול ביתו של הקורבן ודרכו את אקדחיהם, ואולם הם נתפסו באקראי על ידי המשטרה.",דיון והכרעה עונשית
"תפ""ח 6839-07-08","בפרשה נושא האישום השלישי הנאשם לא הורשע כמשדל אלא כמבצע ישיר. ברחוב בחולון הוא ירה מספר יריות איום לעברו של איציק פרץ באקדח שאותו נשא שלא כדין, וכן תקף בידיו את פרץ.",דיון והכרעה עונשית
"תפ""ח 6839-07-08","נעיר כי האישום השלישי נופל בחומרתו משני האישומים הראשונים, וזאת מפני שהנאשם לא הואשם כי בירי שירה לעברו של פרץ, הוא התכוון לפגוע בו.",דיון והכרעה עונשית
"תפ""ח 6839-07-08","דומה שאין צורך להכביר מילים עד כמה מדובר במעשים נפשעים ונלוזים. בשתי הפרשות הראשונות הפך למרמס ערך קדושת החיים. מעשיו של הנאשם מעידים כי חיי אדם אינם משמעותיים בעיניו כלל. הנאשם שלח שכירי חרב כדי לרצוח אנשים, וזאת כאשר לא התבררה בפנינו מידת הקשר, אם בכלל, שבין הנאשם לבין הקורבנות המיועדים. ממילא גם טפליצקי וחודונוב לא הכירו אישית את מי שנועדו להירצח (כשם שלא התברר דיו מעמדו ההיררכי של הנאשם, והאם וכיצד הוא עצמו הופעל; לעניין זה נשוב בהמשך). בפרשה הראשונה נורה אדם תמים בהיותו ברכבו ולעיני אשתו, והוא נפגע קשות בפגיעות עצביות. הוא לא ידע כלל מדוע ולמה מתנפל עליו אופנוען ויורה בו (וכדבריו בהודעתו, ת/296: ""אין לי מושג מי יכול היה לעשות לי את זה. אני מרגיש שאני בסרט""). גם בפרשה השנייה אירגן הנאשם את כל הנדרש לביצוע הרצח. הוא גייס את טפליצקי בתשלום, אישר את גיוסו של אדם נוסף, וסיפק לשניים שלושה אקדחים ומשתיק קול. השלמת הרצח סוכלה באקראי על ידי המשטרה, לפני שהשכירים ביצעו את התכנית.",דיון והכרעה עונשית
"תפ""ח 6839-07-08","המעשים שהנאשם הורשע בביצועם מחייבים ללא ספק הטלת עונש מאסר ממושך. כך לגבי הפרשה הראשונה, כך לגבי הפרשה השנייה, ולאלה יש לצרף גם את המעשים נושא האישום השלישי. אישום זה נופל אמנם בחומרתו משני קודמיו. ואולם, אין להקל ראש בעבירות של נשיאת אקדח שלא כדין, וירי מאיים  לעבר אדם בטבורה של עיר.",דיון והכרעה עונשית
"תפ""ח 6839-07-08","שיקולי הגמול, ההגנה על הציבור וההרתעה מחייבים, אפוא, במקרה זה הטלת עונש מאסר חמור על הנאשם, והרחקתו מן החברה לתקופה ארוכה.",דיון והכרעה עונשית
"תפ""ח 6839-07-08","באותה שאלה שעליה ניטש בפנינו הוויכוח בין באי כוח הצדדים, סבורים אנו כי עונש המאסר המוטל על הנאשם צריך להיות חמור באופן משמעותי מהעונש שהוטל על טפליצקי, שהיה אף הוא מעורב בשלוש הפרשות האמורות, וזאת מהנימוקים שיפורטו להלן:",דיון והכרעה עונשית
"תפ""ח 6839-07-08","במישור העקרוני סבורים אנו כי במקרים כגון אלה צריך להיות עונשו של המשדל (הנאשם) חמור מעונשו של המבצע (טפליצקי). בספרות ובפסיקה קיים דיון באשר למידת חבותו ואשמתו של ""המשדל"" לעומת ""המבצע העיקרי"", והשלכת הדבר על עונשו של המשדל. נקודת המוצא שבחוק היא השוואת עונשו (המקסימלי) של המשדל לעבור עבירה - לעונשו של המבצע העיקרי (סעיף 34ד לחוק העונשין); זאת, לעומת ""המסייע לעבור עבירה"", שעונשו ""מחצית העונש שנקבע בחיקוק בשל ביצועה העיקרי"" (סעיף 32 לחוק העונשין). כבר מכאן אפשר ללמוד על החומרה שבה יש לראות את מי שהחטיא את חברו וגרם לו לבצע עבירה.",דיון והכרעה עונשית
"תפ""ח 6839-07-08","	ואכן, כאשר התעוררה השאלה האם עונש החובה שנקבע למבצע עבירת רצח חל רק על המבצע העיקרי או גם על המשדל, קבע בית המשפט העליון כי עונש החובה חל גם על המשדל. זאת נקבע, הן לפי לשונו המפורשת של סעיף 34ד לחוק העונשין, הקובע ש""כל דין"" החל על הביצוע העיקרי של העבירה יחול גם על השידול – היינו לרבות העונש – והן לפי תכלית החקיקה אשר שיוותה לנגד עיניה את תרומתו המהותית והמכרעת של המשדל להתרחשות העבירה. ראו ע""פ 5079/04 מסראווה נ' מדינת ישראל (לא פורסם, 18.2.2008, ס' 41-47 לפסק הדין, מפי השופט ד. חשין). ",דיון והכרעה עונשית
"תפ""ח 6839-07-08","בית המשפט העליון הוסיף, בהסתמכו על דברי פרופסור פלר, שיקול נוסף שלפיו יש בשידול לביצוע עבירה חומרה העולה על הביצוע העיקרי – ודומה כי דברים אלה מתאימים במיוחד למקרה שלפנינו:",דיון והכרעה עונשית
"תפ""ח 6839-07-08","	וראו גם החלטתה של הנשיאה ביניש שלא לקיים דיון נוסף בסוגיה זו: דנ""פ 2033/08 מסראווה נ' מדינת ישראל (לא פורסם, 12.8.08). ",דיון והכרעה עונשית
"תפ""ח 6839-07-08","בפרשה אחרת יצא השופט (כתוארו אז) מ. חשין כנגד אלה שתיארו את המשדל כמי שתורם ""תרומה עקיפה"" לביצועה של עבירה, והטעים כי לדעתו של תרומתו של משדל היא ""תרומה ישירה, ממש כתרומתו של המבצע העיקרי"" (ע""פ 2796/95 פלונים נ' מדינת ישראל, פ""ד נא(3) 388, 416). המשיך השופט חשין:",דיון והכרעה עונשית
"תפ""ח 6839-07-08",			                                       (שם; ההדגשה – שלנו) ,דיון והכרעה עונשית
"תפ""ח 6839-07-08","	אכן, יש לציין כי כל אימת שהמשדל תואר כמי שתורם תרומה ""עקיפה"" לעבירה, לא הייתה הכוונה אלא לציין שהמשדל הוא ""חיצוני"" למהלך ""הביצוע העיקרי"" של העבירה. בד בבד, צוין תמיד כי המשדל הוא שותף ראשי בשל תרומתו המהותית והמכרעת להתהוות העבירה, שהרי הוא ""האב הרוחני"" של העבירה וללא תרומתו לא היה המבצע ניגש לביצועה (פלר, יסודות בדיני עונשין, כרך ב, 1987, עמ' 226-225; ע""פ 2796/95 הנ""ל, בעמ' 404, מפי הנשיא ברק). ",דיון והכרעה עונשית
"תפ""ח 6839-07-08","בין כך ובין כך, דומה כי אין חולק שיהיו מקרים אשר בהם תהיה גדולה מידת חבותו, המוסרית והפלילית, של המשדל מזו של המבצע, ובמקרים כאלה מידת עונשו צריכה להיות גדולה יותר.",דיון והכרעה עונשית
"תפ""ח 6839-07-08","הנאשם גייס צעיר חסר עבר פלילי כדי שירצח בשליחותו אנשים תמורת תשלום. שכיר חרב נוסף, ללא עבר פלילי אף הוא, צורף באחד המקרים, בתיאום עם הנאשם. הנאשם היה הדמות הדומיננטית בארגון החיסולים המתוכננים.",כזה הוא המקרה שלפנינו. 
"תפ""ח 6839-07-08","בין השאר הוא סיפק לטפליצקי ולחודונוב שלושה אקדחים ומשתיק קול, ושילם 7,500 ₪ לטפליצקי עבור הירי ביואב סיני.",כזה הוא המקרה שלפנינו. 
"תפ""ח 6839-07-08","התמונה המצטיירת ממכלול מעשיו של הנאשם היא של אדם מסוכן מאוד, הבז לחוק, ושחיי אדם שווים בעיניו כקליפת השום. זכותו כמובן הייתה לשתוק בחקירה ולכפור באשמה. ואולם, עקב כך, הפרשה כולה לא פוענחה עד תומה, ונותרת תמונה של מסוכנות גדולה מאוד, החייבת להשפיע על מידת העונש.",כזה הוא המקרה שלפנינו. 
"תפ""ח 6839-07-08","ניתן להדגים בעובדות האישום הראשון את חומרתם היתירה של מעשי הנאשם לעומת טפליצקי - וזאת בהיבט המהותי. הנאשם שכר את טפליצקי לשם ביצוע רצח, ומבחינתו - זו התוצאה שאליה ייחל. הוא לא חזר בו מכוונתו זו, גם לאחר שטפליצקי הביע בפניו פקפוק בקשר לזהות הקורבן המיועד.",כזה הוא המקרה שלפנינו. 
"תפ""ח 6839-07-08","כאן מגיעים אנו לדברי הסנגור, הטוען כך: לפי דעת המשטרה ועמדת המאשימה, כפי שאלה הובאו בהכרעת הדין, הרי שהנאשם ביצע את מעשיו בשליחותו של אחר. הוא לא הכיר את הקורבנות, ולא היה לו מניע אישי בחיסולם. המניע היה של אדם אחר. גם לא הוכח כי הנאשם קיבל שכר עבור  מעשיו. על כן, יש להקל בעונשו.",כזה הוא המקרה שלפנינו. 
"תפ""ח 6839-07-08","אנו סבורים שיש לדחות בשתי ידיים את טענתו זו של הסנגור, ולמעשה את כל אחד ממרכיביה.",כזה הוא המקרה שלפנינו. 
"תפ""ח 6839-07-08","ראשית, יש לציין כי הטענה שטוען הסנגור אינה מתאימה כלל לארגוני פשע היררכיים, וקבלת טענת הסנגור כלשונה הייתה מובילה למסקנה אבסורדית, שלפיה יש להעניש בחומרה רק את מי שעומד בראש כנופיה או ארגון, ולא את אלה שמתחתיו המבצעים עבירות פליליות חמורות. גם אם לא מדובר בארגון היררכי, לא יעלה על הדעת לפטור בעונש קל מי ששידל אדם לבצע פשע, רק משום שעשה זאת למען אחר. כבר צוין כי מי ששידל אדם לרצוח אחר, והרצח בוצע – עונשו יהיה, כעונש חובה, עונש מאסר עולם, כעונשו של המבצע הישיר. הוא לא יישמע בטענה שיש להקל בעונשו משום שהוא עצמו פעל בשליחותם של אחרים.",כזה הוא המקרה שלפנינו. 
"תפ""ח 6839-07-08","שנית, יש לדחות את הצגתו של הנאשם כ""צינור"" המבצע ""מעשה קוף"" בלבד. ממכלול הראיות עלתה דמות של אדם בעל מעמד, הפועל בדבקות רבה לארגון והגשמת המעשים הפליליים החמורים ביותר. הוא המגייס, הוא המשלם, הוא המפעיל, הוא מספק הנשק, והוא המוח שמאחורי התכנית הפלילית.",כזה הוא המקרה שלפנינו. 
"תפ""ח 6839-07-08","שלישית, גם אם המשטרה והפרקליטות גורסים כי הנאשם פעל בשליחותו של אחר, הרי שיש לדייק ולומר כי התמונה במלואה לא הובררה במשפט, ולכך יש חשיבות רבה.",כזה הוא המקרה שלפנינו. 
"תפ""ח 6839-07-08","כאמור, שתק הנאשם בחקירתו, וגם במשפטו לא טען כי פעל בשליחותו של אחר. המאשימה גרסה כי אין בידיה ראיות להוכחת חשדותיה. בית המשפט בהכרעת הדין לא קבע כלל ממצאים בעניין זה, אלא הביא בהכרעת דינו, כחלק מהבאת הראיות הנוגעות לסוגיית המניע, את סברתם של המשטרה והמאשימה (ראו בסעיף 10 לעיל, המובאות שאליהן היפנה הסנגור, מסעיפים 383 ו-387 להכרעת הדין). כאן יש להדגיש, לענייננו, נקודה חשובה הנוגעת לטענת הסנגור, לאמור: אם נכון הוא שהייתה במקרה זה שרשרת של פשע, הרי שיש להבחין בין טפליצקי לבין הנאשם שעניינו חמור באופן ניכר. טפליצקי הודה כבר בחקירתו, הפליל את הנאשם, וכך איפשר לגלות דרג גבוה יותר בשרשרת הפשע (הוא הדין לגבי חודונוב). מבחינת האינטרס הציבורי, אין לדמות את טפליצקי לנאשם, שלא איפשר לחשוף את מי שהיה ""מעליו"" (אם וככל שהיה כזה).",כזה הוא המקרה שלפנינו. 
"תפ""ח 6839-07-08","	לסיום עניין זה נעיר, מעבר לנדרש, כי עיון בפסק הדין של ביהמ""ש העליון בפרשת בניזרי ואלבז מלמד בעליל כי אין הנידון שם דומה כלל, לא  מושגית ולא מעשית, למקרה שבפנינו. די אם נציין שהנאשם בניזרי הורשע כעובד ציבור בגין מעשים רבים של קבלת שוחד בסכומים גבוהים תמורת פעולות שונות שפעל כעובד ציבור בכיר, וכאשר מדובר בטובות הנאה בעלות ערך כספי ניכר ש""נכנסו לכיסו"". נסיבות מחמירות אלה לא התקיימו ברב אלבז. הוא הורשע בעבירות של קשירת קשר לבצע פשע ותיווך לשוחד, עקב השפעתו על אדם אחר לסייע לנותן השוחד. הכספים שהתקבלו לא נועדו לרב אלבז אישית אלא לישיבה שבראשה עמד (ראו ס' 24, 60-64 לפסק הדין).   ",כזה הוא המקרה שלפנינו. 
"תפ""ח 6839-07-08",ההחמרה בעונשו של הנאשם לעומת עונשו של טפליצקי מוצדקת לדעתנו לאור שיקולים נוספים:,כזה הוא המקרה שלפנינו. 
"תפ""ח 6839-07-08","כאמור, טפליצקי הודה במעשיו, ועונשו נגזר במסגרת הסדר טיעון הנקוב לעניין העונש. לעומת זאת, הנאשם הורשע לאחר שכפר ונשמעו ראיות. כנימוקים לקולא בעניינו של טפליצקי שימשו הודאתו במהלך חקירתו במשטרה, וכן הודאתו בפני בית המשפט. הודאות אלה התקבלו על ידי בית המשפט כמצביעות ""על חרטה כנה ונטילת אחריות"" (ראו ת/175). זאת ועוד, ב""כ המדינה הדגישה כי אלמלא מסר טפליצקי גרסה מלאה ומפורטת ביחס לעובדות האישום הראשון, לא ניתן היה לפענח פשע זה. שיקולים אלה לקולא אינם מתקיימים בעניינו של הנאשם.",כזה הוא המקרה שלפנינו. 
"תפ""ח 6839-07-08","בית המשפט התחשב לקולא בגילו הצעיר של טפליצקי ובעברו הנקי. הנאשם אינו צעיר כטפליצקי, ויש לו עבר פלילי (אם כי לא בעבירות חמורות ממין העבירות שבפנינו, והוא לא נדון בעבר לעונש מאסר).",כזה הוא המקרה שלפנינו. 
"תפ""ח 6839-07-08","מובן שבכל הנוגע לאישום השלישי, חמור עניינו של הנאשם מעניינו של טפליצקי, שכלל לא הואשם במקרה זה. הנאשם הוא שנשא אקדח שלא כדין, והוא שירה את היריות לעברו של פרץ כדי לאיים עליו, בעוד טפליצקי שימש כנהגו בלבד. צודקת ב""כ המאשימה בבקשתה לתת משקל לאישום זה בענישתו של הנאשם.",כזה הוא המקרה שלפנינו. 
"תפ""ח 6839-07-08","על חומרת עונשו של מי ששידל אדם לעבור עבירה של ניסיון לרצח בנסיבות דומות, ניתן ללמוד מע""פ 4720/98 מדינת ישראל נ' נחמן כהן ואח', תק-על 99(2), 51, בעניינו של הנאשם 2.  נאשם זה הורשע בכמה עבירות, ונדון לעונש כולל של 15 שנות מאסר, בגין חלקו באירוע עברייני, על רקע סכסוכים בעולם התחתון. באותו מקרה תוכנן לרצוח אדם. נשכרו שני אנשים, וסופקו להם אקדחים, אלא שהשניים נעצרו על ידי המשטרה בסמוך למקום הביצוע המתוכנן של הרצח. הם הסכימו להיות עדי מדינה, לא הועמדו לדין, וכך נחשפה הפרשה.",כזה הוא המקרה שלפנינו. 
"תפ""ח 6839-07-08","הנאשם 2 הורשע על כך ששכר את השניים לביצוע הרצח, תכנן עימם את פרטי הביצוע, סיפק להם את הציוד הדרוש, לרבות כלי נשק ורכב מילוט, סייר איתם במקום, וערך לאחד מהם מטווח אקדחים. למעשה, התברר בפני בית המשפט כי הנאשם 2 שימש כנציגו של הנאשם 1 בכל הקשור להזמנת הרצח ולהיערכות לקראת מימושו.",כזה הוא המקרה שלפנינו. 
"תפ""ח 6839-07-08","אכן, בולטים באותו מקרה קווי הדימיון לאירוע נושא האישום השני שבפנינו. הנאשם 2 נדון, כאמור, לעונש של 15 שנות מאסר בפועל, ובית המשפט העליון אישר את העונש ""בהתחשב בכך שמדובר ברצח מתוכנן באמצעות 'רוצחים שכירים' על רקע סכסוכים בעולם התחתון"" (סעיף 7 לפסק-הדין). באותו מקרה לא נוספו אישומים שעניינם פרשות חמורות נוספות כמו במקרה שלפנינו.",כזה הוא המקרה שלפנינו. 
"תפ""ח 6839-07-08","ואולם, בית המשפט עצמו קבע כי ביטול הרשעתו של הנאשם 2 בעבירה של ""שידול לרצח"" – אין לה השלכה לעניין העונש: ""הביטול אינו נעוץ בשינוי של התשתית העובדתית העומדת בבסיס הרשעתו; ומן ההיבט העונשי זהו ביטול טכני-פורמלי בלבד"" (שם).",כזה הוא המקרה שלפנינו. 
"תפ""ח 6839-07-08","	כמו כן, נפנה לעניין סיאנוב הנ""ל (ע""פ 4668/05), שהובא על ידי המאשימה, כדי להראות שבמקרים מתאימים נכון הוא להחמיר בעניינו של מי שמשדל אחר לבצע רצח - ממי שניסה לרצוח כ""מבצע עיקרי"". ",כזה הוא המקרה שלפנינו. 
"תפ""ח 6839-07-08","לאור כל האמור לעיל, אנו סבורים כי יש להטיל על הנאשם עונש מאסר בפועל החמור  באופן משמעותי מעונש המאסר שהוטל על טפליצקי. יחד עם זאת מצאנו שלא למצות את הדין עם הנאשם – כפי המתחייב מחומרתם המצטברת של המעשים ומהפסיקה – וזאת כדי לשמור על זיקה מסוימת בין עונשו של הנאשם לבין עונשו של טפליצקי, היינו, כדי לשמור על מידתיות ראויה בפער שבין עונשי המאסר בפועל.",כזה הוא המקרה שלפנינו. 
"תפ""ח 6839-07-08","כמו כן, בהטילנו את עונש המאסר על הנאשם, ניקח בחשבון את העובדה שעברו הפלילי הוא ישן, וכי לא נדון בעבר לעונש מאסר בפועל. אין לדמות את העבירות שבהן הורשע בעבר לעבירות נושא האישומים שבפנינו. עוד שיווינו לנגד עינינו את העובדה שהנאשם היה במעצר בית במשך 27 חודשים ברציפות מבלי להפר את תנאיו.",כזה הוא המקרה שלפנינו. 
"תפ""ח 6839-07-08","הנאשם הורשע בשלוש פרשיות שונות שאירעו במועדים שונים. ניתן במקרה זה להטיל עונש על כל אחד מהמעשים בנפרד, ולהחליט על אופן צבירתם או חפיפתם. ניתן גם להטיל עונש אחד, כאשר מידת העונש הכולל הראויה היא לנגד עינינו (השוו ע""פ 6867/06 עזאם נ' מדינת ישראל, תק-על 2008(4), 168 – סעיפים 21-17).",כזה הוא המקרה שלפנינו. 
"תפ""ח 6839-07-08","נראה לנו כראוי במקרה זה להטיל עונש כולל, מתוך מבט על כלל האישומים, כפי שהוטל על טפליצקי (במסגרת הסדר הטיעון).",כזה הוא המקרה שלפנינו. 
"תפ""ח 6839-07-08","טפליצקי שירה בסיני ופצע אותו חויב בגזר דינו בתשלום פיצויים לסיני בסכום של 75,000 ₪. פיצויים אלה לא היו מוסכמים לפי הסדר הטיעון.",כזה הוא המקרה שלפנינו. 
"תפ""ח 6839-07-08","אנו סבורים שגם את הנאשם יש לחייב בתשלום פיצויים לסיני, ובשיעור גבוה יותר, בהתחשב בכל הנסיבות. בין השאר יש להטעים שחבותו המוסרית והמהותית של הנאשם רבה באירוע זה מחבותו של טפליצקי.",כזה הוא המקרה שלפנינו. 
"תפ""ח 6839-07-08","לעומת זאת, איננו מטילים על הנאשם קנס, לאור תקופת המאסר הארוכה, ומאחר שגם על טפליצקי לא הוטל קנס.",כזה הוא המקרה שלפנינו. 
"תפ""ח 6839-07-08","לאור כל האמור לעיל, החלטנו לגזור את עונשו של הנאשם, בגין כל העבירות שבהן הורשע, כדלקמן:",התוצאה
"תפ""ח 6839-07-08","17 שנות מאסר לריצוי בפועל, בניכוי ימי מעצרו בתיק זה, החל ביום 25.4.07 עד 18.8.08.",התוצאה
"תפ""ח 6839-07-08","12 חודשי מאסר על תנאי, והתנאי הוא שהנאשם לא יעבור תוך שלוש שנים  מיום שחרורו מהכלא אחת העבירות שבהן הורשע, וכל עבירת אלימות מסוג פשע.",התוצאה
"תפ""ח 6839-07-08","אנו מחייבים את הנאשם בתשלום פיצויים בסך 120,000 ₪ ליואב סיני. התשלום יופקד בקופת בית המשפט תוך 90 יום מהיום, ויועבר לסיני על פי כתובת שתמסור המאשימה.",התוצאה
"תפ""ח 6839-07-08","אם לא יופקד הסכום  במועד - יחויב בריבית ובהפרשי הצמדה מאותו יום ועד לתשלום בפועל, ויועבר לגבייה למרכז לגביית קנסות.",התוצאה
"תפ""ח 6839-07-08","הודעה לנאשם זכותו לערער לביהמ""ש העליון תוך 45 יום מהיום.",התוצאה
"תפ""ח 6839-07-08","ניתן והודע היום כ' חשון תשע""א, 28/10/2010 במעמד ב""כ הצדדים והנאשם.  ",<#6#>
"תפ""ח 6839-07-08",אברהם טל 54678313-/,<#6#>
"תפ""ח 6839-07-08","אברהם  טל, שופט, אב""ד",<#6#>
"תפ""ח 6839-07-08","ד""ר מנחם פינקלשטיין, ",סגן נשיא
"תפ""ח 6839-07-08","ד""ר אחיקם סטולר, ",שופט
"תפ""ח 6839-07-08",הוקלד על ידי: ליאת בוסי,54678313
"תפ""ח 6839-07-08",נוסח מסמך זה כפוף לשינויי ניסוח ועריכה,54678313
"תפ""ח 6839-07-08","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
