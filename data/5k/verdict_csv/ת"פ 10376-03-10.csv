verdict,text,part
"ת""פ 10376-03-10","ת""פ 10376-03-10 מדינת ישראל נ' אבו דאחל",בית משפט השלום ברמלה
"ת""פ 10376-03-10","ע""י עו""ד ויטלם ",מדינת ישראל
"ת""פ 10376-03-10","ע""י עו""ד אבו עאמר ",מוסא אבו דאחל
"ת""פ 10376-03-10","הנאשם הודה בכתב האישום והורשע בעבירות המפורטות בו. ביום 17.11.2008 בביקורת במקרקעין הידועים כגוש 4450 חלקה 194, ברח' משה רבנו 24 ברמלה, הנאשם ביצע בניה ללא היתר על קרקע המיועדת למגורים. הנאשם בנה תוספת בנייה בשטח של כ-39 מ""ר, ע""י הגבהת 2 קירות  קיימים, הוספת קירוי מברזל ופתיחת חלון בצידו המערבי  של הבית. המקרקעין נשוא כתב האישום הינן במרחב התכנון המקומי של העיר רמלה והעבודות הנ""ל טעונות קבלת היתר בנייה מהוועדה המקומית.",גזר דין
"ת""פ 10376-03-10",הנאשם הודה בכתב האישום ביום 4 יולי 2010 ומועד הטיעונים לעונש נדחה מעת על מנת לאפשר לנאשם לנסות להכשיר את הבניה. הטיעונים לעונש התקיימו ב- 18.3.2012 ובסופו של דבר הבניה נשוא כתב האישום לא הוכשרה.,גזר דין
"ת""פ 10376-03-10","ב""כ המאשימה טענה שמדובר בבניה בהיקף משמעותי וכי קודם להגשת כתב האישום ניתנה לנאשם האפשרות להכשיר את הבניה על ידי שליחת התראה בטרם הגשת כתב האישום. בנוסף ניתנה אורכה משמעותית לנאשם לאחר הגשת כתב האישום להסדיר את הבניה ולקבל רישיון בניה כדין בגינה, אך הדבר לא נעשה. המאשימה ביקשה להשית על הנאשם קנס משמעותי, מתן צו הריסה כנגד הבניה וכן חיובו בתשלום אגרת הבניה בסך של 2,300 ₪.",גזר דין
"ת""פ 10376-03-10","ב""כ הנאשם טען כי הנאשם הינו אדם נשוי ואב לשבעה ילדים וכי תוספת הבנייה בבית מגוריו בוצעה מכורח נסיבות משפחתו. הנאשם שכיר המשתכר סכום של 5,000 ₪ בחודש. הסיבה שהנאשם לא פעל להסדיר את הרישוי נעוצה בבעיות כלכליות , שכן לא הצליח לגייס את הסכום הנדרש להכשרת הבניה. כמו כן, הנאשם חויב בגין תוספת הארנונה בגין הבנייה הלא חוקית, החל ממועד ביקור הפקח בנכס ואילך.",גזר דין
"ת""פ 10376-03-10","לנאשם שבפני ניתנה הזדמנות להכשיר את הבניה המפורטת בכתב האישום, ונראה כי המאשימה נקטה באורך רוח בעניינו של הנאשם. בסופו של יום, הבניה לא הוכשרה למרות דחיות רבות של הדיונים בתיק. בפסיקה נקבע שעל בתי המשפט להכביד את ידם בנושאים הנוגעים לבניה לא חוקית על ידי ענישה מחמירה (רע""פ 8482/10 חלאילה נ' מדינת ישראל, פורסם ב- ""נבו"", ניתן ביום 29.11.10, פסקה ז' להחלטת כבוד השופט רובינשטיין). לקחתי בחשבון את הודייתו של הנאשם בכתב האישום, מצבו הכלכלי וכן היותו נשוי ואב לילדים וכי הבניה נשוא כתב האישום משרתת את בני ביתו למטרת מגורים.",גזר דין
"ת""פ 10376-03-10","לאחר ששקלתי את חומרת העבירה מחד ונסיבותיו האישיות של הנאשם מאידך, אני גוזר על הנאשם את העונשים הבאים:",גזר דין
"ת""פ 10376-03-10","הנאשם ישלם קנס בסך של 9,000 ₪, או 20 ימי מאסר תמורתו. הקנס ישולם ב- 10 תשלומים חודשיים שווים ורצופים כאשר הראשון שבהם עד ליום 1.5.2012 והיתרה ב- 1 לכל חודש שלאחריו. אי עמידה באחד התשלומים תעמיד את מלוא סכום הקנס לפרעון מיידי.",גזר דין
"ת""פ 10376-03-10","הנאשם יחתום על התחייבות כספית בסך של 20,000 ₪ להימנע במשך שנתיים מהיום מביצוע עבירה לפי חוק התכנון והבניה תשכ""ה – 1965 והתקנות שלפיו. הנאשם יחתום על ההתחייבות הכספית עוד היום במזכירות בית המשפט. היה וההתחייבות הכספית לא תיחתם הנאשם ייאסר למשך 40 ימים.",גזר דין
"ת""פ 10376-03-10","ניתן בזאת צו הריסה כנגד הבניה נשוא כתב האישום. הצו ייכנס לתוקפו בתום 6 חודשים מהיום, אלא אם עד למועד זה יהיה בידי הנאשם היתר בניה כדין. הצו יירשם בפנקסי המקרקעין.",גזר דין
"ת""פ 10376-03-10","הנאשם ישלם למאשימה אגרת בניה בסך של 2,300 ₪, ואשר ישולם עד ליום 1.7.2012.",גזר דין
"ת""פ 10376-03-10",זכות ערעור תוך 45 ימים. ,גזר דין
"ת""פ 10376-03-10",הישאם אבו שחאדה 54678313,54678313
"ת""פ 10376-03-10","ניתן היום,  ט' ניסן תשע""ב, 01 אפריל 2012, בהעדר הצדדים.",54678313
"ת""פ 10376-03-10",נוסח מסמך זה כפוף לשינויי ניסוח ועריכה,54678313
"ת""פ 10376-03-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
