verdict,text,part
"תפ""ח 793-07-14","תפ""ח 793-07-14 מדינת ישראל נ' סוליימנוב(עציר)",בית המשפט המחוזי בחיפה
"תפ""ח 793-07-14","יורי סוליימנוב, ת""ז xxxxxxxxx",הנאשם
"תפ""ח 793-07-14","חוק העונשין, תשל""ז-1977: סע'  29, 40א, 40ב, 40ט, 77, 144(א), 144(ב), 300(א), 300(א)(2), 40יא, 40יא (6), 40יב, 40יג, 40יג(א), 40יג(ב), 499",חקיקה שאוזכרה: 
"תפ""ח 793-07-14","הנאשם הורשע בתום שמיעת הראיות בעבירות רצח בכוונה תחילה, קשר לביצוע פשע ועבירות בנשק, לפי סעיפים 300(א)(2)+29, 499 ו-144(א) + 144(ב) + 29 לחוק העונשין, התשל""ז – 1977 (להלן: ""חוק העונשין"").",מבוא:
"תפ""ח 793-07-14","בהכרעת הדין פירטנו בהרחבה את מכלול העובדות והראיות אשר על בסיסן החלטנו להרשיע את הנאשם ברצח המנוח בוריס זרצר ז""ל (להלן: ""המנוח""), אשר הועסק כשומר לילה במפעל ""לפידות"" באיזור התעשייה הדרומי בקיסריה ונרצח בליל שבת ה - 22/5/2010. ",מבוא:
"תפ""ח 793-07-14","בגין רצח המנוח עומדים לדין גם האחים רוני ורפי שלומוב, אשר משפטם טרם הסתיים בפני מותב אחר של בית משפט זה, ואשר על פי הנטען, קשרו קשר לרצוח את המנוח, יחד עם הנאשם.",מבוא:
"תפ""ח 793-07-14","ב""כ המאשימה הניחה בפנינו את תצהירי אלמנתו של המנוח ובנו (ט/1, ט/2), בהתאם לסעיף 18 לחוק זכויות נפגעי עבירה, תשס""א – 2001 (להלן: ""חוק זכויות נפגעי עבירה"").",ראיות המאשימה לעונש:
"תפ""ח 793-07-14","את הימים שלאחר האירוע הגדיר ""כמעין סרט אימה"" בהם נתבקש לזהות את גופת אביו, את המראה הקשה אשר נגלה לעיניו, המפגשים עם אנשי המשטרה במהלך החקירה כאשר מעל לכל, מרחפת עננה של אי וודאות ובעיקר השאלה מדוע נרצח.",ראיות המאשימה לעונש:
"תפ""ח 793-07-14","את שנת חייו האחרונה של המנוח תיאר כשנה היפה מכל, תוך שציין את הקשר שהתחדש ביניהם ועובדת היותו של המנוח ""למשענת ודמות אוהבת ותומכת"" בתקופות קשות שעמד לצידו בהכוונה, עצה טובה וכתף תומכת.",ראיות המאשימה לעונש:
"תפ""ח 793-07-14","את תצהירו סיים בן המנוח בתיאור חסרונו כדמות סב לילדיו, על כל המשתמע מכך.",ראיות המאשימה לעונש:
"תפ""ח 793-07-14","על כל האמור לעיל הוסיף את התרשמותו מהדיונים בבית המשפט בהם עשה הנאשם, כך לדבריו, כל אשר ביכולתו להימנע מלקחת אחריות על מעשיו תוך הכחשה גורפת לאירוע בו נרצח אביו.",ראיות המאשימה לעונש:
"תפ""ח 793-07-14","רעיית המנוח, הגב' אולגה זרצר, שמעה על הירצחו של המנוח בבוקר שלמחרת בשידורי הרדיו שם דובר  על שומר בקיסריה שנפגע מירי, ובעודה ממתינה בציפייה להגעתו ומתבוננת מחלון ביתה, הגיעה ניידת משטרה עם הידיעה הנוראה.",ראיות המאשימה לעונש:
"תפ""ח 793-07-14","במהלך 7 שנות נישואיהם היה לה לחבר טוב, ומאז, ""חייה אינם אותם חיים"", געגועיה הרבים למנוח מביאים אותה לרגעי שבר של התפרקות ובכי, היא נאלצה לעזוב מקום עבודתה תוך שנדרשה להפסקות ממושכות וכדורי הרגעה, עד כי היא מתקשה לכלכל את עצמה.",ראיות המאשימה לעונש:
"תפ""ח 793-07-14","בטיעוניה לעונש ציינה ב""כ המאשימה כי המנוח היה בן 56 במותו והותיר אחריו אישה, בן ונכד.",טיעוני הצדדים לעונש:
"תפ""ח 793-07-14","בהתייחס לנאשם ציינה ב""כ המאשימה כי הוא נעדר הרשעות קודמות, ונתון במעצר מיום 1.6.14.",טיעוני הצדדים לעונש:
"תפ""ח 793-07-14","עוד בקשה ב""כ המאשימה כי הנאשם יפצה את נפגעי העבירה בסכום המירבי הקבוע בחוק העונשין, ולעניין זה הפנתה לתצהירי נפגעי העבירה ""המדברים בעד עצמם"", כלשונה.",טיעוני הצדדים לעונש:
"תפ""ח 793-07-14","לעניין הפיצוי טענה ב""כ המאשימה כי מלבד הנזקים הקשים שנגרמו לנפגעי העבירה, הרי שהפיצוי מסמל את אחריות הנאשם כמי שרצח באכזריות רבה את המנוח, אדם נורמטיבי, ואת האחריות שהוא חב הן לציבור והן למשפחתו של המנוח.",טיעוני הצדדים לעונש:
"תפ""ח 793-07-14","ב""כ המאשימה הגישה רשימת פסקי דין לעניין זה (ט/3) וציינה כי בהתאם להלכה הפסוקה פסיקת פיצוי נעשית מבלי להתחשב במצבו הכלכלי של הנאשם, וגם כאשר בית המשפט מעריך שאין סיכוי רב שהנאשם ישלם את הפיצוי, אין בכך למנוע את חיובו בפיצוי וזאת, בין היתר, לאור ההיבט המוסרי והערכי שבהטלת הפיצוי כאמור.",טיעוני הצדדים לעונש:
"תפ""ח 793-07-14","מנגד, טען ב""כ הנאשם כי בענייננו אין מקום להשית עונש נפרד בגין עבירת הנשק ""שהיא אינטגרלית בביצוע עבירת הרצח"", כדבריו.",טיעוני הצדדים לעונש:
"תפ""ח 793-07-14","לעניין הפיצוי, ביקש ב""כ הנאשם להתחשב בכך שהנאשם נעדר עבר פלילי וזוהי הסתבכותו הראשונה והיחידה עם החוק. עוד טען כי יש להתחשב בעובדה כי בפרשיה המדוברת מתנהל משפט בנפרד של שני מעורבים נוספים באירוע הרצח, ויש ליתן לכך משקל בקביעת גובה הפיצוי.",טיעוני הצדדים לעונש:
"תפ""ח 793-07-14","זאת ועוד, ב""כ הנאשם ביקש להתחשב במצבו הכלכלי ""הרעוע ביותר"" של הנאשם, ולחילופין טען כי אם בסופו של יום יוחלט על הטלת פיצוי, יעוכב הפיצוי עד להכרעה בערעור שיוגש.",טיעוני הצדדים לעונש:
"תפ""ח 793-07-14","הנאשם, שנשאל באם רצונו לומר דבר מה, השיב – ""אני חף מפשע"" (עמ' 1037, ש' 18).",טיעוני הצדדים לעונש:
"תפ""ח 793-07-14","כעולה מהמסכת העובדתית שפורטה בהרחבה בהכרעת הדין הנאשם יחד עם אחרים קשר קשר לרצח המנוח ביריות, ולשם כך ערך יחד עם אחרים תכנון והכנות שכללו, בין היתר, הצטיידות ברובה 16M ותחמושת, מעקבים אחר המנוח, הכנת נתיב בריחה ורכב מילוט.",דיון:
"תפ""ח 793-07-14","על פי התכנון כמפורט לעיל, בוצע רצח המנוח לאחר שזה האחרון הגיע בשעות הערב של ליל 22/05/2010 לעבודתו במפעל.",דיון:
"תפ""ח 793-07-14","הנאשם יחד עם אחד משותפיו ארבו למנוח, שערך סיור שגרתי במפעל בו עבד כשומר, ומשהגיע סמוך לשער המפעל, נורה למוות.",דיון:
"תפ""ח 793-07-14","יתרה מזו, כמתואר בהכרעת הדין, שניים מששת הקליעים, נורו לעבר המנוח לאחר שזה נפל ובעת ששכב כבר על הקרקע.",דיון:
"תפ""ח 793-07-14","מותו של המנוח נזכיר נגרם מנזק חמור לריאה, לטוחה הימנית ולכבד, עם איבוד דם, מעבר 5 קליעים דרך הגוו. לאחר הירי במנוח, נמלטו הנאשם ושותפיו מן המקום, בהותירם את המנוח מוטל על הקרקע.",דיון:
"תפ""ח 793-07-14","לאחר רצח המנוח ביום 22/05/10, בוצעו פעולות חקירה רבות במשך 4 שנים בניסיון לפענח את הרצח, כאשר בכל אותן שנים לא היתה פריצת דרך בפענוח הרצח.",דיון:
"תפ""ח 793-07-14","ציינו בהכרעת הדין, כיצד ארע המפנה בחקירה בשנת 2014, עת נמצאה התאמת די.אן. אי מבדל סיגריה שנמצא בסמוך לזירת האירוע והחלה פעילות סמויה לאיסוף ראיות אשר הובילה בסופו של יום להגשת כתב אישום כנגד הנאשם בתיק זה ושניים נוספים, העומדים לדין בפני מותב אחר של בית המשפט המחוזי בחיפה.",דיון:
"תפ""ח 793-07-14",סיבת רציחתו של המנוח והמניע לכך נותרו עלומים. ,דיון:
"תפ""ח 793-07-14","הנאשם, הורשע בתום שמיעת ראיות, וזאת לאחר שכפר במיוחס לו בכתב האישום, ולמעשה, גם בשלב הטיעונים לעונש לא הביע חרטה אלא דבק בכפירתו.",דיון:
"תפ""ח 793-07-14","יודגש, כי אין בניהול ההוכחות בכדי להחמיר עימו (סעיף 40יא (6) לחוק העונשין), אך עם זאת, ידועה ההלכה הפסוקה לפיה הודאת הנאשם, נטילת אחריות והבעת חרטה מהוות נסיבות מקלות. אין הדבר כך בענייננו.",דיון:
"תפ""ח 793-07-14","שמענו את טיעוני ב""כ הצדדים לעונש בדיון שהתקיים בפנינו, ועיינו בתצהירי נפגעי העבירה.",דיון:
"תפ""ח 793-07-14","ב""כ המאשימה ביקשה לגזור על הנאשם עונש של מאסר עולם בגין עבירת הרצח וכן עונש נפרד בגין ביצוע עבירות הנשק, שירוצה ""לפנים משורת הדין"" בחופף. בנוסף, עתרה ב""כ המאשימה לפיצויים בשיעור המירבי הקבוע בחוק העונשין למשפחת המנוח.",דיון:
"תפ""ח 793-07-14","מנגד, ב""כ הנאשם הפנה לנימוקים לקולא, וביקש שלא להטיל על הנאשם עונש נפרד בגין עבירת הנשק שבמקרה זה היא חלק אינהרנטי מהמעשה עצמו, כלשונו, וכן בקש להתחשב במצבו הכלכלי של הנאשם, עברו הפלילי הנקי ונסיבות נוספות בקביעת הפיצוי לנפגעי העבירה.",דיון:
"תפ""ח 793-07-14","כאמור לעיל, הנאשם הורשע בשלוש עבירות: רצח בכוונה תחילה, קשר לביצוע פשע ועבירות בנשק, לפי סעיפים 300(א)(2)+29, 499 ו- 144(א)+ 144(ב)+29 לחוק העונשין.",דיון:
"תפ""ח 793-07-14","על ענייננו חולש תיקון 113 לחוק העונשין, שעניינו הסדרת הבניית שיקול הדעת השיפוטי בענישה (סעיף 40א לחוק העונשין).",דיון:
"תפ""ח 793-07-14","העיקרון המנחה בענישה – עיקרון ההלימה – מבטא קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו (סעיף 40ב לחוק העונשין).",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","סעיף 40יג לחוק העונשין קובע, כדלקמן: ",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14",(ב).,המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","כלומר, לעניין גזירת העונש, מבחין תיקון 113 לחוק העונשין בין שני מצבים, כדלקמן:",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","האחד, כאשר בית המשפט הרשיע נאשם במספר עבירות המהוות אירוע אחד –אז, יקבע בית המשפט מתחם עונש הולם לאירוע כולו, ויגזור עונש כולל לכל העבירות בשל אותו אירוע (סעיף 40יג(א) לחוק העונשין);",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","השני, כאשר בית המשפט הרשיע נאשם במספר עבירות המהוות מספר אירועים – שאז, יקבע בית המשפט מתחם עונש הולם לכל אירוע בנפרד, ולאחר מכן רשאי בית המשפט לגזור עונש נפרד לכל אירוע, או עונש כולל לכל האירועים; ובמקום בו הטיל בית המשפט עונש נפרד לכל אירוע, עליו לקבוע האם העונשים יוטלו במצטבר או בחופף (סעיף 40יג(ב) לחוק העונשין).",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","בעניינינו הורשע הנאשם בשלוש עבירות – רצח, עבירות בנשק וקשירת קשר לביצוע פשע – אשר מבחינה עובדתית שזורות האחת בשנייה. שהרי, עבירות הנשק וקשירת הקשר באו בכדי להשלים ולבצע את מעשה הרצח.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","מכאן, שלפחות מהבחינה ה""צורנית"" ניתן לומר כי מדובר בשלוש עבירות המהוות אירוע אחד.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","מן הבחינה המוסרית ותוך בחינת הערכים המוגנים, קיים שוני בין עבירת הרצח לעבירות הנשק והקשר לפשע בהן הורשע הנאשם.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","הערך שנפגע בביצוע עבירת הרצח, הוא כמובן ערך קדושת החיים, שהוא הערך הנעלה מכל. אולם, הערכים שנפגעו בביצוע עבירת הנשק וקשירת קשר לפשע חשובים אף הם וראויים להגנה בקביעת המתחם.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","אכן, השימוש שעשה המחוקק במונחים ""אירוע"" ו""עבירה"" מעוררים, כמו במקרה זה, קשיים לא קלים.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","בענייננו, ולמרות דברי ב""כ המאשימה בטיעוניה לעונש כאמור לעיל, כי הגם שיש להטיל בגין עבירת הנשק עונש נפרד, הרי ש""לפנים משורת הדין לא נבקש שיוטל במצטבר אלא בחופף"" עדיין שומה עלינו לקבוע את מתחם העונש ההולם על פי נסיבותיה המיוחדות של עבירת הנשק וכן עבירת הקשר, וכן את העונש המתאים בתוך המתחם.",המנגנון הקבוע בתיקון 113 לגזירת העונש – מסגרת נורמטיבית
"תפ""ח 793-07-14","הערכים החברתיים שנפגעו מביצוע העבירות – מצויים ברף העליון של הערכים המוגנים בגרימה למותו של אדם באמצעות שימוש בנשק חם. הערך המוגן בו פגע הנאשם – חיי אדם – הוא ערך עליון. במעשיו מעוררי התיעוב, חילל הנאשם את עקרון קדושת החיים. את הפגיעה בערך חברתי נעלה זה מגלם עונש החובה בגין עבירת הרצח –  מאסר עולם.",הערכים החברתיים שנפגעו מביצוע העבירות
"תפ""ח 793-07-14","באשר לערך החברתי שנפגע מביצוע עבירות הנשק ומידת הפגיעה בו, הרי שבית המשפט העליון עמד לא אחת על חומרתן של עבירות הנשק, המקימות סיכון ממשי וחמור לציבור ויוצרות פוטנציאל להסלמה עבריינית, תוך שהוא חוזר ומבהיר, כי חומרה זו מחייבת ליתן ביטוי עונשי הולם באמצעות הרחקת מבצעי העבירות לתקופת מאסר ממשית לריצוי בפועל. בית המשפט העליון הבהיר לא אחת כי הגיעה העת להחמיר בעבירות הנשק.",הערכים החברתיים שנפגעו מביצוע העבירות
"תפ""ח 793-07-14","בהקשר זה ראה ע""פ 5604/11 נאסר נ' מדינת ישראל [פורסם בנבו] שם נקבע, בין היתר, כדלקמן:",הערכים החברתיים שנפגעו מביצוע העבירות
"תפ""ח 793-07-14","כן, ראה ע""פ 49/11 סלאימה נ' מדינת ישראל [פורסם בנבו] שם נקבע, בין היתר, כדלקמן:",הערכים החברתיים שנפגעו מביצוע העבירות
"תפ""ח 793-07-14","למרבה הדאבה, תופעה זו היא נפוצה, ואת מחירה שילמו לא אחת בחייהם אנשים תמימים שלרוע מזלם נקלעו לזירה אלימה.",הערכים החברתיים שנפגעו מביצוע העבירות
"תפ""ח 793-07-14",בהתאמה גם נתנו דעתנו לעבירה של קשירת קשר לביצוע פשע.,הערכים החברתיים שנפגעו מביצוע העבירות
"תפ""ח 793-07-14","בנסיבות אלו, הרי שהערכים החברתיים המוגנים שנפגעו מביצוע העבירות שביצע הנאשם הם חיי אדם, קדושת החיים, ביטחון הציבור, שלום וביטחון הציבור והסדר הציבורי. במעשי הנאשם, כפי שהם מקבלים את ביטויים בעובדות כתב האישום, הרי שמדובר בפגיעה משמעותית וממשית בערכים החברתיים המוגנים, כפי שפורטו לעיל.",הערכים החברתיים שנפגעו מביצוע העבירות
"תפ""ח 793-07-14","הדעת אינה סובלת מצב דברים שכזה, ועל בית המשפט להביע את שאט נפשו וסלידתו מעבריינים שגדעו את פתיל חייהם של קרבנם במחי יד ולנקוט כלפיהם ביד נוקשה ובאפס סובלנות. על מבצע העבירה יש להשית ענישה מחמירה וכבדה, שתבטא את החומרה היתרה הגלומה במעשיהם מעוררי התיעוב.",הערכים החברתיים שנפגעו מביצוע העבירות
"תפ""ח 793-07-14","בעניינינו, לא התבררה כאמור הסיבה מדוע נרצח המנוח, אדם מן הישוב, יישר דרך אשר יצא למצוא את פת לחמו בעבודה כשומר לילה במפעל.",הערכים החברתיים שנפגעו מביצוע העבירות
"תפ""ח 793-07-14","את עוצמת הכאב על הירצחו של המנוח בנסיבות אלה ביטא בנו בתצהירו, ואין לנו אלא לשוב ולהפנות למצוטט מהתצהיר.",הערכים החברתיים שנפגעו מביצוע העבירות
"תפ""ח 793-07-14","באשר לעבירת הרצח, על פי דין, משנגזר דינו של נאשם בגין עבירת רצח, ייגזר דינו לעונש מאסר עולם (סעיף 300(א) לחוק העונשין).",מדיניות הענישה הנהוגה
"תפ""ח 793-07-14","משכך, נותר לבחון את מדיניות הענישה הנוהגת באשר לעבירת הנשק, שהעונש המירבי הקבוע בצדה של עבירה זו הוא שבע ועשר שנות מאסר (סעיפים 144(א) ו- 144(ב) לחוק העונשין בהתאמה), וכן עבירת קשירת הקשר.",מדיניות הענישה הנהוגה
"תפ""ח 793-07-14","בית המשפט העליון עמד, לא אחת, על חומרת עבירת הנשק, על הצורך להטיל בגינה ענישה מחמירה ומרתיעה ואכן בפסיקת בית המשפט העליון בשנים האחרונות ניכרת מגמת החמרה בענישה בעבירות הנשק (ראו, למשל, ע""פ 2251/11 נפאע נ' מדינת ישראל [פורסם בנבו] (4.12.11); ע""פ 4450/11 עספור נ' מדינת ישראל [פורסם בנבו] (8.2.12)). מגמה מחמירה זו הולכת ומתחזקת נוכח היקפן המתרחב של עבירות המבוצעות בנשק וזמינותו המדאיגה של הנשק העלול, כמו במקרה שלפנינו, להביא לתוצאות הרסניות. ",מדיניות הענישה הנהוגה
"תפ""ח 793-07-14",בהתאמה גם נתנו דעתנו כאמור לעבירת קשירת קשר לביצוע פשע.,מדיניות הענישה הנהוגה
"תפ""ח 793-07-14","באלה הנתונים, מתחם העונש ההולם נע בין מאסר עולם (העונש לעבירת רצח) ובין מאסר עולם ועוד שלוש שנות מאסר.",מדיניות הענישה הנהוגה
"תפ""ח 793-07-14","משעמדנו על מדיניות הענישה הנהוגה הצריכה לענייננו, על בית המשפט לבחון את הנסיבות הקשורות בביצוע העבירה, זאת ""ככל שסבר שהן משפיעות על חומרת מעשה העבירה ועל אשמו של הנאשם"" (סעיף 40ט לחוק העונשין).",נסיבות הקשורות בביצוע העבירות
"תפ""ח 793-07-14","על התכנון המוקדם לרצח המנוח ניתן ללמוד מהצטיידות ברובה 16M, בתכנון המוקדם להגיע למפעל מבודד המצוי באזור התעשייה בקיסריה, הביקור המקדים בזירה מספר ימים לפני ביצוע הרצח, תכנון חלוקת העבודה בין השלושה, קביעת דרכי גישה והגעה למקום, אופן יצירת קשר לאחר ביצוע הרצח ודרכי מילוט.",נסיבות הקשורות בביצוע העבירות
"תפ""ח 793-07-14",הנאשם לדבריו לא הכיר את המנוח והנסיבות שהביאו אותו לבצע את העבירות לא התבררו עד תום במהלך החקירה וניהול המשפט.,נסיבות הקשורות בביצוע העבירות
"תפ""ח 793-07-14","בהתאם לסעיף 40יב לחוק העונשין, מלבד הנסיבות שפורטו לעיל – אלו הקשורות בביצוע העבירה, ואלו הקשורות במדיניות הענישה, דן בית המשפט בערך החברתי שנפגע ובעוצמת הפגיעה.",נסיבות הקשורות בביצוע העבירות
"תפ""ח 793-07-14","מכיוון שבגין עבירת הרצח העונש הינו על פי דין מאסר עולם – ראוי לקבוע לגבי עבירות הנשק וקשירת הקשר לפשע, כי מתחם העונש ההולם נע בין 2 ל- 4 שנות מאסר בפועל, לצד מאסר עולם.",מתחם העונש ההולם בנסיבות העניין
"תפ""ח 793-07-14","מתחם הענישה הנ""ל נקבע תוך שקלול הערכים החברתיים שנפגעו מביצוע העבירות ומידת הפגיעה בהם, בהתחשב במדיניות הענישה הנהוגה ומידת אשמו של הנאשם, כפי שדנו לעיל.",מתחם העונש ההולם בנסיבות העניין
"תפ""ח 793-07-14","כאמור לעיל, בגזירת העונש המתאים לנאשם – בתוך מתחם הענישה שנקבע – רשאי בית המשפט להתחשב בהתקיימות נסיבות שאינן קשורות בביצוע העבירה ""ככל שסבר כי ראוי לתת להן משקל בנסיבות המקרה"", ו""בלבד שהעונש לא יחרוג ממתחם העונש ההולם"" (סעיף 40יא לחוק העונשין).",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","נציין, כי בקובענו את העונש ההולם שיש לגזור על הנאשם, התחשבנו, בין השאר, בנסיבות הבאות – שאינן קשורות בביצוע העבירה – אשר לדעתנו יש ליתן להן משקל בנסיבות העניין: פגיעת העונש בנאשם בשים לב לגילו הצעיר; והיעדר עבר פלילי.",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","משעמדנו על נסיבותיו של הנאשם – אלו שאינן קשורות בביצוע העבירה – נציין כי נסיבות אלו הובאו במכלול שיקולינו, לקולא ולחומרא, בקובענו את העונש המתאים שיש לגזור על הנאשם.",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","זאת ועוד התחשבנו גם בשיקולי הרתעתו האישית של הנאשם וכן הרתעת הרבים, ואנו סבורים כי שיקולים אלו, אף הם מחייבים הטלת ענישה מחמירה.",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","על העונש המושת להתחשב בין השאר, במספר העבירות, בתדירותן ובזיקה ביניהן, ולבטא יחס הולם בין חומרת מעשיו ומידת אשמתו של הנאשם לבין תקופות המאסר שיוטלו עליו.",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","במצב דברים זה, ומבלי להקל ראש בחומרת המעשים בהם הורשע הנאשם, הרי שלאור דברי ב""כ המאשימה אנו מחליטים כי עונש המאסר בפועל יהיה מאסר  עולם בהתאם לעונש בעבירת הרצח.",גזירת העונש המתאים לנאשם – מתוך מתחם הענישה שנקבע
"תפ""ח 793-07-14","בנוסף על האמור, אנו קובעים כי במקרה שלפנינו ראוי להטיל על הנאשם פיצוי לנפגעי העבירה וזאת מכוח סעיף 77 לחוק העונשין הקובע, כדלקמן:",הטלת פיצוי לנפגעי העבירה
"תפ""ח 793-07-14","(ב)	קביעת הפיצויים לפי סעיף זה תהא לפי ערך הנזק או הסבל שנגרמו, ביום ביצוע העבירה או ביום מתן ההחלטה על הפיצויים, הכל לפי הגדול יותר.",הטלת פיצוי לנפגעי העבירה
"תפ""ח 793-07-14","הלכה היא, כי סעיף 77 לחוק העונשין אינו מצמצם עצמו לקורבן העבירה הישיר בלבד, כי אם מאפשר פסיקת פיצוי גם למי שאינו נפגע העבירה הישיר (ע""פ 3116/13 ויאם קבלאן נ' מדינת ישראל [פורסם בנבו], 15/10/13), בעמ' 10 (להלן: ""עניין קבלאן"")). ",הטלת פיצוי לנפגעי העבירה
"תפ""ח 793-07-14","בפסיקה הוטעם, כי ההצדקה להטיל פיצוי לפי סעיף 77 לחוק העונשין, מקבלת משנה תוקף, כאשר עסקינן בעבירה החמורה ביותר בספר החוקים של נטילת חיי אדם. לעניין זה יפים דברי בית המשפט העליון בע""פ 7033/04: ",הטלת פיצוי לנפגעי העבירה
"תפ""ח 793-07-14","""[...] בעת האחרונה עדים אנו לשינוי מסוים שחל בפרשנות הניתנת לסעיף 77 לחוק העונשין. כך, החל בית-המשפט לעודד את השימוש בהוראת החוק האמורה לאור העלייה שחלה במעמדם של נפגעי עבירה ומתוך הכרה בזכותם לקבלת פיצוי על הנזקים השונים – הרכושיים, הגופניים והנפשיים - שנגרמו להם [...] דברים אלו ודאי נכונים ככל שמדובר בעבירה החמורה מכל של נטילת חיי אדם"" (יחזקאל יאיר נ' מדינת ישראל (לא פורסם, 11/09/06), בעמ' 14).  ",הטלת פיצוי לנפגעי העבירה
"תפ""ח 793-07-14","הלכה היא, כי קביעת שיעור הפיצויים לפי סעיף 77 לחוק העונשין נתונה להערכתו של בית המשפט (ע""פ 420/09 פלוני נ' מדינת ישראל [פורסם בנבו], 23/11/09), בעמ' 43), כמו גם, וכפי שטענה בפנינו ב""כ המאשימה,  כי ""יכולותיו הכלכליות של העבריין אינן מהוות שיקול בקביעת שיעור הפיצוי לטובת משפחת המנוח"" (ע""פ 329/13 סגונדו לוי ורגס נ' מדינת ישראל [פורסם בנבו], 09/03/14), בעמ' 8). ",הטלת פיצוי לנפגעי העבירה
"תפ""ח 793-07-14","עוד יצויין, כי האפשרות להגשת תביעה אזרחית כנגד הנאשם אין בה כדי לחסום את חיובו בתשלום פיצויים לפי סעיף 77 לחוק העונשין.",הטלת פיצוי לנפגעי העבירה
"תפ""ח 793-07-14","יפים לעניין זה דברים שנאמרו בעניין ""קבלאן"" הנ""ל: ",הטלת פיצוי לנפגעי העבירה
"תפ""ח 793-07-14","במקרה דנן שהוא חמור, קשה ובוטה של קטילת חיי אדם והותרת משפחתו יתומה ואבלה, יש מקום לפיצוי הנוטה לרף המקסימאלי.",הטלת פיצוי לנפגעי העבירה
"תפ""ח 793-07-14","טרם סיום נציין כי בהתאם לפסיקתו העדכנית של בית המשפט העליון במקרה בו יש נפגעי עבירה אחדים, תקרת הפיצוי שקובע סעיף 77 לחוק העונשין אינה חלה על הפיצוי הניתן לכל אחד מהם, אלא היא חלה על התשלום הכולל לכולם (ראו: ע""פ 1076/15 אבנר טווק נ' מדינת ישראל [פורסם בנבו] (7/6/2016)) . היינו, בהתאם להלכה הפסוקה סכום הפיצוי הכולל והמקסימאלי בו ניתן לחייב את הנאשם הוא 258,000 ₪. ",הטלת פיצוי לנפגעי העבירה
"תפ""ח 793-07-14","סיכומו של דבר, לאחר ששקלנו את העבירות, נסיבותיהן, הערכים החברתיים שנפגעו ומדיניות הענישה הנהוגה, כמו גם את מכלול נסיבותיו האישיות של הנאשם והשיקולים הרלוונטיים הן לחומרא והן לקולא, אנו גוזרים על הנאשם את העונשים הבאים:",סיכום 
"תפ""ח 793-07-14",בגין עבירת הרצח - מאסר עולם.,סיכום 
"תפ""ח 793-07-14",3 שנות מאסר בגין עבירות הנשק וקשירת הקשר לפשע אשר ירוצו בחופף לעונש מאסר העולם.,סיכום 
"תפ""ח 793-07-14","עונש מאסר על תנאי של 24 חודשים  למשך שנתיים, והתנאי הוא שהנאשם לא יעבור עבירת אלימות מסוג פשע או קשירת קשר לביצוע פשע או עבירות נשק מסוג פשע, ויורשע בגינן.",סיכום 
"תפ""ח 793-07-14","פיצוי כספי לנפגעי העבירה (אשתו ובנו של המנוח) בסכום כולל של 200,000 ₪, אשר יחולק בין שניהם בחלקים שווים.",סיכום 
"תפ""ח 793-07-14","הפיצוי ישולם עד לא יאוחר מתאריך 01/05/17 ויופקד בגזברות בית המשפט המחוזי בחיפה, ויועבר בהתאם לפרטי חשבון שימסרו על ידי באת כח המאשימה.",סיכום 
"תפ""ח 793-07-14","תקופת המאסר שהוטלה על הנאשם תימנה מיום מעצרו, קרי, מיום 01/06/2014 ועד היום.",סיכום 
"תפ""ח 793-07-14",זכות ערעור לבית המשפט העליון תוך 45 ימים מהיום. ,סיכום 
"תפ""ח 793-07-14","ניתן היום,  ט' אלול תשע""ו, 12 ספטמבר 2016, במעמד באי כח הצדדים והנאשם.",סיכום 
"תפ""ח 793-07-14",נוסח מסמך זה כפוף לשינויי ניסוח ועריכה,הרכב 54678313
"תפ""ח 793-07-14","בעניין עריכה ושינויים במסמכי פסיקה, חקיקה ועוד באתר נבו – הקש כאן",הרכב 54678313
