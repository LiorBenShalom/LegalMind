verdict,text,part
תפ (מרכז) 65-12-09,"הנאשם הורשע  על פי הודייתו בעבירה  של החזקת נשק, לפי סעיף 144 (א) רישא לחוק העונשין, התשל""ז –1977 (להלן:""חוק העונשין""), במסגרת הסדר טיעון, שלפיו תוקן כתב האישום, והנאשם נשלח לקבלת תסקיר שירות מבחן.",					(לגבי הנאשם 1)
תפ (מרכז) 65-12-09,"אשר לעונש – המאשימה הודיעה כי תעתור לעונש ראוי של מאסר בפועל למשך 12 חודשים, מאסר על תנאי וקנס, כאשר ב""כ הנאשם אינו מוגבל בטיעוניו.",					(לגבי הנאשם 1)
תפ (מרכז) 65-12-09,"במשך תקופה שאינה ידועה למאשימה במדויק, עד יום 16.11.09, החזיק הנאשם בדירתו בת""א לבנת חבלה המכילה 500 גרם חומר נפץ מרסק, המחוברת למערכת אשר מיועדת להצמדת לבנות חבלה לאובייקט מסוג עץ ו/או ברזל. בנוסף, החזיק הנאשם בדירה אצבע חבלה המכילה כ-100 גרם חומר נפץ מרסק מסוג C-4.",כתב האישום המתוקן
תפ (מרכז) 65-12-09,"לבנת החבלה ואצבע החבלה הם נשק במובן החוק (להלן:""הנשק"").",כתב האישום המתוקן
תפ (מרכז) 65-12-09,"בתאריך 16.11.09 מסר הנאשם את הנשק לנאשם 2 (שלומי בשרן), על פי בקשתו.",כתב האישום המתוקן
תפ (מרכז) 65-12-09,"נאשם 2 העביר את הנשק לרכב שהיה בחזקתו, הובילו לנווה מונסון, שם אסף אדם אחר, והשניים נסעו ללוד , כשהנשק מונח על המושב האחורי של הרכב בתוך תיק.",כתב האישום המתוקן
תפ (מרכז) 65-12-09,"הנאשם הינו יליד שנת 1983, ללא עבר פלילי, גדל במשפחה נורמטיבית, בוגר 12 שנות לימוד עם בגרות מלאה, למד בישיבה תיכונית. לאחר שחרורו מצה""ל שהה כחצי שנה בחו""ל, השתלב בלימודי מורי דרך, ולאחר מכן בלימודי פסיכולוגיה במכללה האקדמית בת""א. שנת הלימודים השנייה שלו הופסקה בעקבות ההליך המשפטי (מעצרו), ולאחר מכן שחרורו בתנאים. לצד לימודיו עבד הנאשם במקומות עבודה שונים – בתחום האבטחה, כמורה דרך וכן ב""פסגות לחינוך"", כרכז הדרכה.",תסקיר שירות מבחן ועדויות האופי
תפ (מרכז) 65-12-09,"הנאשם ומשפחתו הם ממפוני גוש קטיף (התגוררו בנווה דקלים). כיום מתגורר הנאשם בנפרד מבני משפחתו, בדירה בתל-אביב, שם בוצעה העבירה.",תסקיר שירות מבחן ועדויות האופי
תפ (מרכז) 65-12-09,"מהתסקיר והראיות לעונש, עולה תמונה של נאשם שתפקד באורח נורמטיבי בכל המסגרות. אשר לשירות הצבאי – הנאשם שירת כלוחם וכסמל מחלקה בגדוד ""שמשון"", והוא מוכר למפקדיו ולחבריו לפלוגה כחבר טוב, אדם ערכי שניתן לסמוך עליו, דמות חיובית, מודל לחיקוי וכן כמי שעמד בפני אתגרים ומצבים ""מאיימים"", בהם היה צורך בקבלת החלטות ערכיות קשות, נוכח פני אויב וסכנת חיים.",תסקיר שירות מבחן ועדויות האופי
תפ (מרכז) 65-12-09,"בתחום התעסוקתי – תפקד באורח ראוי לציון ולשביעות רצון הממונים עליו, ועשה חיל בכל תפקידיו.",תסקיר שירות מבחן ועדויות האופי
תפ (מרכז) 65-12-09,"בתחום הפעילות הציבורית וההתנדבותית – עבודה עם בני נוער, במקביל לימודים ועבודה.",תסקיר שירות מבחן ועדויות האופי
תפ (מרכז) 65-12-09,"בהתייחסותו לעבירה נטל הנאשם אחריות בפני שירות המבחן, הביע חרטה עמוקה וגילה תובנה לחומרת מעשיו, לסיכון הכרוך במעשה ולהשלכותיו. לדבריו, חברו הטוב, אשר התגורר עימו בדירה באותה עת, נהג להביא לדירה ציוד צבאי, והנאשם התקשה לשים לו גבולות. בתקופה שבה שירת הנאשם במילואים, פנה אליו נאשם 2, אשר היה נתון במצוקה כלכלית, וביקש ממנו לספק לו נשק אותו יוכל להחליף תמורת כסף. נאשם 2 הטרידו תקופה ארוכה. ביום האירוע דרש ממנו נאשם 2 את חומרי החבלה, נטלם בעל כורחו של הנאשם, ולא נענה לדרישתו להחזירם. שירות המבחן התרשם כי התנהגותו של הנאשם באירוע היתה תוצאה של הצטברות תחושת חרדה, בעקבות הטרדות חוזרות ונשנות מצד נאשם 2, אשר היקשו על הנאשם להפעיל שיקול דעת ולהציב לו גבולות ברורים.",תסקיר שירות מבחן ועדויות האופי
תפ (מרכז) 65-12-09,"ייאמר כי עד ההגנה, מר אסף שטרית (אשר לא נחקר במשטרה), העיד כי הנאשם רב עם חברו, אשר הביא לדירה את הנשק, וביקשו להוציא את הנשק אל מחוץ לבית. ב""כ המאשימה הסתייג, ובצדק, מהדברים, בטענה כי אלה נשמעים לראשונה בבית המשפט, ובאופן זה לא ניתן לבדוק את אמיתות הגרסה.",תסקיר שירות מבחן ועדויות האופי
תפ (מרכז) 65-12-09,"שירות המבחן מסכם, מבלי להתעלם מחומרת העבירה, כי מדובר בנאשם, אשר לאורך השנים ניהל אורח חיים תקין ונורמטיבי, בעל כוחות פנימיים ורשת תמיכה סביבתית. מאסר בפועל עלול להוות נסיגה משמעותית עבורו בכל תחומי חייו. ההמלצה היא להטיל על הנאשם עונש מוחשי בעל אלמנט חינוכי, כדוגמת מאסר בעבודות שירות, בצירוף ענישה צופה פני עתיד, אשר תמחיש לנאשם את חומרת העבירה ותהווה גורם הרתעתי.",תסקיר שירות מבחן ועדויות האופי
תפ (מרכז) 65-12-09,"נאשם 2, שלומי בשרן, נדון למאסר בפועל למשך 20 חודשים ומאסר על תנאי. בעניינו הוצג הסדר טיעון, שכלל תיקון כתב האישום (בעיקר הוראות החיקוק). המאשימה עתרה להטיל עליו עונש ראוי של 24 חודשים, ובא כוחו לא היה מוגבל בטיעוניו.",גזר הדין בעניינו של נאשם 2
תפ (מרכז) 65-12-09,"מגזר הדין עולה כי בעברו של נאשם 2 הרשעה קודמת בעבירת אלימות, בגינה נדון למאסר בעבודות שירות. הוא שירת שירות צבאי מלא, הודה והביע חרטה. ראוי לציין כי הסביר את מעורבותו על רקע חובות כספיים לגורמים עבריינים ואיומים מרומזים מצידם על שלום משפחתו. לדבריו, התבקש על ידם להשיג עבורם נשק, על רקע עבודתו בתחום האבטחה. בית המשפט התחשב לקולא, בין היתר, בהודייתו של הנאשם 2 וברקע להסתבכותו – על רקע חובות, ולא על רקע ניהול אורח חיים עברייני.",גזר הדין בעניינו של נאשם 2
תפ (מרכז) 65-12-09,"ב""כ המאשימה עתר להטלת 12 חודשי מאסר בפועל ומאסר על תנאי, מבלי שחזר על העתירה להטלת קנס, כפי שהוצג בהסדר הטיעון (אף נאשם 2 לא חוייב בקנס).","ב""כ המאשימה "
תפ (מרכז) 65-12-09,"בטיעוניו הדגיש ב""כ המאשימה את חומרת העבירה והסיכון שכרוך בביצועה, ולא כל שכן כאשר מדובר במערכת חבלה מוכנה לשימוש, שעלולה היתה להגיע לגורמים פליליים, אילמלא נתפס הנשק. כן עתר להתייחס בספקנות לתזה שהועלתה על ידי ההגנה באשר לפחד בו היה נתון הנאשם או תחושת האיום מפני נאשם 2 והאחר.","ב""כ המאשימה "
תפ (מרכז) 65-12-09,"אשר לעקרון אחידות הענישה – מלכתחילה היתה המאשימה בדעה כי ראוי להטיל על הנאשם מחצית מתקופת המאסר בפועל שנתבקשה לגבי נאשם 2, וזאת בשל ההבחנה שיש לערוך ביניהם: לנאשם 2 הרשעה קודמת בעבירת אלימות והוא זה שהוביל את הנשק  לצורך העברתו לגורמים אחרים. לעומת זאת, לנאשם אין עבר פלילי, והנשק לא הוצא על ידו באופן יזום אל מחוץ לדירה.","ב""כ המאשימה "
תפ (מרכז) 65-12-09,"לסיכום - כך ב""כ המאשימה – על אף שנאשם 2 נדון ל-20 חודשי מאסר בפועל, עומדת המאשימה על עתירתה להטלת 12 חודשי מאסר בפועל.","ב""כ המאשימה "
תפ (מרכז) 65-12-09,"ב""כ הנאשם עתר להטיל על הנאשם 6 חודשי מאסר שירוצה בעבודות שירות, ללא ניכוי ימי המעצר (למעלה מחודשיים), שלצידה עונש צופה פני עתיד, בהדגישו, בין היתר, את עברו הנקי של הנאשם, תפקודו הנורמטיבי והראוי לציון בכל תחומי החיים, הודייתו וחרטתו. אשר לנסיבות ביצוע העבירה – הנאשם היה נתון תחת לחץ מצד נאשם 2, ואף דרישותיו מהאחר לסלק את הנשק מהדירה לא נעתרו. בנוסף, הופנה בית המשפט לפסיקה, בין היתר של בית המשפט המחוזי (חלקה לא מהעת האחרונה), בה הוטלו 6 חודשי מאסר בעבודות שירות בגין עבירות של החזקת נשק, אך נראה כי אין מדובר בפסקי דין שמשקפים בהכרח את מדיניות הענישה, אלא יש לראות כל מקרה לנסיבותיו (כך למשל, באחד המקרים הענישה היתה במסגרת הסדר טיעון, שהושג בשל שיקולים ראיתיים).","ב""כ הנאשם"
תפ (מרכז) 65-12-09,הנאשם הביע צער וחרטה על מעשיו.,"ב""כ הנאשם"
תפ (מרכז) 65-12-09,"א. בית משפט רואה בחומרה את העבירה בה הורשע הנאשם. יודגש כי בענייננו מדובר בהחזקת לבנת חבלה המכילה 500 גרם חומר נפץ, שהיתה מחוברת למערכת המיועדת להצמדת הלבנה לאובייקט הרצוי. במילים אחרות, במערכת זמינה לשימוש שיש בה כדי לסכן חיי אדם. בנוסף, החזיק הנאשם כאמור, אצבע חבלה המכילה 100 גרם חומר נפץ מרוסק. מדובר בנשק המשמש, מניה וביה למטרות עברייניות – בין אם לצורך ביצוע עבירות פליליות ובין אם לביצוע עבירות בטחוניות.",שיקולים לחומרה
תפ (מרכז) 65-12-09,"ב. הנאשם החזיק את הנשק בדירה בה התגורר במהלך תקופה . נסיבות ההחזקה נותרו עמומות, ועל פניו הטענה כי הנאשם חש מאוים אינה משכנעת. מעדויות האופי עולה תמונה של נאשם לוחם ומפקד, שתפקד במצבי לחץ לאורך תקופה, כך שספק בעיני אם נכונה הטענה כי סיפק את הנשק לנאשם האחר במידה מסוימת בעל כורחו. ניתן לצפות מהנאשם, כפי שהוא תואר בבית המשפט, כי במהלך התקופה, אילו נכון הדבר כי אחסון הנשק בדירתו היה למורת רוחו, היה מגיש תלונה למשטרת ישראל. משלא עשה כן, מתקבלת תמונה של מי שהחזיק נשק זמין לשימוש במהלך תקופה, אשר מסרו לאחר, בידיעה כי הוא עלול להגיע גם לידי גורמים עוינים.",שיקולים לחומרה
תפ (מרכז) 65-12-09,"מדיניות הענישה - בתי המשפט שבים ומדגישים את הסיכון הגלום בביצוע העבירה ואת הצורך להטיל מאסר בפועל, אף על מי שאין לו עבר פלילי.",שיקולים לחומרה
תפ (מרכז) 65-12-09,"	כך למשל נפסק בע""פ 6583/06  אגא אדהאם נ' מדינת ישראל (תק-על 2006(4), 3619 ,עמ' 3620).",שיקולים לחומרה
תפ (מרכז) 65-12-09,"""בתי-המשפט כבר פסקו לא אחת, כי עבירה של החזקת נשק שלא כדין הינה חמורה בשל הסיכון הפוטנציאלי הגלום בה. והרי, כל הנושא נשק שלא כדין מסכן את הסובבים אותו ואת החברה כולה. כן כבר נקבע, כי עבירה זו מצדיקה השתת מאסר בפועל אף על מי שזו לא הרשעתו הראשונה. כך, למשל, קבעתי בהחלטתי ברע""פ 2718/04 אבו דאחל נ' מדינת ישראל (לא פורסם)""",שיקולים לחומרה
תפ (מרכז) 65-12-09,על מערכת השיקולים נפסק: ,שיקולים לחומרה
תפ (מרכז) 65-12-09,"""בין היתר, ייתן בית המשפט דעתו לסוג הנשק המוחזק שלא כדין, לכמותו, לתכלית שלשמה הוא מוחזק ולסכנה המוחשית שייעשה בו שימוש"" (ראה ע""פ 1332/04 מדינת ישראל נ' פס (פ""ד נ""ח (5) 541, 544 (2004)).",שיקולים לחומרה
תפ (מרכז) 65-12-09,	ולעניין החזקת לבנת חבלה נפסק : ,שיקולים לחומרה
תפ (מרכז) 65-12-09,"	""אין מנוס מהחמרת הענישה, וההחמרה צריך שתבוא לידי ביטוי, למצער לשם הרתעה. לבנות חבלה, שלא כפי שניסה לטעון הסניגור המלומד ביצירתיות, אינן נשק הגנתי אלא נשק התקפי רב עוצמה, שפגיעתו האפשרית מרובה. הן גם מסוגלות לפגוע בקלות בחפים מפשע."" (ר' ע""פ 8717/06 אבי טולידו נ' מדינת ישראל (לא פורסם) [פורסם בנבו], 18.2.08).",שיקולים לחומרה
תפ (מרכז) 65-12-09,"א. גילו הצעיר של הנאשם, עברו הנקי, וכפועל יוצא העובדה שלא ריצה מאסר 	בפועל.",נסיבות לקולא
תפ (מרכז) 65-12-09,"הודייתו של הנאשם, אשר חסכה מזמנו היקר של בית המשפט, חרטתו ונטילת האחריות למעשים.",נסיבות לקולא
תפ (מרכז) 65-12-09,"תפקודו הנורמטיבי של הנאשם, אשר בשירותו הצבאי תרם רבות לביטחונה של מדינת ישראל, ואף תרם לחברה בפעילות התנדבותית.",נסיבות לקולא
תפ (מרכז) 65-12-09,"נסיבותיו האישיות של הנאשם, כמפורט בתסקיר, בו המלצה שלא להטיל על הנאשם מאסר מאחורי סורג ובריח.",נסיבות לקולא
תפ (מרכז) 65-12-09,"כאמור נאשם 2 נדון למאסר בפועל למשך 20 חודשים, ועמדתי על ההבחנה שיש לערוך בינו לבין הנאשם שבפניי: חלקו של נאשם 2 בביצוע העבירה הוא גדול יותר, כמפורט, ובעברו הרשעה קודמת בעבירת אלימות. לעומת זאת לנאשם שבפניי זהו המפגש הראשון עם בית המשפט, וחלקו בביצוע העבירה מצומצם יותר. לזכות הנאשם שבפניי עומד גם השיקול של שירות צבאי כלוחם ופעילות התנדבותית.",אחידות הענישה 
תפ (מרכז) 65-12-09,"לאחר בחינת מכלול השיקולים, סבורני כי יש לגזור על הנאשם מאסר מאחורי סורג ובריח, ולגבי אורך תקופת המאסר להתחשב בנסיבות לקולא. המלצת שירות המבחן כשמה היא – המלצה. מדובר בכלי עזר, שאינו מהווה מדד יחידי ומכריע בהחלטתו של השופט. האחריות מוטלת על כתפי בית המשפט, אשר עליו לערוך איזון בין האינטרסים השונים (ר' למשל רע""פ 1351/10 בוחבוט נ' מדינת ישראל (לא פורסם, [פורסם בנבו],  25.5.10)). הטלת מאסר בעבודות שירות למי שהחזיק לבנת חבלה זמינה לשימוש, הוא עונש שאינו עולה בקנה אחד עם האינטרס הציבורי של הרתעת הנאשם והרבים, ולא יהא בו משום העברת מסר ברור בדבר הפסול והחומרה בעבירות כגון אלה.",אחידות הענישה 
תפ (מרכז) 65-12-09,"אשר על כן, אני מטילה על הנאשם את העונשים, כדלקמן:",אחידות הענישה 
תפ (מרכז) 65-12-09,"א.	מאסר בפועל למשך 9 חודשים, בניכוי ימי המעצר 25.11.09 – 15.1.10.",אחידות הענישה 
תפ (מרכז) 65-12-09,"מאסר על תנאי למשך 12 חודשים, והנאשם לא יישא בעונש זה, אלא אם כן יעבור בתוך 3 שנים מיום שחרורו עבירת נשק מכל מין וסוג שהוא.",אחידות הענישה 
תפ (מרכז) 65-12-09,הנאשם יתייצב לריצוי עונשו במזכירות הפלילית של בית משפט המחוזי מחוז מרכז ביום 28.8.10 עד השעה 10:00 כשהוא מצויד בתעודת זהות.,אחידות הענישה 
תפ (מרכז) 65-12-09,"התנאים והערבויות שהופקדו עד כה, ישמשו להבטחת התייצבות הנאשם למאסר.",אחידות הענישה 
תפ (מרכז) 65-12-09,"ניתן והודע היום ז' אב תש""ע, 18/07/2010 במעמד הנוכחים.   ",<
תפ (מרכז) 65-12-09,הוקלד על ידי: <גלית אספני>,54678313
תפ (מרכז) 65-12-09,נוסח מסמך זה כפוף לשינויי ניסוח ועריכה,ליאורה ברודי 54678313
תפ (מרכז) 65-12-09,"בעניין עריכה ושינויים במסמכי פסיקה, חקיקה ועוד באתר נבו – הקש כאן",ליאורה ברודי 54678313
