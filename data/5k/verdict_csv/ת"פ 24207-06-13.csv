verdict,text,part
"ת""פ 24207-06-13","חוק העונשין, תשל""ז-1977: סע'  29, 31, 40ב)., 40ג)., 40ד(א), 144(ב2), 40יג(ב), 448(א, 499(א)(1)",חקיקה שאוזכרה: 
"ת""פ 24207-06-13","הנאשם הורשע, על פי הודאתו בכתב האישום המתוקן, ב-2 עבירות של סחר בנשק לפי סעיף 144(ב2), בעבירה של סיוע לסחר בנשק לפי סעיף 144(ב2)+31, בעבירה של הצתה לפי סעיף 448(א)+29, ובעבירה של קשירת קשר לביצוע פשע לפי סעיף 499(א)(1) לחוק העונשין, התשל""ז – 1977.",גזר דין
"ת""פ 24207-06-13","על פי עובדות כתב האישום המתוקן, בהזדמנויות שונות מכר הנאשם ו/או ניסה למכור ל""מהדי"", אשר הינו סוכן משטרתי (להלן: ""מהדי""), יחד עם אחרים, כלי נשק בתמורה לסכומי כסף.",גזר דין
"ת""פ 24207-06-13","כתב האישום המתוקן מפרט, ב-3 אישומים, כיצד התנהל הסחר האמור וכיצד במהלכו רכש מהדי מאת הנאשם, עבד כרכי שהוא דודו של הנאשם (להלן: ""עבד""), רושדי עספור (להלן: ""רושדי"") ואדם נוסף המכונה ""אבו מוחמד"" שזהותו אינה ידועה למאשימה (להלן: ""אבו מוחמד""), כלי נשק שונים.",גזר דין
"ת""פ 24207-06-13","באישום נוסף מפרט כתב האישום המתוקן כיצד קשר הנאשם קשר עם אחרים להצית רכב של אחד, וזאת על רקע סכסוך קודם.",גזר דין
"ת""פ 24207-06-13","האישום הראשון: ביום 6.3.14, לאחר קשר שנוצר בין עבד, רושדי והנאשם, ולאחר מקח וממכר כמתואר בהרחבה בכתב האישום, נפגשו עבד, מהדי, הנאשם, רושדי ואבו מוחמד, הנאשם הוציא מתחת לחולצתו כלי נשק מסוג ""קרל גוסטב"" וכן מחסנית ובה 10 כדורים מסוג 9 מ""מ, והעביר אותם למהדי. בתמורה העביר מהדי לנאשם ולעבד סכום של 15,500 ₪. הנאשם, רושדי ועבד התחלקו ברווחים מן העסקה וכל אחד מהם קיבל כ-1,000 ₪. בגין אישום זה הורשע הנאשם בעבירה של סיוע לסחר בנשק.",גזר דין
"ת""פ 24207-06-13","האישום השני:  ביום 18.3.13, לאחר קשר שנוצר בין עבד, הנאשם, רושדי ואבו מוחמד, ולאחר מקח וממכר בין הצדדים כמפורט בכתב האישום, נפגשו הארבעה בעזריה, הנאשם הוציא כלי נשק מסוג 16M קצר ובו מחסנית עם 22 כדורים, כאשר בתוך קנה הרובה היו 5 כדורים נוספים, והעבירו לעבד שמסר אותו למהדי. בהמשך העביר מהדי לנאשם סך של 50,000 ₪ וכן 500 ₪ נוספים לעבד עבור התיווך בעסקה. הנאשם, רושדי ועבד התחלקו ברווחים מן העסקה כאשר כל אחד מהם קיבל כ-2,000 ₪. בגין אישום זה הורשע הנאשם בעבירה של סחר בנשק.",גזר דין
"ת""פ 24207-06-13","האישום השלישי: ביום 14.4.13, לאחר משא ומתן, שיחות ופגישות שנערכו בין הצדדים, נפגשו הנאשם, עבד, רושדי ומהדי בעזריה, הנאשם נכנס לרכבו של מהדי והוציא מכיס חולצתו כלי נשק מסוג ""קרל גוסטב"" עם מחסנית בפנים, והעביר את הנשק למהדי. בתמורה הוציא מהדי מכיסו סך של 10,000 ₪, חלק מהסכום העביר לעבד וחלק לנאשם. כן שילם מהדי סך של 100 ₪ נוספים לעבד עבור התיווך העסקה. הנאשם, רושדי ועבד התחלקו ברווחים מן העסקה וכל אחד מהם קיבל כ-1,000 ש""ח.",גזר דין
"ת""פ 24207-06-13",בגין אישום זה הורשע הנאשם בעבירה של סחר בנשק. ,גזר דין
"ת""פ 24207-06-13","האישום הרביעי: ביום 2.5.13 בסביבות השעה 00:30, לאחר קשר שקשר הנאשם עם רושדי ועם רימא כרכי (להלן: ""רימא"") להצית את רכבה של פואיזה כרכי, המשמש דרך קבע את בעלה זיאד (להלן: ""הרכב""), וזאת על רקע סכסוך קודם בין רימא לבין זיאד, נסעו הנאשם ורושדי לקרבת ביתו של זיאד, איתרו את הרכב, רושדי שפך על הרכב בנזין והצית אותו והנאשם תצפת. כתוצאה מכך נשרף מכסה החלק הקדמי של הרכב ונזק כבד נגרם למכסה המנוע, למושבים הקדמיים, לשמשה הקדמית ולגלגלים הקדמיים. לאחר ההצתה התקשרו רושדי והנאשם לרימא ועדכנו אותה כי ביצעו את המשימה. במהלך שיחה זו עדכן רושדי את רימא כי במהלך ההצתה נשרפו מכנסיו, ורימא הבטיחה כי תקנה לו זוג מכנסיים חדש.",גזר דין
"ת""פ 24207-06-13",בגין אישום זה הודה הנאשם והורשע בעבירה של קשירת קשר לביצוע פשע ובהצתה.,גזר דין
"ת""פ 24207-06-13","בעניינם של המעורבים האחרים בפרשה ניתנו גזרי דין ביום 15.6.2014 על ידי כבוד השופט אריה רומנוב בת""פ 24548-06-13, כמפורט להלן:",גזר דין
"ת""פ 24207-06-13","עבד כרכי (נקרא שם: ""קרקי""), בן דודו של הנאשם, הודה והורשע ב-5 עסקאות שונות ונפרדות בהן רכש ממנו הסוכן חמישה כלי נשק מסוכנים. עבד צעיר ורווק והוא בעל נסיבות אישיות מיוחדות. מעורבותו בעסקאות משמעותית וכללה תיאומים, ארגון ונוכחות פיזית, כאשר במספר הזדמנויות עבד אף הציע מיוזמתו לסוכן לרכוש דרכו כלי נשק.",גזר דין
"ת""פ 24207-06-13","על עבד נגזרו 58 חודשי מאסר לריצוי בפועל, 12 חודשי מאסר על תנאי, וקנס בסך 7,500 ₪.",גזר דין
"ת""פ 24207-06-13","מחמד עותמאן, בן דודו של עבד, הודה והורשע בעבירה אחת של סחר בנשק. מחמד בחור צעיר, נעדר עבר פלילי, התסקיר שהוגש בעניינו חיובי.",גזר דין
"ת""פ 24207-06-13","על מחמד נגזרו 24 חודשי מאסר בפועל, 10 חודשי מאסר על תנאי, וקנס בסך 3,000 ₪.",גזר דין
"ת""פ 24207-06-13","סאמר ג'עברי, הודה והורשע בשתי עבירות של סחר בנשק. חלקו באחת העסקאות משמעותי ביותר והוא זה שקיבל את מלוא התמורה בגין מכירת כלי הנשק. בעסקה השנייה היה משני. לסאמר הרשעה אחת, קלה יחסית, מבית דין צבאי.",גזר דין
"ת""פ 24207-06-13","על סאמר נגזרו 40 חודשי מאסר בפועל, 10 חודשי מאסר על תנאי, וקנס בסך 7,500 ₪.",גזר דין
"ת""פ 24207-06-13","עאמר ג'עברי, הודה והורשע בשלוש עבירות של סחר בנשק ושתי עבירות של נשיאת נשק. מתסקיר שירות המבחן עולה כי עאמר בחור צעיר, נשוי, נעדר עבר פלילי. הביע חרטה, הוא ואשתו מצויים במצב נפשי קשה עקב בעיה רפואית ממנה סבלה האישה.",גזר דין
"ת""פ 24207-06-13","נגזרו עליו 48 חודשי מאסר בפועל, 10 חודשי מאסר על תנאי, וקנס בסך 7,500 ₪.",גזר דין
"ת""פ 24207-06-13","רשדי עספור, הודה והורשע בסחר בנשק ובסיוע לסחר בנשק, וכן בעבירת הצתה. רשדי צעיר, רווק, נעדר הרשעות קודמות. נטל אחריות על מעשיו והסביר כי נגרר אחר המעורבים האחרים. הביע חרטה. התסקיר חיובי בעיקרו.",גזר דין
"ת""פ 24207-06-13","בגין כל העבירות בהן הורשע רשדי, הוטל עליו עונש של 50 חודשי מאסר בפועל, 10 חודשי מאסר על תנאי, וקנס בסך 7,500 ₪.",גזר דין
"ת""פ 24207-06-13","דענה ג'אדו, הודה והורשע בשתי עבירות של סחר בנשק, ובעבירה של נשיאת נשק. הנאשם צעיר, נשוי ואב לשני ילדים קטנים, נעדר עבר פלילי. שירות המבחן ציין כי דענה התקשה לקחת אחריות על מעשיו.",גזר דין
"ת""פ 24207-06-13","על דענה נגזר עונש של 42 חודשי מאסר בפועל, 10 חודשי מאסר על תנאי, וקנס בסך 7,500 ₪.",גזר דין
"ת""פ 24207-06-13","באותן עבירות לגבי אותו סוכן משטרתי ניתן גזר דין נוסף, בת""פ 24215-06-13, על ידי כבוד השופט יורם נועם:",גזר דין
"ת""פ 24207-06-13",פואד דוידאר וחדר עלי הורשעו בעבירת סחר בנשק. גזר הדין בעניינם ניתן ביום 17.2.2014.,גזר דין
"ת""פ 24207-06-13","לגבי פואד הגיעו הצדדים להסדר טיעון, בשל קשיים ראיתיים, לפיו ייגזר עליו מאסר בין 15 ל- 24 חודשים ומאסר על תנאי. בית המשפט גזר עליו מאסר למשך 20 חודשים ומאסר על תנאי.",גזר דין
"ת""פ 24207-06-13",לגבי חדר קבע בית המשפט מתחם ענישה בין 24 ל- 48 חודשי מאסר ונגזר עליו מאסר למשך 36 חודשים ומאסר על תנאי.,גזר דין
"ת""פ 24207-06-13",הצדדים הודיעו על עובדות מוסכמות לצורך הטיעונים לעונש:,גזר דין
"ת""פ 24207-06-13","עובר לפעילות הסוכן הסמוי המשטרתי, לא היה כנגד הנאשם כל מידע מודיעיני אודות העבירות בהן הורשע, כאשר הקשר בין הסוכן לבינו נוצר באמצעות בן דודו עבד כרכי.",גזר דין
"ת""פ 24207-06-13",הנאשם נעדר כל עבר פלילי ובחיפוש בביתו לא נמצא דבר.,גזר דין
"ת""פ 24207-06-13","נגד הנאשם הוגש כתב אישום נפרד מ-6 הנאשמים המעורבים בפרשה, כיוון שהנאשם הוא היחיד שהודה בחקירתו במיוחס לו, שיתף פעולה עם החוקרים והפליל את המעורבים האחרים.",גזר דין
"ת""פ 24207-06-13",שירות המבחן הגיש תסקיר לגבי הנאשם.,גזר דין
"ת""פ 24207-06-13","על פי האמור בתסקיר, הנאשם בן 21 וחצי, רווק. לדבריו סיים 12 שנות לימוד ובשנתיים האחרונות עבד כנהג משאית. הנאשם מסר כי בגיל 16 החל לעבוד בעבודות מזדמנות שונות, מתוך רצון ומוטיבציה לעבוד ולספק את צרכיו האישיים.",גזר דין
"ת""פ 24207-06-13","תוארה משפחתו של הנאשם. הנאשם תיאר קשר משפחתי תקין והורים דואגים ותומכים, אשר תחילה כעסו מאד על התנהגותו ואף סירבו לבקרו במעצר, אך כיום עומדת משפחתו לצדו במטרה לסייע לו לחזור לחיים נורמטיביים.",גזר דין
"ת""פ 24207-06-13",הנאשם נעדר עבר פלילי. ,גזר דין
"ת""פ 24207-06-13",ביחס לאירועים נשוא כתב האישום נאמר כי הנאשם ביטא תחושות של חרטה וכישלון מתוצאות מעשיו. מסר כי לא הפעיל שיקול דעת ומחשבה מעמיקה להשלכות מעשיו ותיאר שיקולים כלכליים ברקע המעשים וכן לחץ חברתי שגרם לו להיגרר. הנאשם לקח אחריות למעשיו וביטא הבנה לחומרת המיוחס לו בכתב האישום.,גזר דין
"ת""פ 24207-06-13",ניתנה התייחסות לקשייו של הנאשם במעצר. ,גזר דין
"ת""פ 24207-06-13","קצינת המבחן העריכה כי יש באישיותו של הנאשם דפוסים העלולים להוות גורמי סיכון להישנות התנהגות עבריינית בעתיד. עם זאת, לאחר התייחסות להתמדה וליציבות של הנאשם בתחום התעסוקה לפני מעצרו וכן לאפקט ההרתעתי שיש להליך הפלילי הנוכחי על הנאשם, העריכה קצינת המבחן כי רמת הסיכון להישנות התנהגות עבריינית נוספת בעתיד היא נמוכה.",גזר דין
"ת""פ 24207-06-13","לאור כל אלה המליצה קצינת המבחן להטיל על הנאשם עונש מוחשי במסגרת של מאסר על תנאי ומאסר בפועל, כאשר בקביעת תקופת המאסר יילקח בחשבון כל האמור לעיל.",גזר דין
"ת""פ 24207-06-13","ב""כ המאשימה התייחס בטיעוניו לעונש לעבירות הנשק ולערכים המוגנים שנפגעו, שהם שמירת החיים, שלמות הגוף והגנה על שלום הציבור ובטחונו. ציין כי מדיניות הענישה הנהוגה בעבירות אלה היא מאסרים משמעותיים בפועל. הפנה לפסקי דין בהם נקבע שהחומרה היתרה בעבירות אלה נובעת מכך שאדם שסוחר בנשק לא יודע למי עלול הנשק להגיע, בפרט כאשר מדובר בנשק חם, שתוצאות השימוש בו עלולות להיות קטלניות. לדבריו סביר להניח שרוב הרוכשים נשק כזה מתכננים לבצע באמצעותו עבירות פליליות או פעילות טרור. הגיש פסקי דין רלוונטיים.",טיעונים לעונש:
"ת""פ 24207-06-13","ביחס לנסיבות הקשורות לביצוע העבירות דנן, ציין כי הנאשם ושותפיו ביצעו את העבירות לאחר תיאום מפורט וקפדני. חלקו היחסי של הנאשם אמנם אינו מלא, אך משמעותי ביותר. הנאשם היה פעיל באופן מלא לכל אורך הדרך, ובתמורה לכך קיבל כסף. הסיבה שהובילה את הנאשם לביצוע העבירות היא בצע כסף.",טיעונים לעונש:
"ת""פ 24207-06-13","במזל לא נגרם נזק כתוצאה ממעשיו של הנאשם מאחר שהנשק הועבר לסוכן, אך הנזק הפוטנציאלי של מכירת נשק קטלני לאדם לא מוכר הוא עצום.",טיעונים לעונש:
"ת""פ 24207-06-13","לאור אלה ביקש לקבוע את המתחם בין 12 ל- 24 חודשי מאסר לעבירת הסיוע, ו- 24 עד 48 חודשים לעבירות הסחר.",טיעונים לעונש:
"ת""פ 24207-06-13","ביחס לעבירת ההצתה ציין כי הערכים המוגנים הם שלום הציבור ובטחונו וכן הגנה מפני נזק כלכלי. כן ציין כי בעבירות אלה לא ניתן לדעת כיצד הדברים יסתיימו. במקרה זה נגרם נזק לרכב ובוודאי הייתה לכך השפעה על האדם שרכבו הוצת. לא ברורה הסיבה בגינה ביצע הנאשם את העבירה, שכן מדובר בסכסוך לא לו, והדבר צריך לעמוד לחובתו. הגיש פסיקה המתייחסת למדיניות הענישה בעבירה זו. במקרה זה טען כי יש לקבוע מתחם בין 3 ל- 6 שנות מאסר.",טיעונים לעונש:
"ת""פ 24207-06-13","ביחס לעבירה של קשירת קשר, סבור שהמתחם ההולם הוא עבודות שירות עד מאסר קצר בפועל.",טיעונים לעונש:
"ת""פ 24207-06-13","באשר לנאשם עצמו, ביחס לכל העבירות, ציין כי הנאשם נעדר עבר פלילי, הודה וחסך זמן שיפוטי, התסקיר חיובי. עם זאת, עולה מהתסקיר כי קבלת האחריות אינה מלאה שכן לא ברור איך אדם כה נורמטיבי, לכאורה, נגרר בקלות כזו לבצע שורה ארוכה של עבירות. חומרה נוספת נעוצה בריבוי העבירות.",טיעונים לעונש:
"ת""פ 24207-06-13","ב""כ המאשימה ביקש לגזור את העונש על כל אחת מהעבירות באמצע המתחם, ולצבור את המתחמים לכ- 80% שכן מדובר בארבעה אירועים שונים.",טיעונים לעונש:
"ת""פ 24207-06-13","ב""כ הנאשם טען כי מדובר בפרשיה בה היו מעורבים 7 אנשים שהנאשם הוא הצעיר שבהם והיחיד שמהרגע הראשון לקח אחריות על מעשיו ואף הפליל אחרים. מעשיו אלו גרמו למשפחתו להיות מבודדת וכיום הנאשם הוא טעון הגנה.",טיעונים לעונש:
"ת""פ 24207-06-13",התייחס לפסיקה רלוונטית.,טיעונים לעונש:
"ת""פ 24207-06-13","ציין כי הנאשם לא היה שותף לתכנון ולקשירת הקשר, וזאת בניגוד לדברים שטען ב""כ המאשימה. האירועים החלו בפברואר 2010, כאשר עבד, בן דודו של הנאשם, הכיר את מהדי. הדגיש כי הן כלפי הנאשם והן כלפי עבד לא היה מידע מודיעיני כך שלא ברור מדוע הופעל הסוכן. לדבריו משטרת ישראל הייתה שותפה להבאת נשקים לתוך ישראל. כתב האישום מציין פעמים רבות את השם אבו מוחמד, שהוא מקור הנשקים ואליו פונים כולם, אך זהותו אינה ידועה והמאשימה לא עשתה דבר כדי למגר את תופעת העברת הנשקים והסתפקה בנאשמים. כן ציין כי לא הסתפקו בעסקה אחת אלא המשיכו עוד ועוד, ובזבזו כספים של מדינת ישראל כדי להביא נשקים מחוץ לארץ. התייחס לפסיקה לפיה הדחה בצורה כזו או אחרת יכולה להוות שיקול בעונש.",טיעונים לעונש:
"ת""פ 24207-06-13","לטענת ב""כ הנאשם, חלקו היחסי של הנאשם מתבטא בכך שעבד רצה להסתייע בו, ואכן האישום הראשון מייחס לנאשם סיוע בלבד. בהמשך הפך הנאשם להיות נער שליח, הוא מואשם בסחר בצוותא אך חלקו בעבירה הוא נמוך ביותר. מפנה לתסקיר שירות המבחן המתייחס לנטייתו של הנאשם להיגרר. כך גם בעבירת ההצתה, כאשר רושדי הוא זה שקנה את הנחוץ לביצוע העבירה, שפך בנזין על הרכב והציתו, והנאשם שימש כמתצפת בלבד.",טיעונים לעונש:
"ת""פ 24207-06-13","ב""כ הנאשם התייחס לסעיף 40ד(א) הנוגע לשיקומו של הנאשם: הפנה לתסקיר שירות המבחן אשר העריך רמת הסיכון נמוכה להישנות ההתנהגות העבריינית והתייחס לאפקט ההרתעתי שיש להליך המשפטי על הנאשם. זאת, יחד עם בידודו החברתי.",טיעונים לעונש:
"ת""פ 24207-06-13","ציין כי עבד, אשר הורשע ב- 5 עסקאות של סחר, נדון ל-58 חודשי מאסר לאחר שבית המשפט נתן לו עונש כולל לפי סעיף 40יג(ב), כלומר 11 חודשי מאסר לכל עבירה.",טיעונים לעונש:
"ת""פ 24207-06-13","ביחס לנסיבותיו האישיות של הנאשם, ציין כי הוא קטן מגיל 21, תעסוקתו, שהייתה יציבה לפני המעצר, נפגעה, נגרמה פגיעה קשה מאד למשפחה. ההורים נורמטיביים שהשקיעו הרבה בחינוך, וכעת עומדים לצד בנם. הנאשם נטל אחריות, ביטא הבנה לחומרת מעשיו והביע צער עמוק. הנאשם שיתף פעולה עם רשויות אכיפת החוק, והתנהגותו במעצר חיובית.",טיעונים לעונש:
"ת""פ 24207-06-13",לכן סבור שהמתחם צריך להיות 8 עד 24 חודשי מאסר.,טיעונים לעונש:
"ת""פ 24207-06-13","ביחס לעבירת ההצתה ציין כי אכן נפגע ערך מוגן, אך מכתב האישום עולה בבירור שהנאשם לא היה הרוח החיה, מה גם שבן הדוד, שהרכב היה שלו, כבר פוצה. ציין כי מדובר ברכב זול ששוויו       3,000 ₪. הנאשם היה רק מתצפת באירוע. לדברי ב""כ הנאשם, על בית המשפט לצאת בהנחיה שאם עבריין ייקח אחריות, יודה במעשיו ויפליל מעורבים אחרים – בית המשפט יתחשב בו. לכן סבור שהמתחם צריך להיות 6 עד 12 חודשי מאסר.",טיעונים לעונש:
"ת""פ 24207-06-13","לסיכום, ביקש לגזור על הנאשם עונש שלא יעלה על 30 חודשים על כל העבירות.",טיעונים לעונש:
"ת""פ 24207-06-13","אביו של הנאשם הדגיש כי הנאשם הוא אדם טוב בעל התנהגות טובה, מעולם לא גרם לו לבעיות בבית אלא תמיד עזר לו גם בבית וגם בעבודה. חייהם היו טובים עד שהגיע אותו מהדי. מדובר בזמן קצר בו לא ידע, ולא יכול היה לדעת, שבנו מתעסק עם אותו מהדי אשר הרס להם את החיים. בנו רצה להמשיך בלימודים ואף התקבל לעבודת שמירה, אך לצערו הוא הרס את חיי שניהם.",טיעונים לעונש:
"ת""פ 24207-06-13","הנאשם ביקש סליחה, טען כי לא הבין את מעשיו כי היה צעיר אך עכשיו הוא מבין.",טיעונים לעונש:
"ת""פ 24207-06-13","בהתאם לתיקון 113 לחוק העונשין, העקרון המנחה בענישה הוא עקרון ההלימה: ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב). עקרון ההלימה משמעו מתן דגש לעקרון הגמול על מעשה העבירה, כאשר הנסיבות האישיות מהוות שיקול רק לאחר מכן, בקביעת העונש בתוך מתחם הענישה.",מתחם העונש: 
"ת""פ 24207-06-13","קביעת מתחם הענישה נעשית בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (סעיף 40ג).",מתחם העונש: 
"ת""פ 24207-06-13",בראש ובראשונה יש להתייחס לעונש שקבע המחוקק לצד העבירות –,מתחם העונש: 
"ת""פ 24207-06-13","לעבירה של סחר בנשק לפי סעיף 144(ב2) קבע המחוקק עונש של חמש עשרה שנות מאסר; בעבירה של סיוע לסחר בנשק לפי סעיף 144(ב2)+31 קבע המחוקק עונש של 7.5 שנות מאסר; בעבירת הצתה לפי סעיף 448(א)+29, חמש עשרה שנות מאסר; ובעבירה של קשירת קשר לביצוע פשע, מאסר שבע שנים.",מתחם העונש: 
"ת""פ 24207-06-13",לצד הענישה שקבע המחוקק יש להתחשב כאמור במדיניות הענישה הנהוגה.,מתחם העונש: 
"ת""פ 24207-06-13","בהתאם לפסיקה בעבירות נשק, ובין היתר הפסיקה המוזכרת בגזרי הדין שניתנו באותה פרשה כמפורט לעיל, מדובר בעונש שבין 24 לבין 48 חודשי מאסר לכל עבירה.",מתחם העונש: 
"ת""פ 24207-06-13","לגבי עבירות הצתה, הענישה הנוהגת נעה 12 ל- 48 חודשי מאסר (ראה ע""פ 5690/13, מדינת ישראל נ' דניאל עון; ע""פ 7139/13, טרפה צקול נ' מדינת ישראל).",מתחם העונש: 
"ת""פ 24207-06-13","להלן אתייחס לעבירות הנשק בנפרד, ולקשירת הקשר ועבירת ההצתה, שהינן אירוע אחד, בנפרד.",מתחם העונש: 
"ת""פ 24207-06-13",לעניין הערך החברתי שנפגע מהעבירה -,לעניין עבירות הנשק - 
"ת""פ 24207-06-13",בתי המשפט התייחסו רבות לחומרה המיוחדת שבעבירת הסחר בנשק. ,לעניין עבירות הנשק - 
"ת""פ 24207-06-13","לעניין זה קבע בית המשפט בעליון בע""פ 4609/98 טאהא נ' מדינת ישראל, תק-על 99(2), 716: ""העבירות של סחר בנשק הן עבירות חמורות מאד. הנשק הנסחר עלול לעבור מיד ליד. הוא אינו נרכש באופן חוקי וחזקה היא שהוא לא נועד לשמש מטרה חוקית. גם כשהוא נמצא בידי אדם שאינו עבריין או מחבל, טמונה בו סכנת חיים. קל וחומר אם הוא מתגלגל ומגיע לידי עבריין או מחבל. ועלינו לקחת בחשבון אפשרות כזאת, להרתיע מפניה ולמנוע את הסכנה הצפויה מן הנשק"".",לעניין עבירות הנשק - 
"ת""פ 24207-06-13","וכן בע""פ 4050/08 נתנאל ליבוביץ' ואח' נ' מדינת ישראל , תק-על 2008(3), 2211: ""באשר לעבירות בנשק, בית משפט זה, שבתוך עמו הוא יושב, חזר פעמים אין ספור על היחס המחמיר שיש לנקוט כלפיהן. הדברים ברורים כשמש; המחזיקים בנשק בעבירה, או הסוחרים בו, על פי רוב וככלל אינם עושים זאת אלא לצרכי עבירות אחרות, הכרוכות באלימות או בהפחדה. נשק נועד לירות, וטבעו גם שבשעת ה'צורך' הסובייקטיבי, זדוני ומרושע ככל שיהיה, עלולה האצבע להיות קלה על ההדק"". ",לעניין עבירות הנשק - 
"ת""פ 24207-06-13",אשר לנסיבות הקשורות בעבירה -,לעניין עבירות הנשק - 
"ת""פ 24207-06-13","במקרה זה מדובר בקשירת קשר בין מספר שותפים, תוך תכנון מוקדם של העברת הנשק, אשר כלל שיחות, הסברים, תיאורים ובדיקות של הנשק שאמור לעבור מיד ליד. באישום הראשון חלקו של הנאשם בסיוע בלבד, אך בשתי העבירות הנוספות יש לנאשם חלק משמעותי ביותר בביצוע העסקאות. בנוסף, וכעולה מתסקיר שירות המבחן, הסיבה שגרמה לנאשם לבצע את העבירות היא בצע כסף, ואכן מכתב האישום עולים הסכומים שקיבל הנאשם מחלקו בעסקה.",לעניין עבירות הנשק - 
"ת""פ 24207-06-13","ובאשר לנזק שנגרם - מאחר שהנשק נמכר לסוכן משטרתי, לא נגרם נזק בפועל. ואולם, אין ספק שמכירת נשק לגורמים שונים, לא כל שכן כאשר מדובר בגורם שאינו ידוע, עלולה לגרום לנזק חמור ביותר ולתוצאות הרות אסון.",לעניין עבירות הנשק - 
"ת""פ 24207-06-13","בהתחשב במכלול השיקולים כמפורט לעיל, לאור מהות העבירות ונסיבותיהן ובהתחשב בפסיקת בית המשפט העליון לעניין הצורך להחמיר בענישה בעבירות של סחר בנשק, אני קובעת את מתחם הענישה במקרה זה בין 24 לבין 48 חודשי מאסר לכל עבירה של סחר, ובין 12 לבין 24 חודשי מאסר בפועל לעבירת הסיוע לסחר בנשק.",לעניין עבירות הנשק - 
"ת""פ 24207-06-13",לעניין הערך החברתי שנפגע מהעבירה -,לעניין קשירת הקשר וההצתה - 
"ת""פ 24207-06-13","נפסק לא אחת שעבירת ההצתה הינה אחת העבירות החמורות בספר החוקים, וזאת לאור הפוטנציאל ההרסני הטמון בה (ראה למשל: ע""פ 3210/06 עמארה נ' מדינת ישראל, 18.3.07 [פורסם בנבו]). עבירה זו פוגעת בביטחון הציבור ובשלומו, עד כדי פגיעות בנפש חלילה, והיא עלולה גם לגרום לנזק כלכלי עצום. ",לעניין קשירת הקשר וההצתה - 
"ת""פ 24207-06-13",אשר לנסיבות הקשורות בעבירה –,לעניין קשירת הקשר וההצתה - 
"ת""פ 24207-06-13","מכתב האישום עולה כי המניע לעבירת ההצתה קשור בסכסוך ישן שהתגלע בין רימא לבין זיאד. לא ברור מהו חלקו של הנאשם בסכסוך, אם בכלל, ומה היה המניע האישי שלו לביצוע העבירה, אך אין ספק שהוא השתתף בביצוע עבירה חמורה זו, אף אם כמתצפת בלבד. בנוסף, קדם לעבירה תכנון, ולרכב נגרם נזק ממשי.",לעניין קשירת הקשר וההצתה - 
"ת""פ 24207-06-13","בהתחשב במכלול השיקולים כמפורט לעיל, אני קובעת את מתחם הענישה במקרה זה בין 12 ל- 48 חודשי מאסר.",לעניין קשירת הקשר וההצתה - 
"ת""פ 24207-06-13","הנאשם הינו בחור צעיר, נורמטיבי ובעל רקע תקין. הנאשם נעדר עבר פלילי, ולפני המעצר התמיד בעבודתו וניהל אורח חיים נורמטיבי. הנאשם נטל אחריות על מעשיו, הביע חרטה, היה היחידי ששיתף פעולה כבר בחקירה ואף הפליל את המעורבים הנוספים, ובשל כך הוא טעון הגנה. לכך משקל משמעותי בגזירת עונשו של הנאשם. גם משפחתו של הנאשם נפגעה כתוצאה ממעשיו וממעצרו של הנאשם.",השיקולים לקביעת העונש בתוך המתחם:
"ת""פ 24207-06-13","אשר לחלקו של הנאשם בביצוע העבירות - באישום הראשון חלקו של הנאשם הינו מסייע בלבד. בעבירת ההצתה מיוחס לנאשם תפקיד של תצפיתן בלבד. עם זאת, גם תפקידים אלה, של מסייע ותצפיתן, כמו תפקידם של אחרים הפועלים ""מאחורי הקלעים"", הינם תפקידים חשובים, שכן לא ניתן לבצע את העבירה בלעדיהם. באישומים האחרים מיוחסת לנאשם מעורבות עמוקה ורבה בעסקאות הנשק.",השיקולים לקביעת העונש בתוך המתחם:
"ת""פ 24207-06-13","בקביעת עונשו של הנאשם, יש להתחשב גם בעונשים  שנגזרו על המעורבים האחרים בפרשה, תוך התחשבות בנסיבות המיוחדות של הנאשם כמפורט לעיל. יש לזכור כי עקרון אחידות הענישה מהווה רק אחד השיקולים במכלול השיקולים שבמלאכת הענישה (ע""פ 6541/11 תיים נ' מדינת ישראל [פורסם בנבו]). ",השיקולים לקביעת העונש בתוך המתחם:
"ת""פ 24207-06-13","לאור כל האמור לעיל, בהתחשב במכלול הנסיבות כמפורט לעיל ובגזרי הדין שנגזרו על שותפיו של הנאשם, אני דנה את הנאשם כדלהלן:",השיקולים לקביעת העונש בתוך המתחם:
"ת""פ 24207-06-13","מאסר של 50 חודשים, החל מיום 2.6.2013.",השיקולים לקביעת העונש בתוך המתחם:
"ת""פ 24207-06-13","מאסר על תנאי של 10 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, עבירות סחר בנשק והצתה, לרבות סיוע לעבירות אלה.",השיקולים לקביעת העונש בתוך המתחם:
"ת""פ 24207-06-13","קנס בסך 7,500 ₪ או 3 חודשי מאסר תמורתו.",השיקולים לקביעת העונש בתוך המתחם:
"ת""פ 24207-06-13",זכות ערעור לבית המשפט העליון תוך 45 יום מהיום. ,השיקולים לקביעת העונש בתוך המתחם:
"ת""פ 24207-06-13","54678313ניתן היום,  ח' תמוז תשע""ד, 06 יולי 2014, במעמד הצדדים.",5129371
"ת""פ 24207-06-13",רבקה פרידמן פלדמן 54678313,"רבקה פרידמן-פלדמן, שופטת"
"ת""פ 24207-06-13",נוסח מסמך זה כפוף לשינויי ניסוח ועריכה,"רבקה פרידמן-פלדמן, שופטת"
"ת""פ 24207-06-13","בעניין עריכה ושינויים במסמכי פסיקה, חקיקה ועוד באתר נבו – הקש כאן","רבקה פרידמן-פלדמן, שופטת"
