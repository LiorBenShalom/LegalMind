verdict,text,part
"תפ""ח 1067-09","תפ""ח 1067-09 מ.י. פרקליטות מחוז דרום-פלילי נ' אבו נאסר(עציר)",בית המשפט המחוזי בבאר שבע
"תפ""ח 1067-09","חוק העונשין, תשל""ז-1977: סע'  25, 31, 111, 143(ב), 144(ב), פרק ז'","תקנות ההגנה (שעת-חירום), 1945: סע'  85(1)(א)"
"תפ""ח 1067-09","חוק העונשין, תשל""ז-1977: סע'  25, 31, 111, 143(ב), 144(ב), פרק ז'","תקנות ההגנה (שעת-חירום), 1945: סע'  85(1)(א)"
"תפ""ח 1067-09","חוק העונשין, תשל""ז-1977: סע'  25, 31, 111, 143(ב), 144(ב), פרק ז'","תקנות ההגנה (שעת-חירום), 1945: סע'  85(1)(א)"
"תפ""ח 1067-09","הנאשם הורשע ביום 15.2.11, על יסוד הודאתו במסגרת הסדר טיעון, בכתב אישום מתוקן, בן שלושה אישומים, המייחס לו עבירות של פעילות בהתאחדות בלתי מותרת, לפי תקנה 85(1)(א) לתקנות ההגנה (שעת חירום) 1945, עבירות נשק (הובלת נשק), לפי סעיף 144(ב) רישא לחוק העונשין התשל""ז- 1977 (להלן: ""החוק""); עבירה של אימונים צבאיים אסורים, לפי סעיף 143(ב) לחוק הנ""ל; עבירה של סיוע למסירת ידיעות לאויב בכוונה לפגוע בביטחון המדינה, לפי סעיף 111 (חלופה שניה), בצרוף סעיף 31 לחוק הנ""ל ועבירה של ניסיון הסתננות, לפי סעיף 2 לחוק למניעת הסתננות (עבירות שיפוט), תשי""ד-1954 בצרוף סעיף 25 לחוק העונשין.",גזר דין
"תפ""ח 1067-09",הסדר הטיעון לא כלל הסכמה לעניין העונש.,גזר דין
"תפ""ח 1067-09",הנאשם עצור מיום 26.3.09.,גזר דין
"תפ""ח 1067-09","על פי העובדות המפורטות באישום הראשון לכתב האישום המתוקן, במועד כלשהו במהלך חודש יוני 2008, פנה אל הנאשם אדם המכונה ""אלקרא"", שהינו פעיל ""סראיה אלקודס"", המהווה פלג של הג'יהאד האסלאמי הפלסטינאי (להלן: ""הגא""פ) ומהווה זרוע צבאית שלו, במסגד אבו בקר אלצדיק שבעבסאן הגדולה וביקש ממנו להשתתף באימון צבאי שיארך 40 יום במסגרת ""סראיה אלקודס"", אשר לאחריו יוכל הנאשם להשתלב בפעילות צבאית של הגא""פ, שתכלול ""ריבאט"" (שמירות חמושות כנגד כניסת כוחות צה""ל לאזור). הנאשם הסכים ולאחר יומיים החל באימון צבאי באזור ההתנחלויות שפונו סמוך לחאן יונס, יחד עם 1,000 פעילי גא""פ נוספים. הנאשם השתתף באימון במשך 7 ימים, בהם עבר אימוני כושר גופני וכושר צבאי, וכעבור 7 ימים עזב הנאשם את האימון לאור התנגדות אביו. במקביל, עבר הנאשם אימון צבאי נוסף על ידי פעיל ""סראיה אלקודס"", שכלל לימוד פירוק, הרכבה וירי מרוס""ר קלאצ'ניקוב. סמוך לאחר מכן, סווג הנאשם לחוליית ""ריבאט"", שמטרת פעילותה הייתה לבצע שמירות חמושות כנגד כניסת כוחות צה""ל לאזור ולגרום למותם של חיילי צה""ל, באשר הם ישראלים, באם יגיעו לאזור בו מבוצעות השמירות, וכדי לפגוע בביטחון המדינה. בהמשך לדברים האמורים, ביצעו הנאשם וחבריו לחוליה שמירות באזור אלפראחין ובאזור קדיחאת, החל מחודש יוני ועד לחודש אוגוסט 2008, אחת לשבוע משעות אחר הצהריים ועד עלות השחר. במהלך השמירות לבש כל פעיל מדים צבאיים, עטה על ראשו סרט ועליו הכיתוב: ""סראיה אלקודס"", נשא אפוד והיה חמוש ברוס""ר קלאצ'ניקוב, בארבע מחסניות ובשני רימוני יד, כאשר הנאשם לא נשא רימוני יד, אך ברשות החוליה היו שני מטעני חבלה. במהלך ביצוע השמירות, מחמד חמיס קדיח - אחראי החוליה, נשא עימו מכשיר קשר אלחוטי, שבאמצעותו היו חברי החוליה יוצרים קשר עם הנהגת הגא""פ. הנאשם הפסיק את פעילותו בשמירות בעקבות התנגדות אביו. במעשיו אלו, עבר הנאשם אימונים צבאיים אסורים, פעל במסגרת התאחדות בלתי מותרת ונשא נשק שלא כדין, זאת כדי לפגוע בביטחון המדינה.",גזר דין
"תפ""ח 1067-09","על פי העובדות המפורטות באישום השני, במועד כלשהו, בחודש פברואר 2009, ביקש ג'יהאד חמידאן, שהינו פעיל ""סלפייה"", המבוקש על ידי כוחות הביטחון (להלן: ""ג'יהאד"") מהנאשם, כי יבצע תצפיות על תנועת ג'יפים של כוחות צה""ל באזור אלפראחין, בכוונה שחוליה מטעם ה""סלפייה"" תשתמש במידע בכוונה לבצע פיגוע הנחת מטעני נפץ כנגד ג'יפים של צה""ל, בשיתוף עם חוליית גא""פ אשר תבצע ירי פצצות. ג'יהאד סיפר לנאשם, כי הפיגוע המתוכנן יהיה הפיגוע השני של ה""סלפייה"", והוסיף, כי הפיגוע הראשון שבוצע על ידם, היה פיגוע מטען שהופעל כנגד ג'יפ צה""לי סמוך לאחר סיום מבצע ""עופרת יצוקה"", והנאשם הסכים לביצוע התצפיות.",גזר דין
"תפ""ח 1067-09","בהמשך לדברים האמורים לעיל, מסר ג'יהאד לנאשם, כי האחראי על ביצוע הפיגוע הוא מחמד רדואן, המכונה: ""אבו עבדאללה"", וכן מסר לנאשם את מספר הטלפון הנייד שלו, ואמר, כי יודיע לו סמוך למועד הגעתו לאזור, והוסיף, כי ייתכן ויתקשר אליו מטלפון שונה, כיוון שהוא מבוקש על ידי כוחות הביטחון וחושש כי יאותר. הנאשם הסכים. ביום 24.2.09, יצר ג'יהאד קשר טלפוני עם הנאשם והשניים קבעו להיפגש למחרת בשעה 6:00 בבוקר, בכיכר בני סוהילה. הנאשם וג'יהאד נפגשו כמתוכנן ויצאו יחד במונית למטע זיתים באזור אלפראחין, המרוחק מגדר הגבול בין מדינת ישראל לרצועת עזה כחצי ק""מ. סמוך לאחר הגיעם למקום, צילם ג'יהאד את אזור הגבול, את מגדלי התצפית של כוחות צה""ל ואת תילי העפר שבצד הישראלי של הגבול במצלמת וידאו, כאשר תפקידו של הנאשם היה ביצוע תצפיות באזור, כדי לוודא שלא יגיעו אנשים למקום. בשעה 9:00 לערך, עברו באזור שלושה ג'יפים של כוחות צה""ל, ג'יהאד צילם אותם וסמוך לאחר מכן עזבו השניים את המקום כאשר המצלמה וסרט הצילום נותרו בידיו של ג'יהאד. באותו הערב, יצר ג'יהאד קשר טלפוני עם הנאשם והציע לו לצאת שוב עימו ועם חברי חוליה נוספים למחרת היום לביצוע תצפיות על אזור הגבול בשנית. הנאשם הסכים ולמחרת בשעה 7:00 בבוקר, הגיעו ג'יהאד, ""אבו עבדאללה"", מחמד רדואן, פעילי ה""סלפייה"", אל הנאשם והנאשם יצא עימם למטע הזיתים ממנו צילמו יום קודם. כשהגיעו למקום, צילם ג'יהאד את האזור ואת הג'יפים של כוחות צה""ל שעברו באזור, כאשר תפקידו של הנאשם היה ביצוע תצפיות באזור על מנת לוודא שלא יגיעו אנשים למקום. בסיום ביצוע הצילום, עזבו הנאשם והאחרים את מטע הזיתים כאשר המצלמה והצילומים נותרו בידי ג'יהאד. למחרת, הגיע ג'יהאד אל בית הנאשם והשניים יצאו בשלישית לאזור מטע הזיתים, וג'יהאד צילם פעם נוספת את אזור הגבול. סמוך לאחר מכן, נסעו ג'יהאד והנאשם במונית לאזור נוציראת, ובבית הסמוך לשוק, נערכה פגישה בין הנאשם, ג'יהאד והאחראים עליהם ""אבו עבדאללה"", מחמד רדואן ואיברהם אלאשקר (להלן: ""איברהים""). במהלך המפגש סיפר ""אבו עבדאללה"" לנאשם, כי הוא ואיברהים פעילים בארגון ה""סלפייה"", השייך לארגון אל-קאעידה וג'יהאד סיפר שעזב את ""סראיה אלקודס"", לאור סכסוך בינו לבין חברים בארגון.",גזר דין
"תפ""ח 1067-09","במהלך השיחה ציינו איברהים ו""אבו עבדאללה"", כי ישתתפו בביצוע הפיגוע פעילי ""סלפייה"" נוספים מחאן יונס המכירים את האזור בו מתוכנן הפיגוע להתבצע, וכי לאחר שהפיגוע יצא אל הפועל יפרסמו, כי הפיגוע בוצע על ידי ה""סלפייה"" בשם אל-קאעידה. במהלך הפגישה, נאמר לנאשם, כי הוא לא ישתתף פיזית בביצוע הפיגוע כיוון שביתו ממוקם סמוך לגדר הגבול, וישנו חשש שביתו ייהרס באם ישתתף בפועל בביצוע הפיגוע. למחרת היום, יצר ג'יהאד קשר טלפוני עם הנאשם וביקש ללון בביתו. הנאשם הסכים והלין את ג'יהאד בביתו באותו הלילה. משלב זה, ועד ליום מעצרו של הנאשם, לא חודש הקשר בין לבין ג'יהאד, והנאשם לא נטל חלק בביצוע הפיגוע בסופו של דבר. במעשיו אלו, סייע הנאשם למסירת ידיעות לאויב העלולות להיות לו לתועלת, בכוונה לפגוע בביטחון המדינה.",גזר דין
"תפ""ח 1067-09","על פי העובדות המפורטות באישום השלישי, בתאריך 26.3.09 ניסה הנאשם להיכנס שלא כדין לתחומי מדינת ישראל דרך גדר הגבול בין רצועת עזה למדינת ישראל. הנאשם ניסה להיכנס לתחומי מדינת ישראל על מנת להיעצר, ולשם כך נשא עימו צוואה שערך, מפה שצייר בה מתואר מתווה פיגוע שכביכול תכנן ופסוקי דת. הנאשם התקרב לגדר הגבול, אך נעצר על ידי כוחות צה""ל בטרם עלה בידו להיכנס לתחומי מדינת ישראל בק.ד. 164. במעשיו אלו, ניסה הנאשם להסתנן לתחומי מדינת ישראל שלא כדין.",גזר דין
"תפ""ח 1067-09","במסגרת הטיעונים לעונש, ביקשה ב""כ המאשימה להחמיר עם הנאשם ולהשית עליו עונש מאסר בפועל מרתיע, לתקופה משמעותית בגין העבירות החמורות המיוחסות לו, ובנוסף, עונש מאסר על תנאי.",הטיעונים לעונש
"תפ""ח 1067-09","לטענת ב""כ המאשימה, חומרת המעשים שביצע הנאשם נובעת מהעובדה שהנאשם פעל במסגרת שני ארגוני טרור רצחניים, כאשר החל את דרכו בהכשרה צבאית מוסדרת, שנועדה להכשירו לקראת ביצוע ""ריבאט"" – פעילות צבאית שעלולה הייתה לסכן את כוחות צה""ל, אם אלו היו נכנסים לרצועה, כשהמטרה המוצהרת הייתה להדוף את כניסת כוחות צה""ל ואף לגרום למותם, כאשר הנאשם וחברי החוליה היו חמושים ברוס""ר קלאצ'ניקוב וברימוני יד, ואף החזיקו בשני מטענים, והדבר מלמד על רצינות וכוונה של החוליה, וכן על הקטלניות הפוטנציאלית שלהם. מדובר בפעילות שנמשכה כחודשיים, ואין מדובר באירוע חד פעמי אליו נקלע הנאשם.",הטיעונים לעונש
"תפ""ח 1067-09","נוסף לכך, הנאשם חבר לארגון טרור נוסף - ה""סלפייה"", שהינו פלג של ארגון אל-קאעידה וסייע למסירת מידע לאויב, מידע אשר בכוונת אותה חוליה היה להשתמש בו במטרה לבצע פיגוע באמצעות הנחת מטענים כנגד ג'יפים של צה""ל. הנאשם חבר לפעיל ה""סלפייה"" במשך שלושה ימים, סייע בידו באיסוף המידע, נפגש עם מתכנני הפיגוע, שמע לפרטי פרטים את התכנונים ואף הלין בביתו את אותו פעיל. לטענת ב""כ המאשימה, אין להקל ראש בכך שהפעיל היה זה שמתעד והנאשם היה מוודא שלא יגיעו לאזור אנשים, שכן הנאשם הקל בהכרח על העבירה של מסירת מידע לאויב, ומכאן, קצרה הדרך לביצוע פיגוע אפקטיבי, אף שאין פרטים ביחס לביצועו בפועל.",הטיעונים לעונש
"תפ""ח 1067-09","ב""כ המאשימה עמדה על החומרה היתרה שבתפקידו של המסייע, והוסיפה, כי יש להחמיר בעונשם של כל אלו המשמשים חוליה בשרשרת הטרור.",הטיעונים לעונש
"תפ""ח 1067-09","ב""כ המאשימה הפנתה לאסופת פסיקה לעניין העונש הראוי במקרה דנן, ממנה ביקשה ללמוד על רמת ענישה מחמירה שהוטלה על מי שביצע עבירות כגון אלה של הנאשם, כאשר ביחס לאישום הראשון והשלישי בענייננו, בע""פ 3267/09 חג'אג' נ' מדינת ישראל, אשר ניתן בעניינו של נאשם שהורשע בעבירות של קשירת קשר לבצע פשע, הסתננות, החזקת סכין, חברות ופעילות בהתאחדות בלתי מותרת ונשיאת נשק, ושבו אישר בית המשפט העליון עונש של 4 שנות מאסר בפועל, בתפ""ח (מחוזי ב""ש) 1035-07 מדינת ישראל נ' טארק אבו אלחסין (עציר), תק-מח 2010(2), 14356, 14357 (2010), הורשע הנאשם ביידוי בקבוקי תבערה לעבר כוחות צה""ל, קשירת קשר למתן ידיעות לאויב בכוונה לפגוע בביטחון המדינה וניסיון למתן ידיעות לאויב בכוונה לפגוע בביטחון המדינה, לאחר שהנאשם נעתר להצעת פעיל ארגון טרור שביקש ממנו לצלם את איזור כפר דרום , לצורך ביצוע פיגוע התאבדות. הנאשם לא הצליח לתפעל את המצלמה ולא עלה בידו לצלם את האזור. הנאשם נדון לעונש של 6 שנות מאסר בפועל. בענייננו, מדובר במקרה חמור יותר, הואיל והנאשם אכן תיעד את האזור וקיבל מידע חיוני, אשר בהכרח סייע בידי החוליה המפגעת. ",הטיעונים לעונש
"תפ""ח 1067-09","בתפ""ח (מחוזי ב""ש) 1088/07 מדינת ישראל נ' אבו דהאר מחמד, נדון הנאשם ל- 10 שנות מאסר בגין מעורבותו ביצוע עבירות של מסירת ידיעות לאויב, קשירת קשר למסירת ידיעות לאויב, סיוע למסירת ידיעות לאויב העלולות להיות לו לתועלת וסיוע לניסיון לרצח, וציינה, שאף שבענייננו, אין עבירה של ניסיון לרצח, הנאשם השתתף בשמירות חמושות, שמטרתן המוצהרת היא להביא להרג חיילים, אם אלו יכנסו לרצועה, ומכאן חומרת המעשים. ",הטיעונים לעונש
"תפ""ח 1067-09","במסגרת הראיות לעונש, הגישה ב""כ המאשימה רישום פלילי של הנאשם, ממנו עולה, שלחובת הנאשם הרשעה בגין עבירת הסתננות, בגינה אף ריצה מאסר בפועל בשנת 2006.",הטיעונים לעונש
"תפ""ח 1067-09","ב""כ הנאשם טען מנגד, כי אין להחמיר עם הנאשם ויש להסתפק בתקופת מעצרו עד כה. לדבריו, מדובר במקרה עם נסיבות מיוחדות, כאשר הנאשם הגיע לגבול וביקש מהחיילים לעוצרו, ורק משסרב לחזור חזרה הוא נעצר, וכדי להגדיל את סיכוייו להיעצר, הוא הצטייד בצוואה פיקטיבית ובתרשים פיקטיבי, זאת כדי לשכנע את החיילים שבכוונתו לבצע פיגוע בישראל. התנהגותו של הנאשם מעידה על מסוכנות נמוכה, ועל כך שלא הייתה במעשיו כל כוונה לפגוע בביטחון המדינה. הפעילות שמיוחסת לנאשם בכתב האישום הינה משנת 2008, כאשר מדובר באימונים שנמשכו פרק זמן קצר. האימון הראשון נמשך 7 ימים, והנאשם עזב אותו בשל התנגדות אביו לכך. האימון השני, נועד לצורך ביצוע שמירות בריבאט, שנמשכו כחודשיים.",הטיעונים לעונש
"תפ""ח 1067-09","ביחס לעבירה של סיוע למסירת ידיעה לאויב, כאמור באישום השני, הרי שמדובר בסיוע זניח המתבטא בנוכחות הנאשם במקום. הוא לא הוביל את ג'יהאד למקום, לא הראה לו נקודות שיש לצלם, ג'יהאד הגיע מיוזמתו והנאשם הצטרף אליו וג'יהאד הוא שצילם והשאיר התמונות בידיו.",הטיעונים לעונש
"תפ""ח 1067-09","עוד טען, כי החלק של הנאשם הינו פסיבי, הוא נכח במקום ושמר שלא יגיעו אנשים למקום. מדובר במידע נגיש, שכל אדם שעובר במקום יכול לקבלו. כמו כן, המידע שנמסר לא תרם בפועל לפגיעה בביטחון המדינה והסיוע של הנאשם לא העלה ולא הוריד מפעילות זאת.",הטיעונים לעונש
"תפ""ח 1067-09","ב""כ הנאשם הוסיף, כי נוכח המציאות והנסיבות בעזה, השתייכות פוליטית לאחד הארגונים הינה צורך קיומי וכורח, ולאור מציאות זו, מעשיו ופעילותו של הנאשם, מבלי להמעיט בחומרת העבירות שמיוחסות לו, נמצאים ברף הנמוך ביותר.",הטיעונים לעונש
"תפ""ח 1067-09","עוד טען, כי יש להתחשב בנסיבותיו האישיות של הנאשם, בכך שהנאשם הינו בחור צעיר, כבן 24, יליד שנת 87, נעדר עבר פלילי, אשר טרם מעצרו היה סטודנט באוניברסיטה, בכך שלא נגרמו ממעשיו נזק לגוף או לרכוש וכן בעובדה שהנאשם הודה בכתב האישום המתוקן  וחסך זמן שיפוטי יקר.",הטיעונים לעונש
"תפ""ח 1067-09","ב""כ הנאשם הפנה לפסיקה מקלה לעניין העונש הראוי במקרה דנן, כאשר בתפ""ח (מחוזי ב""ש) 1124/07 מדינת ישראל נ' סאמר עוידאת, תק-מח 2008(1), 846, 847 (2008), הנאשם הורשע בגין אותן עבירות דומות לענייננו, בנסיבות חמורות יותר ונדון ל-36 חודשי מאסר בפועל. ",הטיעונים לעונש
"תפ""ח 1067-09","בדבריו האחרונים בפנינו, הביע הנאשם חרטה וביקש להסתפק בתקופת מעצרו עד כה. כמו כן הוסיף, כי לו הוא היה מחבל, אזי הוא לא היה מסגיר את עצמו, וכן ציין כי הוא סטודנט ומצבו הכלכלי הינו קשה.",הטיעונים לעונש
"תפ""ח 1067-09","העבירות בהן הורשע הנאשם הן עבירות חמורות, הפוגעות בביטחון המדינה. חומרת העבירות גוברת נוכח המאבק שמנהלת מדינת ישראל כנגד ארגוני הטרור, אשר שמו להם למטרה לפגע במדינה ובאזרחיה, כל שכן, שעה שהנאשם שיתף פעולה עם מספר ארגונים עוינים ועשה את אשר ביקשו, תוך שהוא מנצל את היתרון שיש לו במיקום בית מגוריו סמוך לגבול עם ישראל.",דיון
"תפ""ח 1067-09","פעולותיו של הנאשם, מלמדות על נחישותו ורצונו העז, לפגוע במדינת ישראל, ובחייליה ועל-ידי כך, בין היתר, להטיל אימה על תושבי מדינת ישראל.",דיון
"תפ""ח 1067-09","עבירות מסוג זה מחייבות ענישה הולמת, שיהא בה כדי להעביר מסר עונשי חד וברור לאלה העוברים עבירות ביטחוניות חמורות, כי מי אשר נוטל חלק בעבירות אלה, ימצא עצמו מאחורי סורג ובריח לתקופה ארוכה ומשמעותית, אשר נועדה גם להרתיע עבריינים פוטנציאלים מליטול חלק במישרין או בעקיפין בפעילות טרור.",דיון
"תפ""ח 1067-09",המסר העונשי ביחס לעבירות שכרוך בהן קשר פלילי לסייע בארגון וביצוע פיגועי טרור כנגד ישראלים חייב להיות ברור ובהיר.,דיון
"תפ""ח 1067-09","מעשיו של הנאשם מהווים חלק משרשרת פעילות הטרור נגד מדינת ישראל, שעה שנעתר לקחת חלק בפעילות של הסראיה אלקודס"", המהווה פלג של הג'יהאד האסלאמי הפלסטינאי ומהווה זרוע צבאית שלו, וחבר לפעילים מארגון ה""סלפייה"", השייך לארגון אל-קאעידה, שהינם ארגונים טרוריסטים המכריזים, כי בכוונתם להסלים את פעילותם נגד מדינת ישראל, ויש בהם כדי להצביע על תמיכתו באותם ארגוני טרור, על שיתוף הפעולה שלו ועל הלך רוחו לסייע בדרכים שונות לארגונים אלו ולסייע בהוצאת לפועל של פיגועים באזור גדר הגבול ברצועת עזה, על מנת לפגוע בביטחונם ובשלומם של כוחות צה""ל באזור.",דיון
"תפ""ח 1067-09","בענייננו, מעשיו של הנאשם לא התמצו במסירת ידיעות לאויב. הנאשם הלך והעמיק את תפקידיו, אשר הלכו ועטו אופי יותר ויותר טרוריסטי, והנאשם ידע שהמידע נמסר לאנשים שישתמשו בו על מנת לפגוע במדינת ישראל.",דיון
"תפ""ח 1067-09","במקביל, עבר הנאשם אימון צבאי נוסף על ידי פעיל ""סראיה אלקודס"", שכלל לימוד פירוק, הרכבה וירי מרוס""ר קלאצ'ניקוב. הנאשם אף הצטרף לחוליית ""ריבאט"", שמטרתה הייתה לבצע שמירות חמושות כנגד כניסת כוחות צה""ל לאזור ולגרום למותם של חיילי צה""ל, באשר הם ישראלים, באם יגיעו לאזור בו מבוצעות השמירות, ובכדי לפגוע בביטחון המדינה. חברות בארגון טרור לעולם חמורה היא, בין אם החבר בארגון הטרור נוקט בפעולת טרור כלשהי בעצמו ובין אם לאו. על רקע המציאות הביטחונית באזורנו, לא ניתן להשלים עם התחזקותם של ארגוני הטרור ולא ניתן להתייחס בסלחנות, גם לא לחוליות מינוריות של הנוטלים חלק בשרשרת הטרור.",דיון
"תפ""ח 1067-09","מדובר בפעולות ממשיות שהנאשם החל בביצוען כדי להוציאן מן הכוח אל הפועל, קשר קשר לבצע תצפיות על תנועת ג'יפים של כוחות צה""ל באזור אלפראחין, בכוונה שחוליה מטעם ה""סלפייה"", המשתייך לארגון אל-קאעידה תשתמש במידע בכוונה לבצע פיגוע הנחת מטעמי נפץ כנגד ג'יפים של צה""ל, בשיתוף עם חוליית גא""פ אשר תבצע ירי פצצות. כמו כן, הנאשם אף ניסה להיכנס לתחומי מדינת ישראל על מנת להיעצר, ולשם כך נשא עימו צוואה שערך, מפה שצייר בה מתואר מתווה פיגוע שכביכול תכנן ופסוקי דת. חומרה יתרה יש בכך, שהנאשם אף ריצה זה מכבר עונש מאסר בפועל משנת 2006, בגין עבירת הסתננות.",דיון
"תפ""ח 1067-09","יש להדגיש בעוצמה הנדרשת את מסר ההרתעה מפני כל סוג של שותפות בתכנון וביצוע של מעשי דמים, פרי מניעי טרור, המכוונים כלפי כל אדם בישראל.",דיון
"תפ""ח 1067-09",לא אחת הביע בית המשפט העליון את דעתו כי ראוי לנקוט ביד ברזל קשה ולהחמיר עם נאשמים המורשעים בעבירות כגון דא תוך העדפה ברורה של אינטרס ההרתעה על פני שיקולי ענישה אחרים:,דיון
"תפ""ח 1067-09","""מעשי טרור המכוונים לפגוע בחיי ישראלים – חיילים או אזרחים – מחייבת ענישה מחמירה במיוחד, אשר תטמיע את מסר הגמול וההרתעה כלפי כל מי שמעורב בפעילות בלתי חוקית המסכנת חיים... בסוג זה של עבירות הנסיבות האישיות של הנאשם מתגמדות במשקלן לנוכח חומרת המעשים והסיכונים הטמונים בהם, למען יידע כל גורם עוין למדינה ולתושביה כי הוא צפוי לעונש חמור ביותר אם יימצא מעורב בפעולות טרור שנועדו לפגוע בביטחון אזרחי ישראל, ולקטול חיים"" (ע""פ 9349/07 חאמד נ' מדינת ישראל (טרם פורסם), 23.6.2008).",דיון
"תפ""ח 1067-09","ניכר שמעשיו של הנאשם נעשו במגמה לאפשר את פעילותם של ארגוני הטרור אליהם הצטרף הנאשם, לשפרם ולבססם בדרכים שונות, ובפעילות כזאת, יש כרסום מתמיד בביטחונה של המדינה, ויש בכך כדי להוות חלק מאותה שרשרת המסייעת לארגוני הטרור.",דיון
"תפ""ח 1067-09","מי שהעמיד עצמו מרצון לפגוע בביטחון המדינה ובאזרחיה, ופעל במעשיו, במסגרת ארגון טרור, והפך עצמו מרצונו לכלי בידי אלה המבקשים להרוג, לאבד ולזרוע הרס וחורבן בקרבנו, במטרה לפגוע מה שיותר, עשה את החמור שבמעשים, ואת עונשו יש למדוד בהתאם לכך. ידע כל מי שנוטל חלק בשרשרת המוות, לרבות מי שקושר ומנסה ליטול חלק באותה שרשרת, כי אם ייתפס, לא יינקה, וכי יהא צפוי לעונש חמור. וכל רמה מרמות הפעילות של ארגוני הטרור, בין אם במתן סיוע למסירת ידיעות לאויב, בין אם בחברות בארגוני טרור ונטילת חלק באימונים צבאיים חמושים אסורים, בכוונה לפגוע בביטחון המדינה ובחייליה, צריכה למצוא מענה משפטי הולם במסגרת המלחמה בטרור.",דיון
"תפ""ח 1067-09","כמו כן, יש לשקול לקולא את הודאתו של הנאשם בכתב האישום המתוקן והעובדה שהוא חסך בזמן שיפוטי, שאלמלא כן היה עונשו חמור יותר.",דיון
"תפ""ח 1067-09","לאחר ששקלנו את העניין, אנו מטילים על הנאשם את העונשים הבאים:",דיון
"תפ""ח 1067-09","מאסר בפועל לתקופה של  7.5 שנים מתחילת מעצרו, היינו מיום 26.3.09.",דיון
"תפ""ח 1067-09","מאסר על תנאי לתקופה של שנתיים, והתנאי הוא שתוך שלוש שנים מיום שחרורו לא יעבור עבירה מהעבירות לפי תקנות ההגנה (שעת חרום) 1945, או עבירה לפי פרק ז' לחוק העונשין, תשל""ז – 1977, או עבירה שהיא פשע נגד ביטחון המדינה.",דיון
"תפ""ח 1067-09","ניתן היום, כח' באייר תשע""א, 30 ביוני 2011, במעמד הצדדים.",זכות ערעור תוך 45 ימים. 
"תפ""ח 1067-09",נוסח מסמך זה כפוף לשינויי ניסוח ועריכה,54678313
"תפ""ח 1067-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
