verdict,text,part
"ת""פ 24955-06-11","ת""פ 24955-06-11 משטרת ישראל תביעות- שלוחת רמלה נ' אביקזר",בית משפט השלום ברמלה
"ת""פ 24955-06-11","המאשימה מדינת ישראל 
באמצעות משטרת ישראל תביעות- שלוחת רמלה
ע""י עוה""ד אלמוג בן חמו",בעניין:
"ת""פ 24955-06-11","הנאשם - אל חי עמרם אביקזר
ע""י עוה""ד אסף שלם",נגד
"ת""פ 24955-06-11","חוק העונשין, תשל""ז-1977: סע'  192, 274(1), 338(א)(1), 40 יא(2)",חקיקה שאוזכרה: 
"ת""פ 24955-06-11","פקודת התעבורה [נוסח חדש]: סע'  10, 38, 67",חקיקה שאוזכרה: 
"ת""פ 24955-06-11","פקודת ביטוח רכב מנועי [נוסח חדש], תש""ל-1970: סע'  2(א), 2(ב)",חקיקה שאוזכרה: 
"ת""פ 24955-06-11","תקנות התעבורה, תשכ""א-1961",חקיקה שאוזכרה: 
"ת""פ 24955-06-11","הנאשם הורשע לאחר ניהול הוכחות בעבירות הבאות: מעשה פזיזות ברשלנות לפי סעיף 338(א)(1) לחוק העונשין תשל""ז – 1977 (להלן: חוק העונשין); תקיפת שוטר בנסיבות מחמירות לפי סעיף 274(1) לחוק העונשין; איומים לפי סעיף 192 לחוק העונשין; נהיגה בזמן פסילה לפי סעיף 67 לפקודת התעבורה [נוסח חדש] תשכ""א - 1961; נהיגה ללא פוליסת ביטוח לפי סעיפים 2(א) ו-2(ב) לפקודת ביטוח מנועי [נוסח חדש] תש""ל - 1970.",ג ז ר – ד י ן
"ת""פ 24955-06-11","על פי עובדות כתב האישום, בתאריך 10.6.11 בשעה 08:00 או בסמוך, הבחין השוטר כפיר משה (להלן: כפיר) ברכב מונית (להלן: המונית) החונה באמצע הכביש ברחוב הצנחנים בכניסה לבית הספר ""רימון"" בעיר מודיעין. כפיר ביקש מהנאשם, אשר רץ לכיון בית הספר, להחנות את המונית בצורה מסודרת ולהציג בפניו מסמכים. הנאשם אמר לכפיר שיכניס את בתו לבית הספר ויחזור אליו. משבושש הנאשם להגיע העביר כפיר את הטיפול לניידת יחידת התנועה למתנדבים וגם העביר את תיאורו של הנאשם. במקביל להגעת ניידת יחידת תנועה מתנדבים, הגיעה ניידת משטרה נוספת ובה השוטר שלומי אליהו (להלן: שלומי) והשוטר אבי טמוזרטי (להלן: אבי). מבדיקה שנערכה ע""י השוטרים עלה כי הנאשם נוהג ברכב לאחר שנפסל רישיון הנהיגה שלו במסגרת תיק מספר פ""ל 54/08 של בית המשפט לתעבורה בצפת. בשעה 09:55 או בסמוך לכך, לאחר מארב קצר ותצפית שבוצעו לעבר הרכב ע""י השוטרים, נראה הנאשם שהוא נכנס לרכב והחל בנסיעה תוך ביצוע פניית פרסה לכיון רחוב דבורה הנביאה.",ג ז ר – ד י ן
"ת""פ 24955-06-11","השוטרים החלו לנסוע אחרי המונית שבה נהג הנאשם ולאחר שהבחינו כי הנאשם מגביר מהירותו ומנסה לחמוק מבדיקה, הגיעו בסמוך אליו וכרזו לו לעצור בצד. בתגובה, פנה הנאשם ימינה כשהוא נוהג במהירות ובחוסר זהירות ותוך שהוא מנסה להימלט מהשוטרים. השוטרים הפעילו סרנה ואור כחול מהבהב וכרזו לנאשם בשנית לעצור. הנאשם המשיך בנהיגה פרועה כשהוא חולף בסמוך למעבר חצייה, פסי האטה, בתי ספר ומרכזי קניות והמשיך בנסיעה לכיוון רחוב אלישע הנביא ובהמשך פנה לכיוון רחוב זכריה הנביא כאשר כל אותה העת הוא סוטה בנתיבים וגורם לרכיבים שנסעו בכביש לסטות הצידה. כשהגיע הנאשם לצומת הרחובות זכריה הנביא ואלישע הנביא, פנה שמאלה כשהוא נוהג נגד כיוון התנועה, נוסע מול רכבים וגורם להם לבלום ולסטות הצידה. בהמשך, פנה הנאשם שוב ימינה ברחוב אלישע הנביא והמשיך בנסיעה לכיוון חנייה אחורית. או אז, עצר הנאשם את הרכב, ירד ממנו ופתח בריצה והחל נס מהמקום לתוך החנייה, כשהשוטרים דולקים אחריו ואבי צועק לעברו לעצור אולם הנאשם לא שעה לבקשתו והמשיך בריצה. מיד ובסמוך, קרא אבי לנאשם לעצור בשנית והזהירו בדבר כוונתו לעשות שימוש במכשיר ""טייזר"" לעברו ומשלא עצר הנאשם, הופעל המכשיר והנאשם נפל ארצה. משהתקרבו השוטרים לנאשם, החל הנאשם לבעוט בהם ולהכותם באגרופיו תוך שהם מודיעים לו על מעצרו. כשהרימו השוטרים את הנאשם החל הנאשם שוב לבעוט בהם ולהתפרע. בהמשך לאמור ובאותן נסיבות, הובל הנאשם להמשך טיפול בתחנת המשטרה כאשר לאורך כל הדרך קילל הנאשם את השוטרים, גידפם באומרו לשוטר שלומי: ""אתה אפס, יה דפוק, מי אתה בכלל, סימנתי אותך, זבל"" והתפרע. כאשר הוכנס הנאשם לחדר הסיור בתחנת המשטרה, ומשהתקרב אליו שלומי נגח הנאשם בפניו של שלומי.",ג ז ר – ד י ן
"ת""פ 24955-06-11","המאשימה הפנתה לגיליון הרישום הפלילי של הנאשם אשר כולל הרשעה אחת בגין עבירות של גניבת רכב וזיוף סימני זיהוי של רכב של בית משפט השלום בתל אביב, ההרשעה היא משנת 2005 ומתייחסת לעבירות שבוצעו בשנת 1998. יתר על כן, לחובתו של הנאשם גיליון רישום תעבורתי, הכולל בין השאר עבירות של נהיגה ללא רישיון וללא ביטוח. באת כח המאשימה עמדה על חומרתן הרבה של העבירות שבוצעו ע""י הנאשם ועל החומרה המצטברת ממכלול מעשיו. על כן, עתרה לעונש מאסר בפועל משמעותי שיתן ביטוי לפגיעה בערכים החברתיים המוגנים בכל אחת מהעבירות שבהן הורשע. בנוסף, עתרה לפסילת רישיון הנהיגה לתקופה ממושכת, פסילה על תנאי, קנס ופיצוי כספי לשוטרים.",טענות הצדדים לעונש 
"ת""פ 24955-06-11","בא כח הנאשם הפנה לתסקיר שירות המבחן שהתקבל בעניינו של הנאשם ואשר מפרט את נסיבות חייו, לרבות עובדת היותו גרוש ואב לשני ילדים, אחד בגיר וילדה בת 11 שנים ואשר מצויה במשמורתו. שירות המבחן התרשם שהנאשם נוהג באימפולסיביות ולעיתים אף באופן מניפולטיבי. הנאשם הסתייג מכל אפשרות של סיוע בשירותי המבחן במישור הטיפולי. בסופו של יום, שירות המבחן הגיע למסקנה כי לאור העובדה שברוב השנים הנאשם ניהל אורח חיים נורמטיבי ומגדל את בתו הקטינה בגפו, ניתן להסתפק בעונש מאסר בפועל שירוצה בדרך של עבודות שירות, מאסר מותנה וכן התחייבות להימנע מביצוע עבירות בעתיד.",טענות הצדדים לעונש 
"ת""פ 24955-06-11","המקרה שבפני כולל בתוכו אגד של עבירות שלא תמיד מצטלבות באותו אירוע עברייני ומכאן הקושי לאתר את מדיניות הענישה הנוהגת, כרכיב מרכזי בקביעת מתחם העונש ההולם. על כן,  אעמוד להלן על מדיניות הענישה הנוהגת, כאשר אני מחלק את הדיון לשתי קטגוריות של עבירות:",טענות הצדדים לעונש 
"ת""פ 24955-06-11","הקטגוריה הראשונה – אירוע עברייני הכולל את העבירות של נהיגה בזמן פסילה, ללא ביטוח ובשילוב עבירה של מעשה פזיזות ורשלנות ברכב.",טענות הצדדים לעונש 
"ת""פ 24955-06-11",הקטגוריה השניה -  אירוע עברייני הכולל את העבירות של תקיפת שוטר בנסיבות מחמירות יחד עם עבירת איומים.,טענות הצדדים לעונש 
"ת""פ 24955-06-11","לאחר שאתאר את מדיניות הענישה הנוהגת בכל אחת מהקטגוריות האמורות, אקבע את מתחם העונש ההולם בכל קטגוריה. לאחר מכן, אקבע מתחם עונש הולם אחד למכלול העבירות במסגרת האירוע האחד שבכתב האישום.",טענות הצדדים לעונש 
"ת""פ 24955-06-11",מתחם העונש ההולם בעבירות: נהיגה בזמן פסילה וללא ביטוח ומעשה פזיזות ורשלנות ברכב,טענות הצדדים לעונש 
"ת""פ 24955-06-11","על מנת ללמוד על מדיניות הענישה הנוהגת בעבירות של נהיגה ללא ביטוח, נהיגה בזמן פסילה ומעשה פזיזות ורשלנות ברכב, אביא את הפסיקה שלהלן:",טענות הצדדים לעונש 
"ת""פ 24955-06-11","רע""פ 1891/14 ברון נ' מדינת ישראל [פורסם בנבו] (25.3.14). המבקש הורשע ע""י בית משפט השלום לתעבורה בביצוען של העבירות הבאות: נהיגה בזמן פסילה; נהיגה ללא רישיון; נהיגה ללא פוליסת ביטוח; נהיגה ללא רישיון רכב תקף; אי ציות לתמרור. על המבקש הושתו 7 חודשי מאסר בפועל תוך הפעלה של 7 חודשי מאסר על תנאי בחופף וכן פסילת רישיון נהיגה לתקופה של 12 חודשים. ערעורו לבית המשפט המחוזי נדחה וכך גם נדחתה בקשת רשות ערעור שהוגשה לבית המשפט העליון.",טענות הצדדים לעונש 
"ת""פ 24955-06-11","ע""פ 5446/13 סאבר נ' מדינת ישראל [פורסם בנבו] (9.2.14). המערער הורשע ע""י בית המשפט המחוזי בעבירות הבאות: מעשה פזיזות ורשלנות ברכב; הפרעה לשוטר במילוי תפקידו; נהיגה בזמן פסילה; עקיפה תוך חציית קו הפרדה רצוף; סטיה מנתיב לנתיב בניגוד לתקנות התעבורה; עקיפה כשהדרך לא פנויה. המערער היה נשוי ואב לחמישה ילדים קטינים. בית המשפט המחוזי קבע שמתחם העונש ההולם נע בין שישה ל-24 חודשי מאסר בפועל. למערער היה גם עבר פלילי עשיר במיוחד בתחום התעבורה. בסופו של יום, המערער נדון ל-14 חודשי מאסר בפועל ושלוש שנות פסילת רישיון נהיגה. ערעורו לבית המשפט העליון נדחה. ",טענות הצדדים לעונש 
"ת""פ 24955-06-11","ע""פ 1282/13 ח'טיב נ' מדינת ישראל [פורסם בנבו] (26.6.13). המערער הורשע ע""י בית משפט המחוזי בנצרת בעבירות הבאות: מעשה פזיזות ורשלנות ברכב; העלבת עובד ציבור. המערער נדון לשבעה חודשי מאסר בפועל. בנוסף, בית המשפט הורה על הפעלת מאסר מותנה בן שישה חודשים שנגזר בעבר על המערער, באופן שארבעה חודשים מתוכו ירוצו בחופף וחודשיים יהיו במצטבר. סה""כ הוטלו על המערער 9 חודשי מאסר בפועל. ערעורו לבית המשפט העליון נדחה. ",טענות הצדדים לעונש 
"ת""פ 24955-06-11","רע""פ 7982/13 שגן נ' מדינת ישראל [פורסם בנבו] (6.1.14). המערער הורשע ע""י בית משפט השלום לתעבורה בתל אביב בביצוען של העבירות הבאות: נהיגה ללא רישיון; נהיגה בזמן פסילה; נהיגה ללא פוליסת ביטוח בת תוקף. על המבקש הוטל עונש מאסר בפועל של 15 חודשים, תוך הפעלה של מאסר מותנה של 12 חודשים בחופף, 30 חודשי פסילה בפועל תוך הפעלה בחופף של עונש פסילה מונה של 12 חודשים. ערעורו לבימ""ש המחוזי נדחה וכך גם נדחתה בקשת רשות ערעור שהוגשה לבית המשפט העליון. ",טענות הצדדים לעונש 
"ת""פ 24955-06-11","ע""פ 2472/13 אבו פארה נ' מדינת ישראל [פורסם בנבו] (14.8.13). המערער הורשע ע""י בית המשפט המחוזי בירושלים בעבירות הבאות: מעשה פזיזות ורשלנות ברכב; הפרעה לשוטר במילוי תפקידו; נהיגה בשכרות; נהיגה בזמן פסילה; החזקת סם מסוכן לשימוש עצמי. בית המשפט המחוזי הטיל עליו 6 חודשי מאסר ויום אחד וכן פסילת רישיון נהיגה לארבע שנים.  ערעורו לבית המשפט העליון התקבל כך שהופחת יום אחת מתקופת המאסר בפועל ונקבע שהעונש ירוצה בדרך של עבודות שירות. ",טענות הצדדים לעונש 
"ת""פ 24955-06-11","רע""פ 6300/13 אליאס נ' מדינת ישראל [פורסם בנבו] (18.11.13). המבקש הורשע ע""י בית משפט השלום לתעבורה בחיפה בעבירות הבאות: נהיגה בזמן פסילה; נהיגה ללא רישיון; נהיגה ללא ביטוח. המבקש נדון לעונש מאסר בפועל ל-10 חודשים תוך הפעלת עונש מאסר מותנה בן 10 חודשים, כך שמחציתו במצטבר ומחציתו בחופף, כך שסה""כ",טענות הצדדים לעונש 
"ת""פ 24955-06-11","הושתו עליו 15 חודשי מאסר לריצוי בפועל. בנוסף, 40 חודשי פסילה בפועל. ערעורו",טענות הצדדים לעונש 
"ת""פ 24955-06-11",לבית המשפט המחוזי בחיפה נדחה וכך גם נדחתה בקשת רשות ערעור שהוגשה לבית המשפט העליון.,טענות הצדדים לעונש 
"ת""פ 24955-06-11","רע""פ 3878/05 בנגוזי נ' מדינת ישראל [פורסם בנבו] (26.5.05). המבקש הורשע ע""י בית משפט השלום לתעבורה בפתח תקווה בעבירה של נהיגה בזמן פסילה ונדון ל-12 חודשי מאסר בפועל, תוך הפעלה בחופף של עונש מאסר על תנאי של 12 חודשים. בנוסף, נפסל רישיון הנהיגה שלו למשך שלוש שנים. המבקש היה אב לעשרה ילדים, מפרנס יחיד, מחנך ורב המנהיג את קהילתו. ערעורו לבית המשפט המחוזי בתל אביב נדחה וכך גם נדחתה בקשת רשות ערעור שהוגשה לבית המשפט העליון. ",טענות הצדדים לעונש 
"ת""פ 24955-06-11","לאור כל האמור לעיל, הנני קובע כי מתחם העונש ההולם למקבץ העבירות של נהיגה בזמן פסילה, נהיגה ללא ביטוח ומעשה פזיזות ורשלנות ברכב נע בין ארבעה ועד 20 חודשי מאסר בפועל.",טענות הצדדים לעונש 
"ת""פ 24955-06-11","לגבי מדיניות הענישה הנוהגת בעבירה של תקיפת שוטר יחד עם עבירת איומים, ראו את הפסיקה שלהלן: רע""פ 2222/13 חיחיאשוילי נ' מדינת ישראל [פורסם בנבו] (2.5.13); רע""פ 5979/06 בוהדנה נ' מדינת ישראל  [פורסם בנבו] (25.7.06); רע""פ 1860/07 נחמני נ' מדינת ישראל  [פורסם בנבו] (14.6.07); רע""פ 8172/10 גזאוי נ' מדינת ישראל [פורסם בנבו] (18.11.10); ע""פ 8704/08 הייב נ' מדינת ישראל  [פורסם בנבו] (23.4.09); ע""פ 6040/13 מדינת ישראל נ' נעמן [פורסם בנבו] (19.3.14).",מתחם העונש ההולם לעבירה של תקיפת שוטר ואיומים
"ת""פ 24955-06-11","לאחר עיון בפסיקה הנ""ל, לנסיבותיהם השונות של הנאשמים באותם מקרים, ובאנלוגיה המתאימה לעובדות המקרה שבפני, הנני קובע כי מתחם העונש ההולם לעבירות של תקיפת שוטרים בנסיבות מחמירות ואיומים, נע בין 3 חודשי מאסר ועד 20 חודשי מאסר בפועל.",מתחם העונש ההולם לעבירה של תקיפת שוטר ואיומים
"ת""פ 24955-06-11","לסיכום, קיימים שני מתחמי עונש לפי שתי הקטגוריות האמורות שציינתי לעיל:",מתחם העונש ההולם לאירוע נשוא כתב האישום 
"ת""פ 24955-06-11","לגבי הקטגוריה הראשונה (העבירות של נהיגה בזמן פסילה, ללא ביטוח תוך ביצוע מעשה פזיזות ורשלנות ברכב) מתחם העונש ההולם נע בין ארבעה ועד עשרים חודשי מאסר בפועל.",מתחם העונש ההולם לאירוע נשוא כתב האישום 
"ת""פ 24955-06-11",לגבי הקטגוריה השניה (העבירות של תקיפת שוטר בנסיבות מחמירות ואיומים) מתחם העונש ההולם נע בין שלושה חודשי מאסר ועד עשרים חודשי מאסר בפועל.,מתחם העונש ההולם לאירוע נשוא כתב האישום 
"ת""פ 24955-06-11","על כן, הנני קובע כי המתחם הסופי לגבי האירוע האחד נשוא כתב האישום, הכולל בתוכו את כל סוגי העבירות שפורטו לעיל, נע בין שישה ועד עשרים וארבעה חודשי מאסר בפועל.",מתחם העונש ההולם לאירוע נשוא כתב האישום 
"ת""פ 24955-06-11","מן הראוי לציין שמכלול העבירות שבוצעו ע""י הנאשם מצדיקות הטלת עונש מאסר בפועל מאחורי סורג ובריח. המשקל המצטבר של מעשיו של הנאשם מלמד על קריאת תיגר על רשויות אכיפת החוק, לרבות שוטרים, אשר יש להגן עליהם בביצוע תפקידם באכיפת החוק.",קביעת העונש המתאים בתוך מתחם העונש ההולם
"ת""פ 24955-06-11","עם זאת, ישנם מספר נתונים מרכזיים שהמשקל המצטבר שלהם הובילני למסקנה שיש לאמץ את חלקו התחתון של מתחם העונש ההולם ע""י השתת שישה חודשי מאסר בפועל שירוצו בעבודות שירות, ושלא לשלוח את הנאשם למאסר מאחורי סורג ובריח:",קביעת העונש המתאים בתוך מתחם העונש ההולם
"ת""פ 24955-06-11","מהות הרישום הפלילי של הנאשם: לנאשם הרשעה אחת משנת 2005 בגין עבירות רכב שביצע בשנת 1998. הווה אומר, בין המועד שבו בוצעו העבירות שבהן הורשע,  לבין העבירות נשוא כתב האישום שבפני, חלפו כ-13 שנים. שירות המבחן גם התרשם, על פי האמור בתסקיר, שבמהלך אותן שנים, הנאשם ניהל אורח חיים נורמטיבי ותעסוקתי.",קביעת העונש המתאים בתוך מתחם העונש ההולם
"ת""פ 24955-06-11","מתסקיר שירות המבחן עולה כי הנאשם אב לקטינה בת 11 שנים ואשר מצויה במשמורתו והוא מגדלה בגפו. שליחתו של הנאשם למאסר מאחורי סורג ובריח, כפי שהיה מתחייב בנסיבות ביצוע העבירות שבהן הורשע, יש לה השלכות מרחיקות לכת על בתו הקטינה. המחוקק קבע ששומה על בית המשפט לבחון את השלכות העונש שמוטל על נאשמים בתוך מתחם העונש ההולם, על בני משפחתו של הנאשם (סעיף 40 יא(2) לחוק העונשין התשל""ז - 1977).",קביעת העונש המתאים בתוך מתחם העונש ההולם
"ת""פ 24955-06-11","יצוין כי העונש שקבעתי מצוי בתוך מתחם העונש ההולם שנוגע לרכיב המאסר. לרכיב המאסר שירוצה בעבודות שירות יש להוסיף רכיבי ענישה נוספים בדמות קנס, פיצוי לשוטרים, מאסר על תנאי, פסילת רישיון הנהיגה בפועל ועל תנאי.",קביעת העונש המתאים בתוך מתחם העונש ההולם
"ת""פ 24955-06-11","אשר על כן, הנני מטיל על הנאשם את העונשים הבאים:",קביעת העונש המתאים בתוך מתחם העונש ההולם
"ת""פ 24955-06-11",6 חודשי מאסר בפועל ואשר יכול שירוצו בדרך של עבודות שירות. מן הראוי לציין שהתקבלה חוות דעת מטעם הממונה על עבודות השירות ואשר לפיה הנאשם נמצא מתאים לריצוי עבודות שירות ונקבע מועד תחילת ריצוי העבודות ליום 1.4.14 שכבר חלף. המזכירות תעביר העתק הפרוטוקול לממונה על עבודות שירות אשר ידאג לקבוע לנאשם מועד קרוב לצורך תחילת ריצוי העונש. הנאשם מוזהר בדבר חובתו להישמע להוראותיו והנחיותיו של הממונה על עבודות השירות.,קביעת העונש המתאים בתוך מתחם העונש ההולם
"ת""פ 24955-06-11",6  חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירות אלימות או עבירות כנגד שוטרים.,קביעת העונש המתאים בתוך מתחם העונש ההולם
"ת""פ 24955-06-11",5 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה לפי סעיף 67 לפקודת התעבורה.,קביעת העונש המתאים בתוך מתחם העונש ההולם
"ת""פ 24955-06-11","20 חודשי פסילה בפועל מלקבל או להחזיק רישיון נהיגה. הפסילה תימנה מיום ביצוע הפקדת הרישיון במזכירות בית המשפט. בכל מקרה, מובהר בזאת שתקופת הפסילה שנקבעה הינה במצטבר לכל תקופת פסילה אחרת שניתנה כנגד הנאשם בהליכים משפטיים  אחרים.",קביעת העונש המתאים בתוך מתחם העונש ההולם
"ת""פ 24955-06-11","10 חודשי פסילה על תנאי והתנאי הוא שבמשך 3 שנים מהיום, הנאשם לא יבצע עבירה לפי סעיפים 67 , 10 או 38 לפקודת התעבורה התשכ""א – 1961.",קביעת העונש המתאים בתוך מתחם העונש ההולם
"ת""פ 24955-06-11","הנאשם ישלם פיצוי לכל אחד מהשוטרים, רס""מ שלומי אליהו (עד תביעה 5) ו-סמ""ר אבי טמוזרטי (עד תביעה 4) בסך  1,500 ₪ כל אחד.",קביעת העונש המתאים בתוך מתחם העונש ההולם
"ת""פ 24955-06-11","הפיצוי לגבי כל אחד מהשוטרים הנ""ל ישולם ב- 4  תשלומים חודשים שווים ורצופים כאשר התשלום הראשון לגבי כל אחד מהם יהיה עד ליום  1.5.14 והיתרה ב- 1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הפיצוי לפירעון מידי.",קביעת העונש המתאים בתוך מתחם העונש ההולם
"ת""פ 24955-06-11","הנאשם ישלם קנס בסך  4,000 ₪ , או 15 ימי מאסר תמורתו.",קביעת העונש המתאים בתוך מתחם העונש ההולם
"ת""פ 24955-06-11","הקנס ישולם ב- 8 תשלומים חודשים שווים ורצופים כאשר הראשון שבהם עד ליום  1.7.14 והיתרה ב- 1 לכל חודש שלאחריו. היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",קביעת העונש המתאים בתוך מתחם העונש ההולם
"ת""פ 24955-06-11",זכות ערעור תוך 45 יום. ,קביעת העונש המתאים בתוך מתחם העונש ההולם
"ת""פ 24955-06-11","54678313ניתן היום,  י' ניסן תשע""ד, 10 אפריל 2014, במעמד הצדדים.",5129371
"ת""פ 24955-06-11",נוסח מסמך זה כפוף לשינויי ניסוח ועריכה,54678313
"ת""פ 24955-06-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 24955-06-11",הישאם אבו שחאדה 54678313-/,54678313
