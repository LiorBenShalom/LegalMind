verdict,text,part
"ת""פ 46366-09-19",בית המשפט המחוזי בחיפה,nothing
"ת""פ 46366-09-19",תיק חיצוני: 293223/2019   ,"ת""פ 46366-09-19 מדינת ישראל נ' מוסא(עציר)"
"ת""פ 46366-09-19","פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19",חקיקה שאוזכרה: 
"ת""פ 46366-09-19","חוק העונשין, תשל""ז-1977: סע'  29, 144(א), 144(ב2)",חקיקה שאוזכרה: 
"ת""פ 46366-09-19","הנאשם הורשע על פי הודאתו במסגרת כתב אישום מתוקן בביצוע שתי עבירות של סחר בסם מסוכן לפי סעיפים 13 + 19 לפקודת הסמים המסוכנים [נוסח חדש], תשל""ג-1973 (להלן: ""פקודת הסמים""); עבירה של סחר בסם מסוכן לפי סעיפים 13 + 19 לפקודת הסמים בצירוף סעיף 29 לחוק העונשין, התשל""ז-1977 (להלן: ""חוק העונשין""); שלוש עבירות של החזקת סם מסוכן שלא כדין ושלא לצריכה עצמית לפי סעיף 7(א)+(ג) רישא לפקודת הסמים; עבירה של החזקת סם מסוכן שלא כדין ושלא לצריכה עצמית, לפי סעיף 7(א)+(ג) רישא לפקודת הסמים בצירוף סעיף 29 לחוק העונשין; עבירה של הספקת סם מסוכן לפי סעיפים 13 + 19 לפקודת הסמים בצירוף סעיף 29 לחוק העונשין; עבירה של הספקת סם מסוכן לפי סעיפים 13 + 19 לפקודת הסמים; שתי עבירות של החזקת נשק לפי סעיף 144(א) רישא בצירוף סעיף 29 לחוק העונשין; שתי עבירות של סחר בנשק לפי סעיף 144(ב2) בצירוף סעיף 29 לחוק העונשין.",גזר דין
"ת""פ 46366-09-19","על פי כתב האישום המתוקן, במועדים הרלוונטים הופעלו סוכן משטרתי ושוטר סמוי בשליחות משטרת ישראל ורכשו בהוראתה, באישורה ובכספה תחמושת וסמים כמתואר להלן:",גזר דין
"ת""פ 46366-09-19","באישום הראשון מתואר שבתאריך 11.11.18 שוחחו הנאשם והסוכן בטלפון והסוכן שאל את הנאשם האם יש לו הרואין באיכות טובה. הנאשם השיב בחיוב והם קבעו להיפגש למחרת. בתאריך 12.11.18 בסמוך לשעה 16:30, נפגשו השניים בביתו של הנאשם, שוחחו אודות סוגי סמים שונים וסיכמו שהנאשם ימכור לסוכן הרואין במחיר של 120 ₪ לגרם. לאחר מכן, אחיינו הקטין של הנאשם מסר לסוכן גרב ובתוכה הרואין במשקל 272.59 גרם נטו שהנאשם החזיק ללא היתר. בתמורה הסוכן מסר לנאשם 33,000 ₪.",גזר דין
"ת""פ 46366-09-19","באישום השני מתואר שבתאריך 6.1.19 בסמוך לשעה 19:30 נפגשו הנאשם, הסוכן והשוטר הסמוי בבית הנאשם בנוכחות אדם נוסף, ושוחחו אודות סוגי סמים שהנאשם יכול להשיג עבור הסוכן, ובין היתר, הנאשם אמר שברשותו 2,500 כדורי אקסטזי. בתאריך 14.1.19 בסמוך לשעה 18:10, נפגשו הנאשם, הסוכן והשוטר הסמוי בבית הנאשם. הנאשם והסוכן סיכמו שהנאשם ימכור לסוכן הרואין במשקל חצי קילוגרם במחיר 120 ₪ לגרם. הנאשם והסוכן שוחחו אודות סוגי סמים שהנאשם יכול למכור לסוכן ובין היתר אמר הנאשם שהוא יכול למכור לסוכן 2,000-2,500 כדורי אסקטזי ששייכים לחבר שלו. לאחר כשעה הנאשם מסר לסוכן הרואין במשקל 494.05 גרם נטו אותו החזיק ללא היתר וכן חומר ערבוב במשל 100.45 גרם נטו ובתמורה הסוכן מסר לו 60,000 ₪.",גזר דין
"ת""פ 46366-09-19","באישום השלישי מתואר שבתאריכים 31.1.19 וב- 1.2.19 שוחחו הנאשם והסוכן מספר פעמים טלפונית וכן נפגשו בבית הנאשם, כאשר במהלך פגישות הנאשם הציע למכור לסוכן אקסטזי במחיר של 19 ₪ לכדור. הנאשם והסוכן נסעו לבית בג'דיידה-מכר שם פגשו באדם אחר אשר מסר לסוכן שקית ובה 1833 טבליות MDMA אותם החזיקו הנאשם והאחר ללא היתר. בנוסף, הנאשם מסר לסוכן חשיש במשקל 1.38 גרם נטו אותו החזיק עם האחר ללא היתר. בתאריך 5.2.19, בהתאם לסיכום שנערך יום לפני כן, נסעו הנאשם והסוכן לרמת חובב ולקיה שם פגשו באנשים עימם שוחחו על סמים. בתום הנסיעה הסוכן מסר לנאשם 37,000 ₪ עבור ה-MDMA. בהמשך הנאשם השיב לסוכן 3,000 ₪ משום שהסכום שנמסר תחילה היה גבוה מידי.",גזר דין
"ת""פ 46366-09-19","באישום הרביעי מתואר שבתאריך 5.6.19 הנאשם והסוכן שוחחו טלפונית והנאשם מסר כי ברשותו MDMA באיכות טובה. בתאריך 10.6.19 בסמוך לשעה 15:00 הסוכן פגש את הנאשם בביתו, בהתאם לסיכום מראש ביניהם, והנאשם מסר לו שתי טבליות MDMA ואמר לו שמחיר טבליה הוא 17 ₪. במהלך הפגישה השניים שוחחו אודות מחירי סמים וכן מחירי נשקים. הסוכן שאל את הנאשם אם באפשרותו להשיג לו מטען חבלה והנאשם אמר שיבדוק זאת. בהמשך תיאר לסוכן כיצד מורכבים מטעני חבלה. בתאריך 13.6.19 במהלך שיחה טלפונית הסוכן שאל את הנאשם אם בירר על הנושא עליו דיברו והנאשם השיב ששוחח עם אדם נוסף שיכול להשיג שלושה מטעני חבלה.",גזר דין
"ת""פ 46366-09-19","באישום החמישי מתואר שבתאריך 1.7.19, בהתאם לסיכום טלפוני בין הנאשם לסוכן, נפגשו הסוכן, השוטר הסמוי, הנאשם ואדם אחר. בפגישה האחר אמר לסוכן שבאפשרותו למכור לו רכיבים להכנת מטען חבלה, ביניהם חומר נפץ קרמי, נפץ ושלט הפעלה, תמורת תשלום 15,000 ₪. בימים שלאחר מכן שוחחו הנאשם והסוכן וסוכם שיפגשו על מנת שהסוכן יבדוק את רכיבי המטענים שהאחר הציע למכור. בתאריך 4.7.19 בסמוך לשעה 19:40 הגיעו הסוכן והשוטר הסמוי לבית הנאשם ופגשו בנאשם ובאדם נוסף. זמן קצר לאחר מכן האחר הגיע למקום כשהוא נושא רכיבים של שני מטעני חבלה, הכוללים שתי לבנות חבלה, שני נפצים, שתי אנטנות, שני מקלטים וחמישה משדרים, והציגם לסוכן שאמר שהוא מעוניין בהם. האחר נתן לסוכן הוראות בדבר הרכבת מהטענים, והסוכן שילם לו ולנאשם בעבור הרכיבים 24,000 ₪.",גזר דין
"ת""פ 46366-09-19","באישום השישי מתואר שהסוכן קיים מספר שיחות טלפון עם הנאשם והאחר לצורך תיאום מפגש למכירת לבנות חבלה לסוכן ע""י האחר. בתאריך 7.7.19 נפגשו הסוכן והאחר ותיאמו עסקה בה האחר יביא מטעני חבלה לבית הנאשם אשר ימכרו לסוכן תמורת 50,000 ₪. בהמשך לכך, האחר נשא והוביל שתי לבנות חבלה, לבנת חבלה קרמית ושלושה נפצים ושם אותם בפח בחצר ביתו של הנאשם ובידיעתו. בתאריך 8.7.19 סמוך לשעה 12:20, הגיעו והסוכן והשוטר הסמוי לבית הנאשם, שם הנאשם אמר לסוכן שמחיר עבור האמצעי הלחימה שהשאיר האחר הוא 50,000 ₪, אולם האחר לא השאיר שלטים ומערכות הפעלה. הסוכן אמר שהמחיר גבוה מידי, הסוכן והנאשם שוחחו טלפונית עם האחר לגבי המחיר. בסופו של דבר הסוכן סירב לרכוש את אמצעי הלחימה במחיר זה. בהמשך היום הנאשם והסוכן שוחחו לגבי העסקה והסוכן ביקש מהנאשם לדבר עם האחר על מנת שיוריד במחיר. בתאריך 9.7.19, לאחר שהנאשם שוחח עם האחר, הנאשם עדכן את הסוכן בשיחה טלפונית שהאחר הסכים להפחית 5,000 ₪ מהסכום והשניים תיאמו מפגש בבית הנאשם. בתאריך 11.7.19 בסמוך לשעה 19:25 הגיעו הסוכן והשוטר הסמוי לבית הנאשם שם פגשו גם באחר. הם ניגשו לחניית הבית שם העביר האחר לסוכן את אמצעי הלחימה ואמר לסוכן שיקבל בשבוע הבא את מערכות ההפעלה והשלטים. בהמשך לכך, ניהלו הנאשם והסוכן מספר שיחות טלפוניות בהן תיאמו מפגש עם האחר, ובתאריך 17.7.19 בסמוך לשעה 12:13 השלושה נפגשו, והאחר אמר לסוכן שהשלטים ומערכות ההפעלה יגיעו בעוד מספר ימים וכי הוא צפוי לקבל סחורה נוספת.",גזר דין
"ת""פ 46366-09-19","העידה אישתו של הנאשם, הגב' אנה מוסא שתיארה שהיא וילדיו של הנאשם לא ראו אותו מזה תקופה ארוכה בה שהה במעצר. עוד ציינה כי המדינה רוצה לגרש אותה ושילדיה ישארו לבד. בנוסף, מטעם המדינה הוגש גיליון רישום פלילי של הנאשם.",ראיות לעונש
"ת""פ 46366-09-19","המדינה מסרה שהצדדים הגיעו להסכמה עונשית לגבי טווח הענישה במקרה דנן הנע בין  9-11 שנות מאסר בפועל, כאשר המדינה תבקש למקם את העונש ברף העליון והנאשם יבקש למקמו ברף התחתון. לגבי יתר רכיבי הענישה לא הוצגו הסכמות.",טיעוני המדינה לעונש
"ת""פ 46366-09-19","המדינה הדגישה שמדובר בשישה אישומים שעניינם מכירה של סמים ואמצעי לחימה בהיקף משמעותי, על פני תקופה בלתי מבוטלת של 8 חודשים, כאשר חלק מהעבירות בוצעו בצוותא עם אחרים. כמו כן, הוזכרו סכומי הכסף הרבים שהועברו מהסוכן לנאשם, בסה""כ קרוב ל-200,000 ₪.",טיעוני המדינה לעונש
"ת""פ 46366-09-19","נטען שהערכים החברתיים שנפגעו הם שמירה על חיי אדם ובריאותו, שמירה על סדרי שלטון ומשטר, מניעת הפצת סמים והתמודדות עם תופעת ההחזקה והסחר בנשק ובאמצעי חבלה, ונטען שהפגיעה היא ברמה גבוהה.",טיעוני המדינה לעונש
"ת""פ 46366-09-19","נטען שעמדת המדינה היא שעקרונית כל עיסקה מהווה אירוע נפרד לצורך קביעת המתחם, אולם נוכח ההסכמה העונשית לא מצאה להציג מתחם לגבי כל אירוע וכל עסקה.",טיעוני המדינה לעונש
"ת""פ 46366-09-19","נטען שחלקו של הנאשם דומיננטי בכל העסקאות, הוא יזם את הקשר מול הסוכן וניהל איתו מו""מ למימוש העסקאות, הוא סיפק את הסמים לסוכן, לעיתים תוך שנעזר באחרים, והוא זה שקיבל מהסוכן את התמורה הכספית. ביחס לעסקאות המטענים נטען שהנאשם פעל יחד עם אחר שמצוי בבריחה, כאשר העסקאות בוצעו בביתו של הנאשם והכסף נמסר לידיו ולידי האחר. בנוסף, נטען שהעבירות בוצעו לאחר תכנון ממושך. נטען שהנזק הישיר שנגרם מביצוע העבירות מגולם בתמורה הכספית שקיבל הנאשם לצד עלויות הפעלת הסוכן, ושהנזק הפוטנציאלי במידה ולא היה מדובר בעסקאות שבוצעו עם סוכן, הוא אדיר. עוד נטען שהסיבות שהביאו את הנאשם לביצוע העבירות הן בצע כסף ומעורבותו העמוקה בעולם העברייני. נטען שהנאשם היה מודע למעשיו, הבין את הפסול בהם, ושליטתו הייתה מוחלטת.",טיעוני המדינה לעונש
"ת""פ 46366-09-19","נטען שלחובת הנאשם עבר פלילי מכביד בגין עבירות סחר בסמים, סחר בנשק ואלימות כאשר בגין הרשעתו האחרונה נדון ל-5 שנות מאסר בפועל מה שלא הרתיעו מפני ביצוע עבירות נוספות. משכך, נטען שקיים צורך בהרתעתו האישית ובהרחקתו מהחברה תקופה ארוכה.",טיעוני המדינה לעונש
"ת""פ 46366-09-19",הוגשה סקירת פסיקה המשקפת את מגמת החמרת הענישה בעבירות סמים ונשק וכן פסיקה ביחס לעונשים שהוטלו בגין עבירות דומות:,טיעוני המדינה לעונש
"ת""פ 46366-09-19","ת""פ 51306-12-18 מדינת ישראל נ' בשיר אבו זיאד ואח' (6.2.20); פרשה בה הורשעו מספר נאשמים בביצוע מגוון עבירות נשק, ובכלל זה סחר בסוגים שונים של נשקים, חלקי נשק ותחמושת, בין היתר בעסקאות שבוצעו מול תושבי חברון. חלק מהעבירות בוצעו תוך העברת נשקים, תחמושת וחלקי נשק דרך מחסומים. נקבעו מתחמים עונש הולמים ונגזרו עונשים, ביחס לכל נאשם על פי חלקו – לגבי נאשם 1 נקבע מתחם של בין 12-7 שנות מאסר והוטלו 10 שנות מאסר; לגבי נאשם 2 נקבע מתחם של 48-24 חודשי מאסר והוטלו 15 חודשים; לגבי נאשם 3 נקבע מתחם של 11-6 שנות מאסר והוטלו 8 וחצי שנות מאסר; לגבי נאשם 4 נקבע מתחם של 6-3 שנות מאסר והוטלו שלוש וחצי שנות מאסר. ערעור שהגישו נאשמים לבית המשפט העליון 1 ו-3 תלוי ועומד.",טיעוני המדינה לעונש
"ת""פ 46366-09-19","ע""פ 6814/16 מאור מלכה נ' מדינת ישראל (4.2.18); מערער שהורשע בחמש עבירות קשירת קשר לפשע, ארבע עבירות של רכישת או החזקת נשק, נשיאה והובלת נשק, ובעבירה של ניסיון רכישת או החזקת נשק. דובר ברכישת כמות סיטונאית של אמצעי לחימה מחייל צה""ל – 55 לבנות חבלה ונפצים, רימוני רסס וטילי לאו. הערכאה הדיונית הטילה עונש של 12 שנות מאסר בפועל. ערעור שהוגש לבית המשפט העליון על הכרעת הדין וחומרת העונש נדחה. ",טיעוני המדינה לעונש
"ת""פ 46366-09-19","ע""פ 7317/13 מוחמד חג'אב נ' מדינת ישראל (19.5.14); המערער הורשע בעבירות של סחר בסם מסוכן, סחר בנשק, נשיאה והובלה של נשק וניסיון לסחר בנשק. במקרה זה המערער מכר לסוכן משטרתי קוקאין במשקל 26 גרם; וכן שני אקדחים בשתי הזדמנויות שונות; בנוסף, ניסה למכור לסוכן תת מקלע ורימון. הערכאה הדיונית הטילה עונש של 60 חודשי מאסר בפועל. הערעור על חומרת העונש נדחה.   ",טיעוני המדינה לעונש
"ת""פ 46366-09-19","ת""פ 56177-03-18 מדינת ישראל נ' מוחמד עוודאללה (29.4.19); דובר בשלושה נאשמים שהורשעו בעבירות סחר בנשק. נאשם 1 הורשע בארבע עבירות סחר בגין מכירת אקדח חצי אוטומטי ומחסנית, שני מטענים ונשק דמוי רובה סער לסוכן משטרתי. ביחס לנאשם 1 נקבע מתחם של 7 עד 11 שנות מאסר בפועל, והוטלו עליו 7.5 שנות מאסר בפועל.  ",טיעוני המדינה לעונש
"ת""פ 46366-09-19","ת""פ 40755-12-11 מדינת ישראל נ' ג'לאל חמוד (11.12.12); דובר בשלושה נאשמים שהורשעו בעבירות נשק. נאשם 1 הורשע בעבירות נשיאה והובלת נשק, שתי עבירות של סחר בנשק, החזקת נשק וסחר בסם מסוכן. במקרה זה נאשם 1 מכר לסוכן משטרתי מא""ג, כ- 15 גרם קוקאין, מטען נפץ ומטען חבלה, כל זאת בהזדמנויות שונות. נגזרו 7.5 שנות מאסר בפועל (מתוך עונש זה חצי שנה בגין הפעלת מאסר על תנאי).   ",טיעוני המדינה לעונש
"ת""פ 46366-09-19","כמו כן, הגישה המדינה גזר דין בת""פ 46336-09-19 מדינת ישראל נ' מרואן מחאמיד ואח' (18.5.21) (להלן: ""עניין מחאמיד""). נטען כי דובר בתיק נוסף במסגרת אותה הפרשה שם נגזרו על נאשם 1 בכתב האישום 6 שנות מאסר בפועל בגין הרשעתו בחמש עבירות סחר בסם מסוכן, שלוש עבירות הספקת סם מסוכן וחמש עבירות של החזקת סם מסוכן שלא לצריכה עצמית. במקרה האמור דובר במכירת כמויות גדולות של סמים מסוג קוקאין, הרואין ו-MDMA לסוכן המשטרתי. ",טיעוני המדינה לעונש
"ת""פ 46366-09-19","המדינה הבהירה שאומנם דובר שם בסחר בכמויות גדולות יותר של סמים מאשר במקרה שלפנינו, אולם נטען שעברו הפלילי של הנאשם כאן מכביד יותר וכולל הרשעה בעברת סחר בסמים ובנשק בגינן נדון ל-5 שנות מאסר, כאשר זמן קצר לאחר מכן שב לבצע עבירות, ולכן עונשו של הנאשם כאן צריך להיות חמור יותר.",טיעוני המדינה לעונש
"ת""פ 46366-09-19",עוד נטען שהעונש שמבקשת המדינה מבטא תחשיב של 6 שנות מאסר בגין עבירות הסמים ועוד שנת מאסר בעבור כל מטען חבלה.,טיעוני המדינה לעונש
"ת""פ 46366-09-19","המדינה הוסיפה והפנתה לע""פ 4522/18 בנימין אסאבן נ' מדינת ישראל (11.11.18) שם דובר בנאשם שנגזר דינו ל-6 שנות מאסר בפועל לאחר שהורשע בריבוי עבירות של סחר בסם ועבירה של החזקת סם שלא לצריכה עצמית. באותו מקרה הנאשם מכר לסוכן משטרתי, במספר הזדמנויות, כמות מצטברת של 343 גרם קוקאין והחזיק בביתו 22.3 גרם קוקאין. ערעור על חומרת העונש נדחה, למעט הפחתה של שיעור הקנס שהוטל. ",טיעוני המדינה לעונש
"ת""פ 46366-09-19","עוד התבקש שלצד עונש המאסר בפועל יוטלו מאסרים מותנים, קנס שלא יפחת מסכום של 196,000 ₪, וכן התבקש חילוט סכום בסך 7,900 ₪ המופקד בקרן החילוט. כמו כן, התבקש להורות על פסילת רישיון הנהיגה של הנאשם.",טיעוני המדינה לעונש
"ת""פ 46366-09-19","ב""כ הנאשם טען שהנאשם כבן 50 ולו שני ילדים קטינים. נטען שהנאשם מצוי במעצר קרוב לשנתיים, מאז ספטמבר 2019, ושתנאי המעצר קשים בהרבה מתנאי מאסר, בעיקר בתקופת מגפת הקורונה.",טיעוני הנאשם לעונש
"ת""פ 46366-09-19","נטען שלאישתו של הנאשם מעמד ארעי בארץ אשר הוארך מעת לעת וכי הליכי הסדרת מעמדה התעכבו בשל מעורבות הנאשם בפלילים, עד אשר בחודש יוני האחרון נדחתה בקשתה, ונכון לעת הזו היא נדרשת לעזוב את הארץ. צוין שהוגש ערר על ההחלטה אולם סיכוייו אינם ברורים. משכך, נטען שבמקרה זה השפעת המאסר על משפחתו של הנאשם, היא הותרת ילדיו ללא הורים המסוגלים לדאוג לצרכיהם, ומשפחת הנאשם תצטרך לטפל בילדים. נטען שבעבור הילדים פער של שנתיים בתקופת המאסר היא משמעותי, אפילו שגם ברף התחתון מדובר בתקופת מאסר ארוכה.",טיעוני הנאשם לעונש
"ת""פ 46366-09-19","נטען שהסוכן הוא אשר יזם את הקשר הפלילי הראשוני מול הנאשם ולא להפך, וכי באישום הרביעי הסוכן הוא זה שיזם פניה לנאשם לגבי הספקת מטען חבלה.",טיעוני הנאשם לעונש
"ת""פ 46366-09-19","נטען שבהודאתו הנאשם חסך שמיעת עדותם של 75 עדים, מעבר לשלושה שעדותם נשמעה, וכן נחסכה העדת הסוכן. נטען שההודאה מבטאת קבלת אחריות על המעשים. נטען שההליכים בתיק התעכבו בשל עיכובים בהעברת חומרי חקירה ובשל מגפת הקורונה.",טיעוני הנאשם לעונש
"ת""פ 46366-09-19","נטען שהסמים והמטענים לא הופצו לציבור, אלא לסוכן, דבר המהווה נסיבה לקולא. בהקשר זה הפנה הסנגור לע""פ 5995/11 ראיד בדראן נ' מדינת ישראל (14.10.2012); שם המערער הורשע בעבירות היזק בחומר נפיץ, החזקה, נשיאה והובלת נשק. באותו מקרה המערער הניח מטען חבלה בחזית ביתו של המתלונן על רקע סכסוך עימו. המטען התפוצץ וגרם נזק לכלי רכב ולקירות הבית. הערכאה הדיונית גזרה על המערער 4 שנות מאסר. בית המשפט העליון הפחית את עונשו ל-3 שנות מאסר בציינו שלא ניתן להתעלם מהעובדה שאיש לא נפגע ונגרם נזק רכושי בלבד.   ",טיעוני הנאשם לעונש
"ת""פ 46366-09-19","ביחס לעברו הפלילי של הנאשם, נטען שלמעשה רוב הרשעותיו הן ישנות ושקיים פער זמן גדול בין כל הרשעה, כך שאין לראות בו מי שמנהל חיי פשע.",טיעוני הנאשם לעונש
"ת""פ 46366-09-19","עוד נטען שיש לראות בכל האירועים בכתב האישום אירוע אחד לצורך קביעת מתחם העונש, הואיל ומדובר באותן דמויות, אותה פרשה, עבירות שבוצעו במועדים סמוכים וקיים קשר הדוק בין העבירות. נטען שבמסגרת הסדר טווחים אין מקום לפרוט לגורמים את ""המרכיבים"" של טווחי הענישה עליהם הוסכם, אשר נקבעו כמתחם אחד.",טיעוני הנאשם לעונש
"ת""פ 46366-09-19",נטען שביחס לעבירות הנשק הנאשם לא היה הרוח החיה והיה מעורב אדם נוסף המוזכר בכתב האישום שסיפק את אמצעי הלחימה וקבע את המחיר עבורם. נטען שברמה העובדתית מעשי הנאשם מהווים תיווך.,טיעוני הנאשם לעונש
"ת""פ 46366-09-19","בהתייחס לפסיקה שהגישה המדינה הסנגור טען שנוכח עקרון אחידות הענישה יש לשים דגש על עונשים שנגזרו במסגרת הפרשה הנדונה ולתת משקל פחות לפסיקה במקרים אחרים. בהקשר זה ב""כ הנאשם הפנה לעניין מחאמיד בו המדינה לא ביקשה לקבוע מתחם נפרד אף שדובר במספר עבירות על פני תקופה ממושכת. כמו כן, נטען ששם הנאשם מכר פי שתיים יותר סמים מהכמות שמכר הנאשם בענייננו. באותו מקרה נקבע שהמתחם על כמות כפולה של סמים הוא חמש וחצי עד שבע וחצי שנים והוטלו 6 שנות מאסר, משכך ברי שהענישה במקרה דנן בגין עבירות הסמים צריכה להיות נמוכה מ-6 שנים. עוד צוין שגם בעניין מחאמיד לנאשמים היה עבר רלוונטי בתחום הסמים.",טיעוני הנאשם לעונש
"ת""פ 46366-09-19","הסנגור הוסיף והפנה גם לת""פ 46496-09-19 מדינת ישראל נ' איברהים אבו טלאב (30.9.20), הקשור לאותה פרשה, בה הורשעו נאשמים בעבירות סחר, החזקה והספקת סמים. על נאשם 2 הוטל עונש של 5 שנות מאסר בפועל, ונקבע מתחם של 4-7 שנות מאסר, לאחר שהורשע שלוש עבירות החזקת סם ושתי עבירות של סחר בסמים בגין מכירת כקילוגרם הרואין במצטבר לסוכן סמוי.",טיעוני הנאשם לעונש
"ת""פ 46366-09-19","עוד נטען כי הקנסות שהוטלו במסגרת גזרי דין אחרים בפרשה אינם גבוהים כמו זה שמבקשת המדינה במקרה דנן, וכן נטען שכלל לא הוטלו עונשי פסילה.",טיעוני הנאשם לעונש
"ת""פ 46366-09-19",הוגשה אסופת פסיקה ביחס לעונשים שהוטלו בגין עבירות דומות בנשק ומטעני חבלה:,טיעוני הנאשם לעונש
"ת""פ 46366-09-19","ת""פ 33131-05-20 מדינת ישראל נ' ואיל מחאמיד ואח' (15.3.21); נאשם 1 הורשע בעבירת ביצוע עסקה אחרת בנשק ובהחזקת נשק ונאשם 2 הורשע בעבירות ביצוע עסקה אחרת בנשק, החזקה, נשיאה והובלת נשק. במקרה זה נאשם 1 קיבל שלושה מטעני חבלה אותם העביר לנאשם 2 ובהמשך נאשם 2 נשא והוביל את המטענים  במטרה להעבירם לאחר. ביחס לנאשם 1 נקבע מתחם של 42-22 חודשי מאסר בפועל ונגזרו 28 חודשי מאסר, לגבי נאשם 2 נקבע מתחם של 45-25 חודשי מאסר בפועל ונגזרו 34 חודשי מאסר. ערעור שהוגש מטעם נאשם 2 תלוי ועומד.   ",טיעוני הנאשם לעונש
"ת""פ 46366-09-19","ת""פ 10300-06-20 מדינת ישראל נ' אלעד כהן ואח' (20.4.21); נאשם שהורשע בעבירת נשיאה והובלת נשק. במסגרת פרשה של מכירת נשק לסוכן משטרתי, הנאשם הסתיר מטען נפץ שאחר מכר לסוכן והכווין את הסוכן להגיע ולאסוף את המטען המוסתר. נקבע מתחם של 2-5 שנות מאסר ונגזרו 3 שנות מאסר בפועל. ערעור שהוגש על ידי הנאשם תלוי ועומד. ",טיעוני הנאשם לעונש
"ת""פ 46366-09-19","ע""פ 6494/12 אלעד צוברה נ' מדינת ישראל (30.4.13); בערכאה הדיונית נגזר עונשו של המערער ל- 34 חודשי מאסר בפועל לאחר שהורשע בנשיאת נשק, מעשה פזיזות ורשלנות והפרעה לשוטר. במקרה זה הנאשם הוביל ברכבו מטען חבלה ובהמשך נמלט משוטרים. ערעור שהוגש על חומרת העונש לבית המשפט העליון התקבל בחלקו, ותקופת הפסילה שהוטלה עליו קוצרה מ-30 ל-22 חודשים.  ",טיעוני הנאשם לעונש
"ת""פ 46366-09-19","ת""פ 20439-08-10 מדינת ישראל נ' מאזן ג'באלי ואח' (10.7.11); פרשה בה הורשעו מספר נאשמים בגין עסקאות סמים ונשק עם סוכן משטרתי. דובר בסחר בסם מסוכן מסוג חשיש וקנבוס ובעסקאות בסוגים שונים של נשקים. בזמן ביצוע העבירות נאשמים 2 ו-4 שהו במתקן כליאה ונאשם 3 היה במעצר בפיקוח אלקטרוני. נאשם 1 הורשע בחמישה אישומים של סחר בסמים מסוכנים ועסקה אחרת בסם, וכן צירף תיק סמים, והוטלו עליו 70 חודשים מאסר בפועל; נאשם 2 הורשע בשלוש עבירות של תיווך לסחר בנשק, סיוע לסחר בנשק, שתי עבירות של קשירת קשר לפשע והפרעה לשוטר, והוטלו עליו 50 חודשי מאסר בפועל; נאשם 3 הורשע בשתי עבירות של סחר בנשק, שתי עבירות של קשירת קשר לפשע והפרת הוראה חוקית, והוטלו עליו 48 חודשי מאסר בפועל; נאשם 4 הורשע בסיוע לסחר בנשק וקשירת קשר והוטלו עליו 36 חודשי מאסר. ערעורים על חומרת העונש שהוגשו לעליון נדחו.",טיעוני הנאשם לעונש
"ת""פ 46366-09-19","ת""פ 1094-05-15 מדינת ישראל נ' אבראהים ח'ורי ואח' (30.5.16); נאשם 1 הורשע בשתי עבירות נשיאה והובלת נשק, שלוש עבירות סחר בנשק והחזקת נשק. זאת לאחר שמכר לסוכן משטרתי מטען נפץ, מטען חבלה ולבנת חבלה. עונשו נגזר ל- 38 חודשי מאסר בפועל",טיעוני הנאשם לעונש
"ת""פ 46366-09-19","ת""פ 37175-07-20 מדינת ישראל נ' מוחמד אבו עבסה (24.1.16); נאשם שהורשע בשתי עבירות ניסיון לייצור וסחר בנשק, בשש עבירות החזקת נשק, קשירת קשר לפשע, קשירת קשר לעוון, שתי עבירות סחר בנשק, עסקה אחרת והובלת נשק. הנאשם התגורר במחנה פליטים והשתייך לחבורת אנשים שנהגה לסחור בנשק, חלקי נשק ותחמושת. הנאשם היה מעורב בעסקאות למכירת נשק ארוך וכמויות גדולות של תחמושת. נקבע מתחם של 4-9 שנות מאסר בפועל, ונגזרו על הנאשם 54 חודשי מאסר בפועל. ערעור שהוגש לבית המשפט העליון תלוי ועומד. ",טיעוני הנאשם לעונש
"ת""פ 46366-09-19","ת""פ 61848-10-15 מדינת ישראל נ' ריקאן עבוד ואח' (24.1.2016); הנאשמים הורשעו בשלוש עבירות סחר בנשק, שלוש עבירות נשיאת נשק ובניסיון לסחר בנשק. באותו מקרה נאשם 1 ששירת כחייל צה""ל ביצע יחד עם נאשם 2 עסקאות למכירת שלושה תתי מקלע, אקדח, אביזרי נשק ותחמושת, זאת בשלוש הזדמנויות שונות. הם נדונו ל-45 חודשי מאסר בפועל. ",טיעוני הנאשם לעונש
"ת""פ 46366-09-19",הנאשם הביע חרטה על מעשיו ואמר שלא ישוב עליהם. אמר שרוצה לעזור לעצמו ולמשפחתו.,דברי הנאשם
"ת""פ 46366-09-19",הנאשם עצור מיום 4.9.2019.,דיון והכרעה
"ת""פ 46366-09-19","בכל הקשור להסדר לעניין העונש – מצאתי שטווח הענישה מבטא את האיזון הראוי בין חומרת המעשים, הפגיעה בערכים החברתיים המוגנים ומדיניות הענישה במקרים דומים.",דיון והכרעה
"ת""פ 46366-09-19","הערכים המוגנים שנפגעו כתוצאה ממעשיו של הנאשם הם שמירה על הסדר, סדרי השלטון והמשטר, מניעת הפצת סמים והנזק הנלווה לכך ובכלל זה הפגיעה בבריאות הציבור ובבטחונו כתוצאה מעבירות נלוות. בעבירות הנשק פגע הנאשם בערכים המוגנים של שמירה על חיי אדם ובטחונו. בהקשר זה יצוין כי עוצמת הפגיעה מתחזקת נוכח סוג הסמים בהם סחר הנאשם, וכן נוכח העובדה שהנאשם סחר במטעני חבלה וברכיבים של מטעני חבלה. זאת ועוד, חומרה יתרה יש לראות במי שמערב גם סחר בסמים וגם סחר בנשק. הפגיעה בערכים החברתיים במקרה דנן היא ברף הבינוני.",דיון והכרעה
"ת""פ 46366-09-19","בכל הנוגע לנסיבות ביצוע העבירה ברור שהתקיים תכנון מוקדם וקפדני בביצוע העבירות, וברי שהנאשם הבין את הפסול במעשיו ויכל להימנע מעשייתם. בכל הנוגע לעבירות הסמים אין ספק כי הנאשם היה דומיננטי בביצוע העבירות ובחלקן חלקו היה בלעדי. בכל הנוגע לעבירות הנשק הנאשם לקח חלק מרכזי ופעיל בהוצאת העסקאות לפועל, אף שהאחר הוא אשר סיפק פיזית את אמצעי הלחימה. אין ספק כי הנזק שהיה צפוי להיגרם מביצוע העבירות במידה והסמים ואמצעי הלחימה היו מוצאים דרכם לציבור הרחב הוא גבוה ביותר. לצד האמור, לא ניתן להתעלם מהעובדה שבסופו של יום הסמים והאמצעים לא הופצו לציבור אלא הגיעו לידי משטרת ישראל. עוד לקחתי בחשבון שמדובר בעבירות המבוצעות ממניע מובהק של בצע כסף.",דיון והכרעה
"ת""פ 46366-09-19",בכל הנוגע לנסיבות שאינן קשורות בביצוע העבירה לקולא יש לשקול את העובדה שהנאשם הודה ולקח אחריות על מעשיו וחסך זמן שיפוטי לאחר שנשמעה עדותם של שלושה עדים. בכל הנוגע להשפעת העונש על משפחתו של הנאשם יצוין שלאור חומרת העבירות שביצע הנאשם אין מנוס מהטלת ענישה שתוביל לפגיעה במשפחתו כך או אחרת. לחומרא נתתי משקל לעובדה שלחובת הנאשם הרשעות קודמות בעבירות רלוונטיות וכי הנאשם ריצה בעבר עונש מאסר בפועל לתקופה ממושכת.,דיון והכרעה
"ת""פ 46366-09-19","אין ספק כי העונש שיוטל על הנאשם צריך להכיל רכיב כספי שייתן מענה להיבט הכלכלי המובהק של העבירות אותן ביצע הנאשם ויש לקבוע עונש אשר יהלום את רווחי הנאשם מביצוע העבירות. לצד האמור, יש להתחשב בגובה הקנסות שנהוג להטיל, במצב משפחתו של הנאשם ובעובדה שהוא צפוי לשאת עונש מאסר בפועל לתקופה ממושכת.",דיון והכרעה
"ת""פ 46366-09-19",מכל האמור מצאתי לנכון להטיל על הנאשם את העונשים כדלקמן:,דיון והכרעה
"ת""פ 46366-09-19",10 שנות מאסר בפועל בניכוי תקופת מעצרו של הנאשם מיום 4.9.19.,דיון והכרעה
"ת""פ 46366-09-19",12 חודשי מאסר על תנאי למשך 3 שנים שיופעלו במידה והנאשם יעבור עבירות סמים מסוג פשע או עבירות נשק מסוג פשע.,דיון והכרעה
"ת""פ 46366-09-19","קנס בסך 80,000 שישולם ב-36 תשלומים החל מיום 1.9.22.",דיון והכרעה
"ת""פ 46366-09-19","אני מורה על חילוט 7,900 ₪ לטובת קרן חילוט סמים, וזאת בעבור רכב המאזדה שנתפס ונמכר היות ושימש או נועד לשמש כאמצעי לביצוע העבירה או שימוש או נועד לשמש כדי לאפשר ביצוע העבירה או שהושג במישרין או בעקיפין כשכר עבירה או כתוצאה מביצוע העבירה או שיועד לכך או נועד לשמש כאמצעי לביצוע העבירה או שימוש או נועד לשמש כדי לאפשר ביצוע העבירה.",דיון והכרעה
"ת""פ 46366-09-19","ניתנה היום, י' אלול תשפ""א, 18 אוגוסט 2021, בהעדר הצדדים.",54678313
"ת""פ 46366-09-19","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 46366-09-19",דניאל פיש 54678313-/,54678313
