verdict,text,part
"ת""פ 41952-02-22","ת""פ 41952-02-22 מדינת ישראל נ' אמארה(עציר)",בית המשפט המחוזי בחיפה
"ת""פ 41952-02-22","ת""פ 41952-02-22 מדינת ישראל נ' אמארה(עציר)",בית המשפט המחוזי בחיפה
"ת""פ 41952-02-22","ע""י ב""כ עו""ד אדם סרי, מפרקליטת מחוז חיפה",מדינת-ישראל
"ת""פ 41952-02-22","ע""י ב""כ עו""ד אדם סרי, מפרקליטת מחוז חיפה",מדינת-ישראל
"ת""פ 41952-02-22","ע""י ב""כ עו""ד פאדי זועבי ","עיסאם אמארה, ת""ז xxxxxxxxxx(עציר)"
"ת""פ 41952-02-22","ע""י ב""כ עו""ד פאדי זועבי ","עיסאם אמארה, ת""ז xxxxxxxxxx(עציר)"
"ת""פ 41952-02-22","חוק העונשין, תשל""ז-1977: סע'  31, 32, 40ג', 40ט', 40ט(א), 40ט(א)(6), 144(ב), 144(ז), 244, 287(א), 40 יא', 40יג', 40יג(2)",חקיקה שאוזכרה: 
"ת""פ 41952-02-22","תיק זה מאגד שני הליכים: הראשון – כתב אישום שהוגש בבית משפט זה בת""פ 41952-02-22 (להלן:ההליך הנוכחי);  השני – כתב אישום שהוגש בת""פ 55949-02-22 (בבית המשפט המחוזי בנצרת) (להלן: ההליך המצורף). בהליך הנוכחי הנאשם כפר בעובדות כתב האישום, והתקיים הליך לשמיעת ראיות שבסופו הורשע. לאחר מתן הכרעת הדין בתיק הנוכחי, ביקש הנאשם לצרף את ההליך המצורף, בו הורשע בעקבות הודאתו. בהסכמת המאשימה, בהחלטתי מיום 14.11.2022 הוריתי על צירוף ההליכים.",ההליכים בעניינו של הנאשם
"ת""פ 41952-02-22","בהליך הנוכחי כפר הנאשם בכתב האישום ונוהל הליך הוכחות עד תום שבסופו הורשע הנאשם בעבירות של החזקה, נשיאה והובלת נשק ותחמושת, לפי סעיפים 144(ב) (רישא וסיפא) לחוק העונשין, התשל""ז-1977 (להלן: חוק העונשין); שיבוש מהלכי משפט, לפי סעיף 244 לחוק העונשין; והפרת הוראה חוקית, לפי סעיף 287(א) לחוק העונשין. למעשה הנאשם הורשע בעבירות שיוחסו לו בכתב האישום, אך ההרשעה הייתה על בסיס עובדתי שונה במעט מזה שצוין בכתב האישום.","ההליך הנוכחי: ת""פ 41952-02-22"
"ת""פ 41952-02-22",אלה העובדות שהיוו בסיס להרשעת הנאשם כפי שהן עולות מהכרעת הדין:,"ההליך הנוכחי: ת""פ 41952-02-22"
"ת""פ 41952-02-22","(-) ביום 24.1.2022 הורה בית משפט השלום בנצרת בתיק מ""י 3442-01-22, בנוכחות הנאשם שהשתתף בדיון באמצעות היוועדות חזותית, כי על הנאשם לשהות במעצר בית מלא בביתו של עבד-אלחמיד בוקאעי בטמרה וזאת עד ליום 3.2.2022; וביום 3.22.2022 הוחלט על הארכת תוקף התנאים המגבילים, עד ליום 12.2.2022. החל מהמועד בו ניתנה החלטת בית המשפט ביום 3.2.2022 ועד למעצרו בתיק הנוכחי, בשעות הערב של יום 7.2.2022, לא שהה הנאשם בבית, וזאת בניגוד להחלטת בית המשפט ותוך שהוא מפר אותה.","ההליך הנוכחי: ת""פ 41952-02-22"
"ת""פ 41952-02-22","(-)  ביום 7.2.2022 לפני השעה 22:48, רכבו הנאשם ומנסור אמארה (להלן: מנסור) על קטנוע שחור מדגם ""דאון טאון"" (להלן: הקטנוע) בטמרה, כשמנסור נוהג בקטנוע והנאשם רוכב מאחוריו.","ההליך הנוכחי: ת""פ 41952-02-22"
"ת""פ 41952-02-22","(-) באותה עת, סיירו בטמרה שני שוטרים כשהם לבושים מדי משטרה, בניידת טנדר משטרתית  (להלן בהתאמה: השוטרים ו-הניידת). השוטרים נעמדו עם הניידת בשכונת ""אלחמרה"", בצומת סמוך לדרך עפר המובילה לישוב מצפה אביב (להלן: הצומת ו-דרך העפר). בשעה 22:48 או בסמוך לכך, התקרבו מנסור והנאשם עם הקטנוע לצומת. משהבחינו בניידת, הנאשם ומנסור סטו שמאלה מכיוון נסיעתם ונכנסו לדרך העפר.","ההליך הנוכחי: ת""פ 41952-02-22"
"ת""פ 41952-02-22","(-) השוטרים, אשר הבחינו בהתנהלות הנאשם ומנסור, הדליקו את האורות הכחולים בחלק העליון של הניידת, והחלו לנסוע אחרי הנאשם ומנסור בדרך העפר – תוך שהם כורזים להם לעצור בצד. מנסור התעלם מקריאות השוטרים והמשיך בנסיעה בדרך העפר.","ההליך הנוכחי: ת""פ 41952-02-22"
"ת""פ 41952-02-22","(-) במהלך האמור, לאחר נסיעה של כ-200 מטרים, הנאשם השליך לצדי דרך העפר, אקדח  שחור חצי אוטומטי מסוג ""סטאר"" בקוטר 9 מ""מ, כשהוא טעון במחסנית ובה 11 כדורים תואמים (להלן בהתאמה: האקדח, המחסנית ו- הכדורים). השוטרים, אשר הבחינו בהשלכת האקדח, עקפו במהירות את הקטנוע וחסמו את דרכו. בשלב זה מנסור עצר את הקטנוע והשוטרים עצרו אותו ואת הנאשם ותפסו את האקדח הטעון.","ההליך הנוכחי: ת""פ 41952-02-22"
"ת""פ 41952-02-22","(-) בעוד שבכתב האישום נטען כי לאורך כל הנסיעה הנאשם נשא את האקדח על גופו באזור הבטן, בהכרעת הדין קבעתי כי קיים ספק לגבי התיאור לפיו עובר להשלכת האקדח על ידי הנאשם, היה האקדח כל העת על גופו של הנאשם; וכי עשוי להיכון תרחיש חלופי סביר לפיו הנשק היה על גופו של מנסור, אך בשלב מסוים של הנסיעה, לאחר שהשניים הבחינו בשוטרים, הנאשם נטל את הנשק לידיו, בין ביוזמתו ובין לבקשת מנסור, והשליכו לצדי הדרך. יודגש כי לא היה במסקנה עובדתית זו כדי למלט את הנאשם מהרשעה בעבירת הנשק, שכן בהכרעת הדין קבעתי כי אף לפי תרחיש זה – הנאשם ביצע את עבירת הנשק שיוחסה לו.","ההליך הנוכחי: ת""פ 41952-02-22"
"ת""פ 41952-02-22","(-) לעניין העבירה של שיבוש מהלכי משפט, בהכרעת הדין קבעתי כי יש להרשיע את הנאשם בעבירה זו, אך לא בזיקה לטענה העובדתית כי הקטנוע התחמק מהשוטרים, אלא רק בזיקה למעשה השלכת האקדח על ידי הנאשם בזמן שהניידת נסעה אחרי הקטנוע.","ההליך הנוכחי: ת""פ 41952-02-22"
"ת""פ 41952-02-22","במסגרת ההליך המצורף הורשע הנאשם לאחר שהודה בכתב אישום מתוקן בעבירה של סיוע לנשיאת נשק ולהובלתו, לפי סעיף 144(ב) בשילוב סעיף 31 לחוק העונשין.","ההליך המצורף: ת""פ 55949-02-22"
"ת""פ 41952-02-22","על פי עובדות כתב האישום בתיק המצורף, ביום 2.1.2022 בסמוך לשעה 18:30 נסע הנאשם ביחד עם אחרים ברכב פרטי מסוג סקודה, אשר היה נהוג באותה עת בידי אחר, כשברכב אקדח חצי אוטומטי דמוי cz בקוטר 9 מ""מ, המהווה נשק כהגדרתו בחוק, וכן מחסנית מתאימה. בהגיע הרכב למחלף טורעאן, זיהה הנאשם כוחות משטרה שביצעו חסימה במקום, יצא מיד מהמושב האחורי של הרכב ונמלט בריצה מהמקום. כעבור מרדף קצר עצר הנאשם בעשבייה שהייתה במקום וניסה להסתתר, כשבסמוך אליו האקדח והמחסנית.","ההליך המצורף: ת""פ 55949-02-22"
"ת""פ 41952-02-22","בעוד שבהליך הנוכחי הרשעת הנאשם באה במסגרת הכרעת דין שניתנה ביום 15.9.2022 לאחר ניהול הוכחות, ההרשעה בתיק המצורף הייתה בעקבות הודאת הנאשם בכתב אישום מתוקן (ראו הכרעת הדין שניתנה בהליך זה ביום 7.11.20022 לאחר שבוטלה מטעמים פורמאליים הכרעת הדין שניתנה בבית המשפט המחוזי בנצרת).",מהלך הדיון
"ת""פ 41952-02-22","במסגרת שני ההליכים, נבחן עניינו של הנאשם על ידי שירות המבחן. יצוין כי בשל גילו של הנאשם בעת ביצוע העבירה קמה חובה בדין לקבל תסקיר. נסקור אפוא להלן את תסקירי שירות המבחן שניתנו ביחס לשני ההליכים.",מהלך הדיון
"ת""פ 41952-02-22","מבחינה כרונולוגית, תחילה ניתן תסקיר שירות המבחן לגבי ההליך המצורף (תסקיר מיום 14.9.2022), שהוגש לבית המשפט המחוזי בנצרת. בתסקיר זה סקר שירות המבחן את נסיבותיו של הנאשם ואת מצבו האישי והמשפחתי. בין היתר צוין כי הנאשם רווק, לפני מעצרו התגורר עם הוריו, וסמוך למעצרו לא עבד על רקע פציעתו באירוע ירי שהתרחש בחודש ספטמבר 2021, ובהקשר לכך צוין מצבו הרפואי של הנאשם. בפני שירות המבחן ציין הנאשם כי הוא מתקשה להסתגל לתנאי המעצר, אם כי שירות המבחן לא הבחין במצוקה אקוטית הנובעת מתנאי המעצר.",תסקירי שירות המבחן
"ת""פ 41952-02-22","בהתייחסו לעבירה, הנאשם קיבל אחריות פורמלית בלבד ושירות המבחן התרשם כי הנאשם מבטא התייחסות לא קוהרנטית לגבי אחריותו למעורבותו בעבירה בה הורשע, וכי הוא מגלה עמדה מצמצמת בכל הקשור לאחריותו. כמו כן צוין כי הנאשם לא הצליח להתחבר או להתבונן בדפוסי התנהגותו שעמדו בבסיס התנהלותו. נוסף לכך, שירות המבחן מצא כי קיימים סימנים לכך שהנאשם פיתח דפוס התנהגות עברייני שכולל זיקה לנשק, חיבור לחבורה שולית וקושי בקבלת גבולות החוק.",תסקירי שירות המבחן
"ת""פ 41952-02-22","לאחר ששירות המבחן עמד על קווי אישיותו של הנאשם, הנסיבות האופפות את ביצוע העבירה ויחסו אליהן, מצא שירות המבחן כי קיימת רמת סיכון ומסוכנות גבוהה להישנות התנהגות עוברת חוק בעתיד. לפיכך, ולנוכח קיומה של פרוגנוזה שיקומית נמוכה, נמנע שירות המבחן מהמלצה טיפולית.",תסקירי שירות המבחן
"ת""פ 41952-02-22","בתסקיר משלים מיום 12.12.2022 שהוגש בהליך הנוכחי, שב שירות המבחן וציין את נסיבותיו של הנאשם ונתוניו האישיים והפנה לאמור בתסקיר הקודם. שירות המבחן ציין כי קיים שיחה נוספת עם הנאשם, וגם הפעם ביטא הנאשם קושי להסתגל למעצר, בעיקר נוכח אי קבלת טיפול רפואי הולם, לטענתו. גם ביחס לעבירות מושא ההליך הנוכחי, הנאשם קיבל אחריות ""פורמאלית וכללית"" על התנהגותו, וטען כי הפר את תנאי מעצר הבית כדי לקבל טיפול רפואי, אך התקשה להסביר את הסיבה בגינה נשא את הנשק.",תסקירי שירות המבחן
"ת""פ 41952-02-22","שירות המבחן הוסיף וציין כי הנאשם מתחרט על מעשיו, אשר בחוויתו נבעו מתוך התנהלות ילדותית וחסרת בשלות, כי למד לקח, וכי ברצונו לשלם מחיר עונשי על מעשיו. לצד זאת, שירות המבחן התרשם כי הנאשם אינו ער למורכבות ולסיכון במעשיו והוא מתקשה לקבל אחריות ""אקטיבית"" על מעשיו.",תסקירי שירות המבחן
"ת""פ 41952-02-22","לאחר ששב ובחן את העניין, לא מצא שירות המבחן כי חל שינוי בתפיסותיו ועמדותיו של הנאשם, ועל כן הערכת הסיכון נותרה כשהייתה. לפיכך, חזר שירות המבחן על המלצתו ונמנע מהמלצה שיקומית.",תסקירי שירות המבחן
"ת""פ 41952-02-22","בפתח הדברים יצוין כי לטענת המאשימה יש לקבוע מתחם עונש נפרד בגין כל תיק. במסגרת טיעוניה לעונש, המאשימה עמדה על הערכים החברתיים המוגנים שביסוד העבירות בהן הורשע הנאשם בשני ההליכים והתייחסה לפגיעה בערכים אלו. כמו כן, הפנתה המאשימה לחומרתן של עבירות הנשק, לצורך בהוקעת עבירות אלו; למגמת ההחמרה המסתמנת בעבירות אלו; וכן והפנתה לתיקון 140 לחוק העונשין אשר מקבע את החובה להטיל עונש מזערי בעבירות נשק. נוסף לכך, הפנתה המאשימה להנחיות פרקליט המדינה בנושא עבירות הנשק.",ראיות וטיעוני הצדדים לעונש
"ת""פ 41952-02-22","המאשימה הפנתה לנסיבות ביצוע העבירות, כפי שהן עולות מהכרעת הדין שניתנה בתיק הנוכחי ומעובדות כתב האישום המתוקן בתיק המצורף, וביקשה לראות בנסיבות כנושאות חומרה. לשיטת המאשימה, הנאשם נטל חלק מרכזי בביצוע העבירות; בשל גילו הוא מודע היטב למעשיו ולחומרתם ויכול היה להימנע מביצועם, אך תחת זאת ביצע את העבירות תוך הפעלת שיקול דעת. כמו כן, טענה המאשימה כי הנזק הפוטנציאלי שעלול היה להיגרם הוא רב, מה גם שהאקדח היה טעון. זאת ועוד, המאשימה ביקשה ללמוד חומרה שעולה מהעבירה שעניינה הפרת הוראה חוקית. המאשימה הגישה אסופת פסיקה, אשר לעמדתה ניתן ממנה ללמוד לגבי מדיניות הענישה הנוהגת.",ראיות וטיעוני הצדדים לעונש
"ת""פ 41952-02-22","לאחר שהמאשימה עמדה על הערכים המוגנים ומידת הפגיעה בהם, והפנתה למדיניות הענישה הנוהגת, הציעה לקבוע את המתחמים הבאים: לגבי התיק הנוכחי – מתחם שנע בין 30 ל-60 חודשי מאסר בפעול, לצד מאסר על תנאי וקנס; ולגבי התיק המצורף – מתחם עונש שנע בין 15 ל-30 חודשי מאסר בפועל, לצד מאסר על תנאי וקנס. הואיל וכל אחד מהתיקים כולל הרשעה בעבירת נשק, יש בכך לטענת המאשימה כדי ללמד על חומרה ולהצדיק צבירת העונשים שיוטלו בגדר כל אחד מן המתחמים.",ראיות וטיעוני הצדדים לעונש
"ת""פ 41952-02-22","אשר לנסיבות שאינן קשורות בביצוע העבירה, המאשימה הפנתה לנסיבותיו האישיות של הנאשם ובכלל זה לגילו; וכן לעובדה כי בהליך הנוכחי הנאשם הורשע לאחר ניהול הליך הוכחות, אך בתיק המצורף הורשע על פי הודאתו בכתב אישום מתוקן. כמו כן, המאשימה התייחסה לתסקירי שירות המבחן שהוגשו בעניינו של הנאשם, שהוגדרו על ידה כנושאים אופי שלילי. נטען כי מהתסקירים עולה כי הנאשם לא הפנים את חומרת העבירות, נטל אחריות פורמלית, וכי רמת המסוכנות הנשקפת ממנו הוערכה כגבוהה.",ראיות וטיעוני הצדדים לעונש
"ת""פ 41952-02-22","לסיכום, ביקשה המאשימה להטיל את העונש ברף הבינוני-תחתון של כל מתחם, וכן לקבוע כי העונשים יוטלו במצטבר האחד לשני.",ראיות וטיעוני הצדדים לעונש
"ת""פ 41952-02-22","הסנגורים טענו לעונש ואביא את דבריהם במשולב. הסנגורים טענו כי יש לראות בשני התיקים כאירוע אחד שיש לקבוע בגינו מתחם עונש אחד. לשיטתם, מסקנה זו ניתן ללמוד מהקרבה בזמן בין שני האירועים, העובדה כי המדובר בשניהם בעבירת נשק, והעובדה כי התיק המצורף, שהיה שני מבחינת רצף הזמן, בוצע בהיות הנאשם במעצר בית בגין התיק המצורף.",ראיות וטיעוני הצדדים לעונש
"ת""פ 41952-02-22","לשיטת הסנגורים, הנסיבות הקשורות בביצוע העבירה ביחס לתיק הנוכחי אינן חמורות והן אף נושקות להחזקת נשק חלף נשיאתו. לדבריהם, עולה מהכרעת הדין כי החזקת הנשק הייתה לתקופה קצהר במהלך נסיעה של מטרים בודדים, כאשר השליטה על הקטנוע לא הייתה בידי הנאשם, אלא בידי הנהג. אשר לתיק המצורף, נטען כי חלקו של הנאשם התמצה אך בסיוע. לפיכך, חלקו בכלל האירועים לא מרכזי. כמו כן נטען על ידי הסנגורים כי העבירות בהן הורשע הנאשם לא גרמו נזק.",ראיות וטיעוני הצדדים לעונש
"ת""פ 41952-02-22","הסנגורים, הגישו פסיקה אשר לטענתם ניתן ללמוד ממנה על מדיניות הענישה הנוהגת; הוסיפו ופירטו את נסיבותיהם של חלק מהמקרים; וביקשו ללמד גזירה שווה לענייננו.",ראיות וטיעוני הצדדים לעונש
"ת""פ 41952-02-22","הסנגורים הציעו אפוא מתחם עונש הולם אחד. לגישת אחד הסנגורים, יש לקבוע מתחם עונש הולם שנע בין 12 עד 24 חודשים לשני המקרים, ללא קנס; ואילו הסנגור השני התייחס לתיק המצורף בלבד והציע מתחם שנע בין מספר בודד של חודשים ועד 15 חודשים, ככל שלא ייקבע ששני המקרים מגלמים אירוע אחד.",ראיות וטיעוני הצדדים לעונש
"ת""פ 41952-02-22","הסנגורים הפנו לעובדה כי הנאשם הודה בתיק המצורף וכי ניהול ההליכים בתיק הנוכחי הביא לקבלת התרחיש החלופי לו טען. לטענת הסנגורים, כיום הנאשם מבין את השלכות מעשיו ומתחרט עליהן ומודה בתרחיש החלופי שנקבע בהכרעת הדין בתיק הנוכחי. לפיכך, אין לייחס משקל למה שצוין בתסקיר לפיו הודאתו פורמאלית. הסנגורים אף הפנו לתסקירי שירות המבחן, וביקש לא לייחס את מלוא המשמעות להמלצות שבהן. כן ביקשו הסנגורים להתחשב בתקופה בה הנאשם מצוי במעצר, שלטענתם יש בה כדי כדי להרתיעו.",ראיות וטיעוני הצדדים לעונש
"ת""פ 41952-02-22","בנוסף ביקשו הסנגורים להתחשב במצבו הרפואי של הנאשם, אשר עבר תאונה עובר למעצרו והקושי הכפול שהנאשם חווה במעצר בעקבות כך. יצוין בהקשר זה כי בישיבת הטיעונים לעונש, ביקשו הסנגורים להגיש מסמכים רפואיים והתרתי להם זאת. מסמך רפואי אחד הוגש (סיכום מידע רפואי מיום 7.2.2023) וממנו עולה כי ב-30.9.2021 הגיע הנאשם ליחידה לטיפול נמרץ לאחר פציעת ירי מורכבת שכללה קרע שטחי בכבד, נקב במעי ופגיעה בעכוז. הנאשם היה מונשם לתקופה וטופל בבית החולים רמב""ם.",ראיות וטיעוני הצדדים לעונש
"ת""פ 41952-02-22","הסנגורים טענו כי קמה לנאשם הגנה מן הצדק שבכוחה להוביל להקלה בעונשו. בתיק הנוכחי, כך נטען, לא הוגש כתב אישום נגד מנסור, מי שנהג בקטנוע; ובתיק המצורף – לא הוגשו כתבי אישום נגד נהג הרכב ונוסע נוסף. לדברי הסנגורים, עובדה זו הובילה לתיקון כתב האישום בתיק המצורף, מעבירה מושלמת לעבירת סיוע. בתגובה לטענות אלו, טען ב""כ המאשימה כי הכרעת הדין בתיק הנוכחי מלמדת שאין לקבל את הטענה. באשר לתיק המצורף, נטען שהטענה לא עלתה בשום שלב בהליכים שהתקיימו בבית המשפט בו הוגש כתב האישום והיא נטענה לראשונה בטיעונים לעונש.",ראיות וטיעוני הצדדים לעונש
"ת""פ 41952-02-22","כידוע, גזירת הדין נעשית, בדרך כלל, בשני שלבים עיקריים: קביעת מתחם עונש הולם ולאחר מכן גזירת העונש בתוך המתחם (סעיף 40ג' לחוק העונשין). בתוך כך יש לבחון אם קיימים שיקולים המצדיקים סטייה מהמתחם. בבוא בית המשפט לקבוע את מתחם העונש, עליו לעשות כן בהתאם לעקרון המנחה, כלומר קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו. לצורך קביעת המתחם, בית המשפט יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט' לחוק העונשין.",מתחם העונש ההולם
"ת""פ 41952-02-22","לפני שנדון בשיקולים המעצבים את מתחם העונש, עלינו להכריע במחלוקת שהתעוררה בין הצדדים, לאמור – האם יש לראות בכל אחד מכתבי האישום, כמגלם אירוע נפרד ולקבוע שני מתחמים, אחד לכל אירוע, כטענת המאשימה; או שיש לראות בהם אירוע אחד ולקבוע מתחם עונש אחד לשניהם, כטענת ההגנה (סעיף 40יג' לחוק העונשין).",מתחם העונש ההולם
"ת""פ 41952-02-22","בע""פ 4910/13 ג'אבר נ' מדינת ישראל ( 29.10.2014) (להלן: עניין ג'אבר) הוצעו מספר קווים מנחים לאפיונו של ""אירוע"". המבחן שהוצע על ידי כב' השופטת ברק-ארז הוא מבחן ""הקשר ההדוק"" אשר מתקיים כאשר תימצא בין העבירות סמיכות זמנים או כאשר הן חלק מאותה תכנית עבריינית, אף כאשר הן בוצעו לאורך תקופת זמן שאינה קצרה. בפסיקה מאוחרת נראה כי הלך והתבסס מבחן זה (ראו: רע""פ 4760/14 קיסלמן נ' מדינת ישראל (פורסם בנבו, 7.5.2015); ע""פ 4289/14 חנונה נ' מדינת ישראל (פורסם בנבו, 21.1.2015); ע""פ 2240/21 ‏מדינת ישראל נ' שחר (8.11.2021)). עם זאת, לאחר פסק דין ג'אבר ניתן למצוא מספר פסקי דין בהם הובעו קולות שונים לגבי מבחן הקשר ההדוק: כך, בע""פ 1261/15 מדינת ישראל נ' דלאל (פורסם בנבו, 3.9.2015) יישם אמנם כב' השופט סולברג את מבחן הקשר ההדוק, אך הוסיף וציין כי ככל שעוצמת הקשר בין העבירות על פי נסיבותיהן העובדתית רבה, תידרש הצדקה נורמטיבית משמעותית יותר כדי לראותן כאירועים נפרדים, ולהיפך. דוגמא נוספת היא פסק הדין בע""פ 1082/14 ג'אסר נ' מדינת ישראל (פורסם בנבו, 23.7.2015), שם קבע כב' השופט הנדל כי הגישה לפיה דפוס דומה של מעשים (ללא קשר לפרמטרים של נפגעי העבירה, מועד ביצוע העבירה ואופני תכנון שונים), די בה כדי להפוך את כל העבירות לאירוע אחד, היא מרחיקת לכת. ",מתחם העונש ההולם
"ת""פ 41952-02-22","לאחר שהצטיידנו מלוא הסאה, נפנה לדון במעשים המונחים לפנינו ונקדים ונציין כי יש לראות בכל הליך אירוע נפרד שיש לקבוע בגינו מתחם נפרד.",מתחם העונש ההולם
"ת""פ 41952-02-22","יצוין בפתח הדברים כי המבחן לצורך הקביעה אם מדובר באירוע אחד אם לאו אינו מבחן טכני, והעובדה כי שני המקרים נכללו בכתבי אישום נפרדים – אינה חזות הכל. לגופם של דברים,  אין בידי לקבל את טענת הסנגורים כי העובדה כי בשני ההליכים המדובר בעבירת נשק, היא שיקול שמטה את הכף לראות בשני המקרים כאירוע אחד. הדברים אמורים ביתר שאת, מקום שבהליך הנוכחי נוסף לעבירת הנשק הורשע הנאשם בעבירות נוספות של שיבוש מהלכי משפט והפרת הוראה חוקית. עבירות אלו מוסיפות נדבך נוסף שמרחיק את האירוע האחד ממשנהו. גם הטענה כי הפרת תנאי מעצר הבית, שגיבשה את העבירה של הפרת ההוראה החוקית, בוצעה בזיקה לתנאים שהוטלו בהליך המצורף – אין בה כשלעצמה להוליך לתוצאה לה מייחלים הסנגורים.",מתחם העונש ההולם
"ת""פ 41952-02-22","זאת ועוד, בעוד שהעבירות בהליך הנוכחי בוצעו ביום 7.2.2022 העבירה בתיק המצורף בוצעה ביום 2.1.2022, בפער של יותר מחודש. בנסיבותיו של מקרה זה ועל רקע מהותה של העבירה, נראה כי יש בפער זה כדי ליצור נתק בין שני המקרים, עד שאין לראות בשני ההליכים כעוסקים בתכנית עבריינית אחת. הקשר היחיד בין שני המקרים הוא העיסוק בנשק, ועובדה זו כשלעצמה לא הופכת את ההליכים למערך עברייני אחד. כמו כן, יש לזכור כי העבירות בוצעו בריחוק גיאוגרפי. בעוד שהעבירה בתיק המצורף בוצעה ליד היישוב טורעאן במחוז הצפון, העבירה בתיק הנוכחי בוצעה בעיר טמרה. זו גם הסיבה כי כתבי האישום נדונו עד לצירופם יחד בבתי המשפט שונים, בית המשפט המחוזי בנצרת ובחיפה. לפיכך, אני קובע כי יש לראות בכל הליך כמגלם אירוע בגינו יש לקבוע מתחם נפרד.",מתחם העונש ההולם
"ת""פ 41952-02-22","ועתה נחזור לשיקולים לצורך קביעת המתחם. נוכח החפיפה בגין השיקולים השונים, כנגזרת של עבירת הנשק המשותפת לשני ההליכים – הדיון במתחמים ייעשה בכריכה אחת.",מתחם העונש ההולם
"ת""פ 41952-02-22","הנאשם הורשע במספר עבירות שכוללות עבירות של החזקה, נשיאה והובלת נשק ותחמושת, לפי סעיפים 144(ב) (רישא וסיפא) לחוק העונשין, וסיוע בהובלת נזק ונשיאתו; שיבוש מהלכי משפט; והפרת הוראה חוקית. העבירת בהן הורשע הנאשם נועדו להגן על מגוון ערכים מוגנים. עבירות הנשק, נועדו להגן על חיי אדם ועל שלום הציבור וביטחונו. אין צורך להכביר מילים לגבי המסוכנות הרבה הטמונה בעבירות הנשק, זאת בהינתן הסיכון החמור והממשי לחיי אדם (ראו: ע""פ 3491/13 טוויק נ' מדינת ישראל (15.11.2013)). בית המשפט העליון עמד לא פעם על חומרתן של עבירות מסוג זה ועל מדיניות הענישה הנוהגת, בציינו את החובה להטיל בעבירות אלו עונש חמור ומרתיע, ללא פשרות (ראו: רע""פ 2718/04 אבו דאחל נ' מדינת ישראל (29.3.2004); ע""פ 5336/13 צדוק נ' מדינת ישראל (17.11.2013)). ",מתחם העונש ההולם
"ת""פ 41952-02-22","הקריאות להחמיר עוד יותר בעונשים בגין עבירות נשק הולכות וגוברות, זאת בשל נפיצותן של עבירות אלו והסיכון החמור שהן גורמות. המחוקק ביטא עמדה ברורה שיש להחמיר בעונשים בגין עבירות נשק, זאת במסגרת סעיף 144(ז) לחוק העונשין, אשר חוקק במסגרת תיקון מס' 140 (חוק העונשין (תיקון מס' 140 – הוראת שעה), התשפ""ב-2021, ס""ח 2938).",מתחם העונש ההולם
"ת""פ 41952-02-22","בע""פ 4406/19 מדינת ישראל נ' סובח, פסקאות 16-15 (5.11.2019) צוינו דברים אלו:",מתחם העונש ההולם
"ת""פ 41952-02-22","	בע""פ 147/21 מדינת ישראל נ' ביטון (14.2.2021) (להלן: עניין ביטון) הוסיף וקבע בית המשפט העליון כלהלן:",מתחם העונש ההולם
"ת""פ 41952-02-22","	וראו גם שורה של פסיקה ברוח דומה: ע""פ 5522/20 חלייחל נ' מדינת ישראל (24.2.2021); ע""פ 4207/21 נורי נ' מדינת ישראל (28.7.2021); ע""פ 4456/21 מדינת ישראל נ' אבו עבסה (23.1.2022); ע""פ 8869/21 מדינת ישראל נ' קואסמה (13.3.2022); ע""פ 579/22 מדינת ישראל נ' טחאינה (13.6.2022)).",מתחם העונש ההולם
"ת""פ 41952-02-22","עבירה נוספת בה הורשע הנאשם היא עבירת שיבוש מהלכי משפט. עבירה זו נועדה להגנה על טוהר ההליך השיפוטי ועל תקינותם של הליכים משפטיים, וכן  להבטיח קיומה של מערכת תקינה של עשיית משפט צדק, הראויה לאמון הציבור. הערכים המוגנים בעבירה של הפרת הוראה חוקית הינם כיבוד החלטות שיפוטיות, שמירה על הסדר הציבורי והגנה על שלטון החוק.",מתחם העונש ההולם
"ת""פ 41952-02-22","אין צורך להרחיב. עבירות הנשק בהן הורשע הנאשם רושפות מסוכנות. הנאשם הורשע בעבירות של הובלה ונשיאה של נשק, ודי בכך כדי ללמוד על הסיכון הנשקף מהעבירות ומהפגיעה בערכים המוגנים. אינני מקבל את טענת הסנגורים כי העובדה כי בשני ההליכים לא נגרם נזק, מהווה שיקול לקולא. זו תפיסה שלא רואה את התמונה. החומרה בעבירות הנשק טמונה בסיכון החמור שנשיאת נשק יוצרות לפגיעה בנפש ולערעור הבטחון האישי. במילים אחרות, הדגש בעבירות נשק הוא על פוטנציאל הנזק ולא רק על הנזק בפועל. והפוטנציאל עצום, במיוחד כאשר הנשק נישא ומובל ממקום לאחר במרחב הציבורי והופך נגיש (ראו בין היתר ע""פ 8416/09 מדינת ישראל נ' חרבוש, סעיפים 17 ו-53 (9.6.2010)). לא נגזים אפוא אם נאמר כי הנזק שהיו צפוי מביצוע עבירות הנשק – הוא קטלני, לא פחות מכך. במלים אחרות, מי שנושא ומוביל נשק באופן בלתי חוקי, מצהיר על עצמו כעל אדם מסוכן, ואל לנו להיתמם. ",מתחם העונש ההולם
"ת""פ 41952-02-22","נוכח קביעותיי בגזר הדין בהליך הנוכחי וקבלת הגרסה החלופית, ניתן לומר כי לא הוכח שהתכנון שקדם לביצוע עבירת הנשק היה משמעותי. נזכיר כי בעוד שבכתב האישום נטען כי לאורך כל הנסיעה הנאשם נשא את האקדח על גופו באזור הבטן, בהכרעת הדין נקבע כי קיים ספק לגבי התיאור לפיו עובר להשלכת האקדח על ידי הנאשם, היה האקדח כל העת על גופו; וכי עשוי להיכון תרחיש חלופי סביר לפיו הנשק היה על גופו של מנסור (הנהג), אך בשלב מסוים של הנסיעה, לאחר שהשניים הבחינו בשוטרים, הנאשם נטל את הנשק לידיו, בין ביוזמתו ובין לבקשת מנסור, והשליכו לצדי הדרך. אמנם, במסקנה עובדתית זו לא היה כדי לזכות את הנאשם מהעבירה, אך יש לשקול את הנסיבות האמורות בקביעת מתחם העונש.",מתחם העונש ההולם
"ת""פ 41952-02-22","כזכור, בהליך המצורף הורשע הנאשם בעבירות של סיוע לנשיאת נשק ולהובלותו. הדין מבחין בין עונשו של מבצע עיקרי לבין מסייע במובן זה שהעונש המרבי בגין ביצוע עבירת סיוע הוא מחצית העונש המרבי שנקבע למבצע העיקרי (סעיף 32 לחוק העונשין). הקביעה הנורמטיבית ביחס לעונש המרבי של המסייע לעומת המבצע העיקרי מבטאת את התובנה כי תרומתו של המסייע לביצוע עבירה פחותה מתרומתו של המבצע העיקרי (ע""פ 4876/15 פלוני נ' מדינת ישראל (3.12.2015) (להלן: עניין פלוני)). בהקשר זה נקבע כי ""המסייע, חרף תרומתו למעשה העבירה, כשמו כן הוא – נותר מחוץ למעגל העברייני הראשוני, ולכן אחריותו נחשבת פחותה"" (ע""פ 10153/07 קייסי נ' מדינת ישראל (30.7.2012)). על כן, ""ראוי, כי בבואו של בית המשפט לגזור את דינו של המסייע, יעמיד בית המשפט לנגד עיניו את היחס שקבע המחוקק בין עונשו של המסייע לעונשו של המבצע העיקרי"" (עניין פלוני). עם זאת, יש לזכור כי אין משמעות הדברים כי עניין לנו בחישוב אריתמטי, שכן יש להידרש לנסיבותיו של כל מקרה (ע""פ 4463/12 ארנבורג נ' מדינת ישראל (13.9.2012)). בנסיבותיו של המקרה, נראה כי את עבירת הסיוע אפפו נסיבות חמורות. נפנה לעובדות האישום בתיק המצורף מהם עולה כי לאחר שהנאשם זיהה נוכחות משטרתית, יצא מהרכב בו נסע, נמלט מהמקום ולאחר מרדף נתפס כאשר האקדח והמחסנית לידו. ",מתחם העונש ההולם
"ת""פ 41952-02-22","גם בעבירות הנוספות בהן הורשע הנאשם אין להקל ראש. אשר לעבירה של שיבוש מהלכי משפט, יש לזכור כי נסיבותיה של העבירה מלמדות על חומרה, בפרט לנוכח העובדה כי השיבוש התבטא בניסיון להעלים נשק טעון תוך כדי שהמשטרה נוסעת אחרי הקטנוע. גם ביחס לעבירה של הפרת הוראה חוקית, הנסיבות מעידות על חומרה כפולה ומכופלת: התיק בגינו הנאשם היה נתון בתנאים מגבילים הוא התיק המצורף שמושאו עבירת נשק, ובמהלך הפרת התנאים עבר הנאשם עבירות נשק. בהקשר לעבירה זו זה אין לקבל את טענת הנאשם כי הוא הפר את התנאים המגבילים לשם קבלת טיפול רפואי. לא הובאה כל ראיה לטענה זו. לבסוף, יש לייעד חומרה לעובדה כי הנאשם שהה מחוץ למעצר הבית בניגוד להחלטת בית המשפט, תקופה ממושכת – מיום 3.2.2022 ועד 7.2.2022.",מתחם העונש ההולם
"ת""פ 41952-02-22","אשר למדיניות הענישה הנוהגת, דומה כי בית המשפט העליון אמר את דברו בבירור. בע""פ 5602/22  מדינת ישראל נ' פלוני, שניתן אך לאחרונה ביום 14.9.2022 (להלן: ע""פ פלוני), ציין בית המשפט העליון כי מתחם העונש שראוי ברגיל לקבוע לנאשם בגין בגין נשיאה בלתי חוקית של נשק חם במרחב הציבורי נע בין 30 ל-42 חודשי מאסר בפועל לצד רכיבי ענישה נוספים. נזכיר כי בע""פ פלוני דובר על נאשם בן כ- 27 שלחובתו לא היו הרשעות קודמות, שהורשע בעבירה של נשיאת והובלת נשק ברכבו. הדברים נאמרו בהתייחס לעבירה של נשיאה והובלה של נשק, ובמקרה שלפנינו יש לתת את הדעת גם לעבירות של שיבוש מהלכי חקירה והפרה הוראה חוקית.  ",מתחם העונש ההולם
"ת""פ 41952-02-22","כל אחד מן הצדדים הגיש פסיקה שלטענתו תומכת בעמדתו. אינני רואה לסקור את הפסיקה, שכן חלק מן הפסיקה ניתנה על ידי בית המשפט המחוזי לפני הפסיקה בע""פ פלוני ואף לפני תיקון 140 לחוק העונשין, ונסיבות חלקם לא תואמות את המקרה שלפנינו. אסתפק בציון מספר מקרים, זאת לצד המקרה בעניין פלוני.",מתחם העונש ההולם
"ת""פ 41952-02-22","(-) ע""פ 309/22 מדינת ישראל נ' בידאסה (10.5.22): דובר בנאשם שהורשע בעבירות של החזקת, נשיאת והובלת נשק מסוג קלצ'ניקוב ובו כדורים, וכן אקדח חצי אוטומטי ובו מחסנית, וזאת יחד עם אחר, כאשר הנאשם והאחר החזיקו, נשאו והובילו את הנשקים ברכב אשר קושט כדי להציג מצג שווא כאילו מדובר ברכב המסיע חתן וכלה. הנאשם והאחר נרדפו על ידי ניידת משטרה, סטו לכביש עפר ובהמשך ברחו רגלית. הנאשם נעדר עבר פלילי, הורשע במסגרת הסדר טיעון טרם ניהול ההוכחות. בית המשפט העליון קיבל את ערעור המדינה והחמיר את עונשו של הנאשם מ-19 ל- 30 חודשים מאסר בפועל.",מתחם העונש ההולם
"ת""פ 41952-02-22","(-) ע""פ 3877/16 ‏ג'באלי נ' מדינת ישראל (17.11.2016): הנאשם הורשע בעבירה של נשיאת והובלת נשק במסגרת הסדר טיעון. בעקבות סכסוך בין קרוב משפחה של הנאשם לאחר, קבעו קרוב המשפחה של הנאשם והאחר להיפגש לשם יישוב הסכסוך. הנאשם נסע ברכבו למקום המפגש יחד עם קטין, כשהוא נושא עמו ברכב אקדח טעון במחסנית שהכילה 14 כדורים. האקדח מסוג ""גלוק"" אשר נגנב חודשים אחדים קודם לכן בהתפרצות לדירה בהוד השרון. כשהגיע למקום המפגש, עצר הנאשם מאחורי הרכב שבו ישבו קרוב משפחתו והאחר. הנאשם החביא את האקדח במכנסיו והתקרב יחד עם הקטין אל הרכב. באותו שלב הגיעו למקום שוטרים שהורו לנאשם ולקטין להרים ידיים, אך הנאשם כרע לכיוון הרצפה והשליך את האקדח מאחורי גבו. בית המשפט המחוזי גזר על הנאשם 34 חודשי מאסר בפועל, נאשם בן 25, עם עבר פלילי מכביד. בית המשפט העליון דחה את הערעור על חומרת העונש. ",מתחם העונש ההולם
"ת""פ 41952-02-22","(-) ע""פ 3728/22 מסאלחה נ' מדינת ישראל (9.8.2022): הנאשם הורשע בסיוע לנשיאת נשק ולירי שאינו באזור מגורים, וכן בנשיאת והובלת נשק. האחר שנסע עם הנאשם ברכב ירה יריה אחת באקדח שנשא. נאשם צעיר משכיל, ללא עבר פלילי, הסובל מבעיה רפואית, נדון, בגין חלקו כמסייע, למאסר בן 18 חודשים בפועל. שותפו, בעל עבר פלילי, נדון למאסר בן 35 חודשים בפועל. הערעור לבית המשפט העליון על חומרת העונש נדחה. ",מתחם העונש ההולם
"ת""פ 41952-02-22","(-) ע""פ 6021/21 עבוד נ' מדינת ישראל (19.12.2021): הנאשם הורשע בעבירה של נשיאת נשק מסוג M16 והפרעה לשוטר. ללא עבר פלילי. בית המשפט המחוזי גזר עליו 30 חודשי מאסר בפועל. הערעור לבית המשפט העליון על חומרת העונש נדחה.  ",מתחם העונש ההולם
"ת""פ 41952-02-22","(-) ע""פ 1658/22 נח'אש נ' מדינת ישראל (19.6.2022): הנאשם הורשע בעבירת נשיאה והובלה של תת מקלע ""עוזי"" ומחסנית. בית המשפט המחוזי גזר עליו 26 חודשי מאסר בפועל. הערעור לבית המשפט העליון על חומרת העונש נדחה.  ",מתחם העונש ההולם
"ת""פ 41952-02-22","כאמור, הנאשם הורשע בשני כתבי אישום נפרדים, שכל אחד מהם מגלם אירוע נפרד ולפיכך יש לקבוע מתחם עונש נפרד לכל אחד מן המקרים – בהליך הנוכחי ובהליך המצורף. בהליך הנוכחי, אמנם יש להתחשב בנסיבות שקשורת בביצוע העבירה כפי שנקבעו בהכרעת הדין ובכלל זה הקביעה כי נשיאת הנשק והובלתו הייתה לפרק זמן מצומצם, אך מן העבר השני הנאשם הורשע בעבירות נוספות של שיבוש מהלכי משפט והפרת הוראה חוקית – שגם להם יש לתת ביטוי בקביעת המתחם. בהינתן הנסיבות שקשורות בביצוע עבירות אלו, אני קובע כי מתחם העונש ההולם בהליך הנוכחי, נע בין 30 ל-42 חודשי מאסר בפועל, לצד מאסר על תנאי. לגבי ההליך המצורף, לעמדתי מתחם העונש ההולם נע בין 15 ל-30 חודשי מאסר בפועל, בנוסף למאסר על תנאי. בנסיבות העניין ונוכח עונש המאסר לא ראיתי לכלול במתחמים קנס.",מתחם העונש ההולם
"ת""פ 41952-02-22","בשולי פרק זה יצוין כי הסנגורים הפנו לגזר דין שניתן על ידי אך לפני מספר ימים (ת""פ 11810-05-22) בו קבעתי לגבי אחד הנאשמים – שבמועד ביצוע העבירות מלאו לו 18 שנים וארבעה חודשים –  מתחם שנע בין 20 ל-36 חודשים, זאת בגין עבירת של נשיאה והובלה של נשק, הפרעה לשוטר במילוי תפקידו ומעשי פזיזות ורשלנות. קביעתי באותו מקרה באה לצד הקביעה כי מתקיימת הנסיבה שקבועה בסעיף 40ט(א)(6) לחוק העונשין שעוסקת ביכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו. באותו מקרה קבעתי כי בנסיבות מסוימות ובזיקה לקבוע בסעיף 40ט(א) לחוק העונשין–  גילו של הנאשם עשוי להשפיע על קביעת המתחם. ",מתחם העונש ההולם
"ת""פ 41952-02-22","ואולם, נסיבות המקרה שלפניי שונות לגמרי מהנסיבות שנדונו במקרה אליו מפנים הסנגורים, ומצדיקות שקילת נסיבת הגיל אך בגדר הנסיבות שאינן קשורות לביצוע העבירה. אבהיר: הנאשם כאן בגיר יותר מאשר הנאשם שם ולא רק מבחינת הגיל הביולוגי. בשונה מהמקרה אליו מפנים הסנגורים, כאן המדובר בנאשם שהוא ""בשל"" יותר ומתוחכם יותר ונזכיר – הנאשם לא נרתע מביצוע עבירת נשק נוספת, לאחר שחודש לפני כן נעצר בגין עבירה דומה. העבירה המאוחרת אף בוצעה כשהוא במעצר בית שהוטל בגין המקרה הקודם. זאת ועוד, מכלול הנסיבות ובפרט התסקיר בעניינו של הנאשם כאן מגלה תמונה שונה ואף מדאיגה. על פי הערכת שירות המבחן, מעורבות הנאשם בעבירות מגלה ""פיתוח דפוס התנהגות עברייני הכולל זיקה לנשק"" וכן, ""חיבור לחברה שולית וקושי בקבלת גבולות החוק"" – ואידך זיל גמור.",מתחם העונש ההולם
"ת""פ 41952-02-22","[יוער במאמר מוסגר כי גזר הדין אלי הפנו הסנגורים ניתן במסגרת הליך שהתנהל בדלתיים סגורות משום שכלל נאשמים קטינים, והנסיבות בהן הגיע המסמך החסוי לידי הסנגורים לא הובררו].",מתחם העונש ההולם
"ת""פ 41952-02-22","בגזירת העונש בגדרי מתחם העונש ההולם, יש לשקול את הנסיבות שאינן קשורות בביצוע העבירה (סעיף 40 יא' לחוק העונשין). במסגרת זו הבאתי במניין השיקולים את הנסיבות הבאות:", נסיבות שאינן קשורות בביצוע העבירה
"ת""פ 41952-02-22","(-) הנאשם הוא צעיר יליד 2002, רווק, ולחובתו אין הרשעות קודמות. מובן כי לעונש המאסר שיוטל על הנאשם עלולה להיות השלכה עליו. אם כי השפעת המאסר אינה חזות הכל ויש לתת את הבכורה ליתר שיקולי הענישה.", נסיבות שאינן קשורות בביצוע העבירה
"ת""פ 41952-02-22","(-) בתיק המצורף הודה הנאשם בעובדות כתב אישום מתוקן ויש לתת לכך משקל מקל. כאמור, בתיק הנוכחי הנאשם הורשע לאחר ניהול הוכחות, ברי כי אין זאת נסיבה מחמירה, אך מן העבר השני הנאשם לא זכאי להקלה לה זוכה מי שמודה. וגם מזאת אין להתעלם, הגם שהנאשם הורשע בכל העבירות שיוחסו לו בכתב האישום, ההרשעה הייתה על יסוד מצע עובדתי שונה ממה שתואר בכתב האישום.", נסיבות שאינן קשורות בביצוע העבירה
"ת""פ 41952-02-22","(-) מתסקירי שירות המבחן עולה תמונה מדאיגה אודות הנאשם. עולה כי הנאשם נוטל אחריות פורמאלית בלבד, לא מפנים את החומרה של עבירות הנשק, ולא מצליח להתבונן במשמעות התנהלותו. חמור מכך, מסתמן כי הנאשם פיתח דפוסי התהנהגות עבריינית תוך זיקה לנשק.", נסיבות שאינן קשורות בביצוע העבירה
"ת""פ 41952-02-22","(-) כעולה מטיעוני הסנגור וכעולה מהתסקירים, הנאשם סובל ממצב רפואי שנבע מפציעתו באירוע יריי שהתרחש בשנת 2021, לפני האירועים מושא ההליכים שלפניי. גם בכך יש להתחשב.", נסיבות שאינן קשורות בביצוע העבירה
"ת""פ 41952-02-22",(-) כמו כן יש לתת את הדעת לתקופות בהן היה הנאשם נתון במעצר וכן בתנאים מגבילים., נסיבות שאינן קשורות בביצוע העבירה
"ת""פ 41952-02-22",הנני דוחה מכל וכל את טענת הסנגורים לפיה יש להקל בעונשו של הנאשם בשל הגנה מן הצדק שקמה לטענתם נוכח קיומה של אכיפה בררנית.,הגנה מן הצדק?
"ת""פ 41952-02-22","אשר לתיק המצורף – טענת הסנגור, לפיה לא הוגשו כתבי אישום נגד שניים שהיו ברכב בו נסע הנאשם, גם אם היא נכונה, לא סוללת את הדרך למסקנה כי ההחלטה שלא להגיש כתבי אישום נגד האחרים, היא בגדר הפליה פסולה. על מנת לדון בטענה לאכיפה בררנית, יש להניח תשתית ראייתית לשאלה, מה עמד בבסיס ההחלטה שלא להגיש כתבי אישום נגד האחרים? הסנגורים לא הניחו ולו בדל ראיה כדי לבסס את טענתם בעניין זה, זאת שלא לדבר על כך שהטענה נשמעה בבית המשפט רק בשלב הטיעונים לעונש. יתרה מכך, הסנגורים טענו כי התיקון בכתב האישום היה תולדה של טענתם להגנה מן הצדק, ואם כך מצב הדברים – אין סיבה להקלה נוספת בעניינם.",הגנה מן הצדק?
"ת""פ 41952-02-22","באשר לתיק הנוכחי, נזכיר כי לטענת הנאשם, בהינתן הקביעה בהכרעת הדין בדבר קבלת התרחיש החלופי ממנו עולה כי הנשק היה באמתחת הנהג, הרי  אי הגשת כתב אישום נגד הנהג מהווה אכיפה בררנית. טענה זו דינה להידחות. לטענה זו של הנאשם התייחסתי בהכרעת הדין וקביעותיי שם נכונות גם לשלב זה. כך ציינתי בהכרעת הדין:",הגנה מן הצדק?
"ת""פ 41952-02-22",	וכן הוספתי כי – ,הגנה מן הצדק?
"ת""פ 41952-02-22","בנסיבות אלו לתוצאת הכרעת הדין בהקשר לקבלת התרחיש החלופי, אין כל משקל שיכול לבוא לידי ביטוי בגזירת העונש, למצער – המשקל שיש להביא בחשבון הוא מוגבל למדיי.",הגנה מן הצדק?
"ת""פ 41952-02-22","הליך זה מאגד שני אירועים שלכל אחד נקבע מתחם עונש הולם. לפנינו אפוא שתי דרכי פעולה אפשריות: גזירת עונש נפרד לכל אירוע או עונש כולל לכל האירועים. ככל שייגזר עונש נפרד לכל אירוע יש לקבוע את מידת החפיפה בין העונשים או הצטברותם (סעיף 40יג(2) לחוק העונשין). בנסיבות מקרה זה, בו בהליך אחד ניתנה הכרעת דין מרשיעה לאחר שמיעת ראיות ובהליך שני הכרעת הדין הייתה בעקבות הודאה, נכון יותר לגזור עונש מאסר בפועל נפרד בכל הליך. אשר למאסר על תנאי, בכוונתי לקבוע עונש אחד לשני ההליכים, בהינתן שבשניהם הורשע הנאשם בעבירות נשק. אמנם בהליך המצורף לא הורשע הנאשם בעבירות של שיבוש מהלכי חקירה והפרת הוראה חוקית, אך ראוי כי גם בתיק זה יוטל עליו מאסר על תנאי בגין עבירות אלו, בשים לב להתנהלותו המתוארת בכתב האישום.",גזר הדין
"ת""פ 41952-02-22","לפיכך, אני גוזר על הנאשם את העונשים הבאים: ",גזר הדין
"ת""פ 41952-02-22","בת""פ 41952-02-22 – מאסר בפועל לתקופה של 30 חודשים; ובת""פ 55949-02-22 מאסר בפועל לתקופה של 18 חודשים. לגבי היחס בין תקופות המאסר, נוכח הנתונים שפורטו בהכרעת הדין ובפרט העובדה כי זו הרשעתו הראשונה של הנאשם, אני קובע כי העונשים יהיו מצטברים באופן חלקי. ",גזר הדין
"ת""פ 41952-02-22","בהתאם לכך, אני גוזר על הנאשם מאסר בפועל לתקופה של 40 חודשים בניכוי ימי מעצרו מיום 7.2.2022 .",גזר הדין
"ת""פ 41952-02-22",מאסר על תנאי למשך 18 חודשים והתנאי כי הנאשם לא יעבור בתוך שלוש שנים עבירת נשק; ואולם אם יורשע בעבירת נשק מסוג עוון יישא ב- 10 חודשים בלבד מתוכם.,גזר הדין
"ת""פ 41952-02-22","מאסר על תנאי למשך 6 חודשים והתנאי כי הנאשם לא יעבור בתוך שלוש שנים, עבירה של שיבוש מהלכי משפט או הפרת הוראה חוקית.",גזר הדין
"ת""פ 41952-02-22","ניתן היום,  כ""ה שבט תשפ""ג, 16 פברואר 2023, בנוכחות הנאשם וב""כ הצדדים.",54678313
"ת""פ 41952-02-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 41952-02-22",מוחמד עלי 54678313-/,54678313
