verdict,text,part
תפ (נצ') 2132∕06,"בשם הנאשם: הובא וע""י בא כוח עו""ד חטיב – אין הופעה (הודיע על איחור)","בשם המאשימה: עו""ד נוח רחאל   "
תפ (נצ') 2132∕06,"הנאשם הורשע על פי הודאתו בעבירות של הסעה שלא כדין, סיוע לכניסה ושהייה בישראל שלא כחוק, הפרעת שוטר במילוי תפקידו ומעשי פזיזות ורשלנות. זאת לאחר שביום 20/5/06 בסמוך לשעה 08:21, הסיע – בכביש דבורייה עפולה – 4 תושבי האזור שאינם רשאים לשהות בישראל, ובהמשך לכך – משביקשו ממנו שוטרים כי יעצור את רכבו בצד – החל להימלט בנסיעה תוך שהוא מתעלם בדרכו מתמרורים ומהוראות השוטרים. רק כעבור כברת דרך, ברח' חיננית בגבעת המורה , עצר הנאשם את רכבו.",גזר דין
תפ (נצ') 2132∕06,"ב""כ המאשימה ציינה בטיעוניה לעונש כי בעברו הפלילי של הנאשם עבירות רכוש, אלימות והחזקת סכין וכי הורשע בעבר בעבירת הסעה שלא כדין. בעניין אחרון זה הדגישה כי על אף שבית המשפט בא לקראתו בהטילו עליו עונש לא חמור, לא השכיל הנאשם לנצל את ההזדמנות וחזר לסורו, תוך שהוא מבצע את העבירה הנזכרת ביתר חומרה. משכך ביקשה להטיל על הנאשם מאסר בפועל, מאסר מותנה, קנס מרתיע, פסילה בפועל ועל תנאי ואיסור שימוש ברכב. כמו כן ביקשה לחלט את הרכב ששימש לביצוע העבירות.",גזר דין
תפ (נצ') 2132∕06,"מנגד טען ב""כ הנאשם כי יש לשקול לטובת הנאשם את העובדה כי הודה בהזדמנות הראשונה, וכי הסיע את ארבעת הנוסעים לאחר שהבין מהם כי יש להם מקום עבודה בישראל. חטאו של הנאשם היה בכך שלא בדק ובירר את זהותם, אלא שהדבר נעשה בתום לב ולא הייתה לו כל כוונה לפגוע בסדרי החוק והשלטון – על כך יעיד עברם הנקי של הנוסעים. ב""כ הנאשם הוסיף כי הנאשם הינו בחור צעיר (29) שמצבו הכלכלי קשה, וכי על אף שהוא חסר עבודה, הוא שאמון על פרנסת משפחתו. לפיכך ביקש להסתפק במאסר שירוצה בעבודות שירות, תוך שהוא מדגיש כי די בעונש זה כדי להרתיע את הנאשם מחד, ולאפשר לו להמשיך לפרנס את משפחתו מאידך. בסיום ביקש ב""כ הנאשם שלא לחלט את הרכב, בהיותו שייך לאחי הנאשם.",גזר דין
תפ (נצ') 2132∕06,"עיון בעברו הפלילי של הנאשם מעלה כי אך בשנת 2002 הורשע בעבירה של הסעה בניגוד לחוק הכניסה לישראל, התשי""ב-1952. עוד בעברו (מאותה שנה) עבירות של החזקת סכין ותקיפה הגורמת חבלה. בגין עבירת ההסעה האמורה נידון הנאשם ל-60 ימי מאסר בפועל בדרך של עבודות שירות, מאסר מותנה, קנס ופסילת רישיון למשך חודש. עינינו הרואות איפוא כי הדבר לא מנע ממנו לחזור על העבירה, כאשר הפעם הוסף להם נופך של חומרה יתירה שעה שהנאשם ניסה לברוח מן השוטרים תוך נהיגה פרועה. יובן גם כי ניסיונו לחמוק מן השוטרים אך מאשר את ההנחה כי הבין היטב את חומרת מעשיו וכי ידע אודות האיסור על הסעת תושבים בלתי חוקיים ואודות החובה לברר זהותם, אך למצער בחר להתעלם ממנה.",גזר דין
תפ (נצ') 2132∕06,באיזון שיקולי הענישה גובר איפוא אינטרס הציבור על האינטרס האישי של הנאשם אשר אין בליבו חשש לסכן ביטחונו של הציבור כולו. כך אף אם אני לוקחת בחשבון הודאתו בהזדמנות הראשונה.,גזר דין
תפ (נצ') 2132∕06,אשר על כן הנני דנה את הנאשם לעונשים הבאים:,גזר דין
תפ (נצ') 2132∕06,מאסר בפועל לתקופה של שלושה חודשים החל מהיום. העונש לא יבוצע בעבודות שירות.,גזר דין
תפ (נצ') 2132∕06,8 חודשים מאסר על תנאי לתקופה של שלוש שנים והתנאי הוא שהנאשם לא יעבור בתוך תקופה זו כל עבירה לפי חוק הכניסה לישראל ו/או כל עבירה כנגד עובדי ציבור ויורשע בגינה בין בתקופת התנאי ובין לאחריה.,גזר דין
תפ (נצ') 2132∕06,הינני פוסלת את הנאשם מלקבל או להחזיק רישיון נהיגה לתקופה של 6 חודשים. תחילת הפסילה תהא מיום שחרורו מהמאסר.,גזר דין
תפ (נצ') 2132∕06,זכות ערעור לבית המשפט המחוזי בנצרת בתוך 45 יום מהיום.,54678313
תפ (נצ') 2132∕06,כרמלה רוטפלד האפט 54678313-2132/06,54678313
תפ (נצ') 2132∕06,"ניתנה והודעה היום כ""ז באייר, תשס""ו (25 במאי 2006) במעמד הנוכחים.",54678313
תפ (נצ') 2132∕06,נוסח מסמך זה כפוף לשינויי ניסוח ועריכה,יבגניה (דורין) מלמוד  
