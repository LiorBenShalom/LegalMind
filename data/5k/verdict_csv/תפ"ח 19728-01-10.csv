verdict,text,part
"תפ""ח 19728-01-10","תפ""ח 19728-01-10 מדינת ישראל נ' מחאג'נה ",בית המשפט המחוזי בחיפה
"תפ""ח 19728-01-10","להכרעת-דין במחוזי (13-09-2011): תפח 19728-01-10 מדינת ישראל נ' אשרף בן מחמד מחאג'נה שופטים: י' אלרון, מ' גלעד, מ' רניאל",ויסאם בן מחמד מחאג'נה ת.ז. xxxxxxxxx
"תפ""ח 19728-01-10",להחלטה בעליון (19-01-2012): עפ 581/12 אשרף מחאג'נה נ' מדינת ישראל שופטים: גיא שני,ויסאם בן מחמד מחאג'נה ת.ז. xxxxxxxxx
"תפ""ח 19728-01-10","להכרעת-דין במחוזי (13-09-2011): תפח 19728-01-10 מדינת ישראל נ' אשרף בן מחמד מחאג'נה שופטים: י' אלרון, מ' גלעד, מ' רניאל",ויסאם בן מחמד מחאג'נה ת.ז. xxxxxxxxx
"תפ""ח 19728-01-10","לגזר-דין במחוזי (04-12-2011): תפח 19728-01-10 מדינת ישראל נ' אשרף בן מחמד מחאג'נה שופטים: הרכב, י' אלרון [], מ' גלעד, מ' רניאל",ויסאם בן מחמד מחאג'נה ת.ז. xxxxxxxxx
"תפ""ח 19728-01-10",להחלטה בעליון (19-01-2012): עפ 581/12 אשרף מחאג'נה נ' מדינת ישראל שופטים: גיא שני,ויסאם בן מחמד מחאג'נה ת.ז. xxxxxxxxx
"תפ""ח 19728-01-10","להחלטה בעליון (27-02-2012): עפ 581/12 אשרף מחאג'נה נ' מדינת ישראל שופטים: נ' הנדל, עו""ד: דוד יפתח ",ויסאם בן מחמד מחאג'נה ת.ז. xxxxxxxxx
"תפ""ח 19728-01-10","חוק העונשין, תשל""ז-1977: סע'  29, 45, 144.א., 144.ב, 300(א), 300(א)(2), 305, 329(א)(1), 499 (א)(1)",חקיקה שאוזכרה: 
"תפ""ח 19728-01-10","חוק סדר הדין הפלילי [נוסח משולב], תשמ""ב-1982: סע'  186",חקיקה שאוזכרה: 
"תפ""ח 19728-01-10","ביום 13.9.11 הורשעו הנאשמים, לאחר שמיעת ראיות, בעבירות הבאות: רצח – לפי סעיפים 300(א)(2) + 29 לחוק העונשין, התשל""ז-1977 (להלן: ""חוק העונשין""); ניסיון לרצח – עבירה לפי סעיפים 305 + 29 לחוק העונשין; נשיאת והחזקת נשק שלא כדין – עבירה לפי סעיפים 144(א)+(ב) + 29 לחוק העונשין; קשירת קשר לפשע – עבירה לפי סעיפים 329(א)(1) + 499 (א)(1) לחוק העונשין.",כללי 
"תפ""ח 19728-01-10","הנאשמים זוכו מן העבירה של קשירת קשר לביצוע פשע (רצח), לפי סעיפים 300(א)(2) + 499(א)(1) לחוק העונשין.",כללי 
"תפ""ח 19728-01-10",העובדות שבבסיס הרשעתם של הנאשמים פורטו בהרחבה בהכרעת הדין ונביא בגזר הדין רק את עיקריהן.,העובדות שבבסיס ההרשעה:
"תפ""ח 19728-01-10","בתאריך ה- 5.12.09 קשר נאשם 1 קשר עם סאטי אגברייה (להלן: ""סאטי""), לחבול בכמאל מחאג'נה (להלן: ""כמאל"") חבלה חמורה באלות, בשל תקיפתו של כמאל את אחֵיהם של הנאשמים, חאלד ואחמד מחאג'נה, במהלך עימות שאירע בחודש הרמדאן, וכן בשל סכסוך בין משפחתו של סאטי ובין משפחתו של כמאל, על רקע פציעת פורסאן אגברייה (להלן: ""פורסאן"") ורצח אחיו חוסאם, כשנה וחצי קודם לכן.",העובדות שבבסיס ההרשעה:
"תפ""ח 19728-01-10","ביום 5.12.09, לאחר קשירת הקשר בין סאטי לנאשם 1 ולשם קידומו, רכש סאטי בכספו של נאשם 1, עלא (ידית של טוריה). כמו כן, ביום זה, ערך סאטי בבית הקברות של אום אל פאחם ""ניסוי כלים"" באקדח באמצעותו ירה ביום המחרת במנוח וכמאל.",העובדות שבבסיס ההרשעה:
"תפ""ח 19728-01-10","כמאל עבד במוסך של אחיו, עמאד מחאג'נה (להלן: ""המנוח""), המצוי באום אל פחם.",העובדות שבבסיס ההרשעה:
"תפ""ח 19728-01-10","למחרת, ביום 6.12.09, הביא סאטי עמו לרכב הקאיה השייך לנאשם 2, ארבעה כובעי גרב שחורים ושתי אלות מעץ.",העובדות שבבסיס ההרשעה:
"תפ""ח 19728-01-10","נאשם 1, סאטי ופורסאן, אספו את נאשם 2 ביום 6.12.09 בשעות הבוקר ברכב הקאיה וכולם נסעו לאזור המוסך אשר היה בבעלות המנוח כשנאשם 1 נוהג ברכב.",העובדות שבבסיס ההרשעה:
"תפ""ח 19728-01-10","בהגיעם לאזור המוסך ערכו סאטי ונאשם 1 תצפית עליו וכשהבחינו כי כמאל, אחיו של המנוח, הגיע למוסך, נסעו עד לקרבתו כשבשלב זה נוהג ברכב נאשם 2.",העובדות שבבסיס ההרשעה:
"תפ""ח 19728-01-10","סאטי ירד מהרכב כשבמותניו אקדח בו הבחינו הנאשמים. בעת שירד סאטי מן הרכב, חבש על ראשו כובע גרב שחור. נאשם 1 ופורסאן ירדו מן הרכב ביחד עם סאטי כשגם הם חובשים כובעי גרב שחורים ובידיהם אלות מעץ.",העובדות שבבסיס ההרשעה:
"תפ""ח 19728-01-10",נאשם 2 המתין ברכב כשהוא ישוב במושב הנהג ועל ראשו כובע וזאת במטרה למלט את כל החבורה לאחר שיפגעו בכמאל.,העובדות שבבסיס ההרשעה:
"תפ""ח 19728-01-10","בטרם ירדו שלושת התוקפים מן הרכב, הסכים נאשם 2 לשמש כנהג מילוט כשהוא יודע ומסכים לכך שהתוקפים יחבלו בכמאל באמצעות האלות וזאת כדי לנקום על הכאת אֵחָיו, חאלד ואחמד, ע""י כמאל.",העובדות שבבסיס ההרשעה:
"תפ""ח 19728-01-10",שני הנאשמים היו מודעים גם למניע שהיה לסאטי ופורסאן לפגוע בכמאל.,העובדות שבבסיס ההרשעה:
"תפ""ח 19728-01-10","בהגיעם סמוך לפתח המוסך, עוד ברחבה החיצונית, החל סאטי לירות עם האקדח לעבר כמאל והמנוח והמשיך בירי תוך כניסת החבורה למוסך.",העובדות שבבסיס ההרשעה:
"תפ""ח 19728-01-10","נאשם 1 ופורסאן רדפו אחרי כמאל במוסך וחבלו בו באמצעות האלות בכתפו ואף שברו את רגלו, בעוד סאטי ממשיך לירות לעבר כמאל והמנוח.",העובדות שבבסיס ההרשעה:
"תפ""ח 19728-01-10","כמאל אמנם לא נפגע מהירי אולם המנוח נפגע מאחד הכדורים שירה סאטי, התמוטט על גרם המדרגות במוסך ונפטר.",העובדות שבבסיס ההרשעה:
"תפ""ח 19728-01-10","ממקום ישיבתו במושב הנהג שברכב, במרחק מטרים ספורים מן הכניסה למוסך, הבחין נאשם 2 במעשי התוקפים שתוארו לעיל והמתין להם עד שכל החבורה עזבה את המוסך ועלתה לרכבו והוא מילט אותם מן המקום, בלי שהושטה כל עזרה למנוח או כמאל וכשבדרך, סאטי זרק את כובעי הגרב לפח האשפה.",העובדות שבבסיס ההרשעה:
"תפ""ח 19728-01-10","המאשימה העידה מטעמה את אביו של המנוח, מר מוחמד מחמוד עיסא מחאג'נה. האב תיאר את המנוח כאדם מנומס ובעל מידות טובות. כן סיפר, כיצד השתנו חיי משפחתו של המנוח אשר הניח אחריו 4 יתומים צעירים.",הראיות לעונש
"תפ""ח 19728-01-10","עוד הוסיף האב כי מאז נרצח המנוח, לפני כשנתיים, המוסך אשר היה בבעלותו אינו מתפקד עוד.",הראיות לעונש
"תפ""ח 19728-01-10","המאשימה העידה מטעמה גם את בנו הבכור של המנוח, מר עמל עימאד מחאג'נה, אשר תיאר בפנינו כי אביו היה ה""רוח החיה"" בבית ונהג למלא את כל צרכיהם, החל מצרכיהם הבסיסיים כמו פרנסה, מזון והסעות לבית הספר וככלל ביתר תחומי החיים. לדבריו, אביו הקפיד לצאת עימם לבילוי בימי שישי באופן קבוע.",הראיות לעונש
"תפ""ח 19728-01-10",הבן הוסיף כי מאז מות אביו הבית אינו מתפקד וכל בני משפחתו שרויים בעצב עמוק.,הראיות לעונש
"תפ""ח 19728-01-10","ב""כ המאשימה הגישה גם את גיליון ההרשעות הקודמות של הנאשמים (ט/1) והפנתה לתיעוד הרפואי בעניינו של כמאל (ת/52) שהוגש במהלך המשפט.",הראיות לעונש
"תפ""ח 19728-01-10","ב""כ המאשימה בטיעוניה הכתובים (ט/2) ובטיעוניה בע""פ הפנתה לעברם הפלילי של הנאשמים ובמיוחד לעברו המכביד של נאשם 1, שלחובתו 4 הרשעות קודמות ב-6 עבירות שונות: פריצות לרכב, החזקת רכוש גנוב, עבירות בנשק (בגינן נשפט ל- 42 חודשי מאסר, גזר-דין מיום 1.5.03) והחזקת סכין (בגין עבירה זו נשפט לחודשיים מאסר, גזר דין מיום 16.1.11).",טיעוני המאשימה
"תפ""ח 19728-01-10","יצוין, כי את העבירה האחרונה ביצע נאשם 1 ביום 12.8.09, היינו חודשים ספורים בלבד לפני העבירה נשוא התיק דנן.",טיעוני המאשימה
"תפ""ח 19728-01-10","לחובת נאשם 2, שתי הרשעות קודמות, האחת כמעביד שהסיע שב""ח והשנייה בגין בניה ללא היתר.",טיעוני המאשימה
"תפ""ח 19728-01-10","ב""כ המאשימה ביקשה להתחשב בחומרת העבירות שביצעו הנאשמים, אופי מעשיהם ונסיבות ביצוען. בהקשר זה הודגש, כי הנאשמים הגיעו למקום האירוע בכוח מתוגבר, מצוידים מבעוד מועד בכובעי גרב, אלות ואקדח, ערכו תצפית על המוסך והמתינו לבואו של כמאל, כך שידעו כי במוסך נמצאים לפחות שני אנשים.",טיעוני המאשימה
"תפ""ח 19728-01-10","לדברי ב""כ המאשימה, אף אם מדובר בשותפות ספונטאנית, חלקם של הנאשמים בביצוע המעשים היה אקטיבי ומשמעותי בהיותם חלק מן ""המעגל הפנימי"", של המבצעים בצוותא.",טיעוני המאשימה
"תפ""ח 19728-01-10","עוד הודגש, כי הנאשמים פעלו בקור רוח ובחרו במודע ""לקחת את החוק לידיים"" ולחסל חשבונות בדרכים עברייניות. זאת, גם באמצעות שימוש באקדח.",טיעוני המאשימה
"תפ""ח 19728-01-10","כן ביקשה ב""כ המאשימה להפנות לחומרת הפגיעה בקורבנות, היינו מותו של המנוח וחבלותיו החמורות של כמאל, וציינה כי רק ""במזל"" לא מצא גם הוא את מותו באירוע, שהרי נורו כלפיו יריות רבות.",טיעוני המאשימה
"תפ""ח 19728-01-10","ב""כ המאשימה הטעימה את בחירתם של הנאשמים לנהל את משפטם עד תום, מבלי שלקחו אחריות על מעשיהם (הנאשם 1 אף בחר שלא להעיד כלל במשפט).",טיעוני המאשימה
"תפ""ח 19728-01-10","כמו כן, לא נערכה סולחה ולא הובעה כל חרטה מצד הנאשמים.",טיעוני המאשימה
"תפ""ח 19728-01-10","בטיעוניה ביקשה באת כח המאשימה שלא לראות במעשים שביצעו הנאשמים ""מעשה אחד"" כלשונו של סעיף 186 לחוק סדר הדין הפלילי [נוסח משולב], תשמ""ד-1984 (להלן: ""חסד""פ"") ולהשית על כל אחד מהנאשמים עונש מאסר בפועל נפרד בגין העבירות בהן הורשע. בעניין זה סקרה ב""כ המאשימה בהרחבה את המבחנים שנקבעו בפסיקה לעניין ההבחנה בין ""מעשה אחד"" לבין מעשים שונים, לעניין גזירת דינו של נאשם.",טיעוני המאשימה
"תפ""ח 19728-01-10","בנוסף, ביקשה ב""כ המאשימה כי בית המשפט יצבור את עונשי המאסר שיוטלו על הנאשמים זה לזה. כתימוכין לעמדתה הנ""ל הפנתה ב""כ המאשימה לפסקי דין שונים (ט/3).",טיעוני המאשימה
"תפ""ח 19728-01-10","כללו של דבר, עתרה ב""כ המאשימה להטיל על כל אחד מן הנאשמים עונש מאסר עולם הקבוע בחוק כעונש חובה בגין עבירת הרצח וכן להטיל עליהם במצטבר עונש מאסר משמעותי בגין שאר העבירות בהן הורשעו ובעיקר בגין עבירת הניסיון לרצח של כמאל, ופיצויים למשפחת המנוח ולכמאל.",טיעוני המאשימה
"תפ""ח 19728-01-10","באשר לפיצויים גרסה ב""כ המאשימה, כי יש להתחשב באסונה של משפחת המנוח שכל עולמה חרב עליה כאשר ביום אחד איבדה אב ובעל ונקלעה לקשיים תפקודיים, רגשיים וכלכליים. הודגש גם, כי הנאשמים לא פנו למשפחת המנוח, לא ביקשו את סליחתם ולא הציעו עזרה או פיצוי כלשהו.",טיעוני המאשימה
"תפ""ח 19728-01-10","באשר לכמאל נטען כי בעקבות האירוע הוא איבד את אחיו, את מקום עבודתו ופרנסתו ונפצע ברגלו ובכתפו באופן שמקשה על תפקודו.",טיעוני המאשימה
"תפ""ח 19728-01-10","יצוין כבר בפתח הדברים כי הסנגור, עו""ד מסאלחה, אשר טען בשם שני הנאשמים, טען טענות מטענות שונות שעניינן ערעור על ממצאים עובדתיים שנקבעו בהכרעת הדין ומן הראוי היה שייטענו לפני ערכאת הערעור ולא בפנינו.","טיעוני ב""כ הנאשמים"
"תפ""ח 19728-01-10","בדבריו הדגיש הסנגור כי שותפותם של הנאשמים – המוכחשת על ידם – נקבעה בהכרעת הדין כשותפות ""שנולדה בשעת המעשה"", ללא תכנון מראש, ועל כן מקרה זה מצדיק הטלת עונש מאסר עולם חובה בלבד, ואין לצבור אליו כל עונש נוסף ובמיוחד כאשר על פי השקפתו, לא נגרמו לכמאל נזקים קשים בעקבות האירוע.","טיעוני ב""כ הנאשמים"
"תפ""ח 19728-01-10","הסנגור הטעים, כי אין לזקוף לחובתם של הנאשמים את הבחירה בניהול המשפט והיעדר החרטה, שכן עד היום כופרים הם באחריותם, וזאת על אף הצער בגין קיפוח חיי אדם.","טיעוני ב""כ הנאשמים"
"תפ""ח 19728-01-10","הסנגור ציין כי על פי הממצאים שנקבעו, נאשם 2 ישב ברכב וכלל לא נכנס לזירה וכן כי הנאשמים לא עשו בעצמם שימוש בנשק חם.","טיעוני ב""כ הנאשמים"
"תפ""ח 19728-01-10","הסנגור ביקש לראות בעבירות בהן הורשעו הנאשמים ""מעשה אחד"" לצורך סעיף 186 לחסד""פ. לדבריו, המבחן הוא מהותי, מדובר בפרשה אחת בסמיכות זמן ומקום ועל כן יש להטיל עונש אחד בלבד.","טיעוני ב""כ הנאשמים"
"תפ""ח 19728-01-10","לשיטת הסנגור, אף אם יחליט בית המשפט להטיל בגין שאר העבירות בהן הורשעו הנאשמים עונש נוסף לעונש מאסר העולם המנדטורי בגין עבירת הרצח, הרי שיש להורות כי יהא מידתי וירוצה בחופף.","טיעוני ב""כ הנאשמים"
"תפ""ח 19728-01-10","בדברו האחרון לעונש טען הנאשם 1 כי הוא חף מכל פשע, ואילו הנאשם 2 טען כי היה ברכב ולא יכול היה למנוע את מעשיו של סאטי.","טיעוני ב""כ הנאשמים"
"תפ""ח 19728-01-10","גזירת הדין היא מלאכת פסיפס עדינה, מורכבת, קשה ולא אחת גורמת להתלבטות רבה.",דיון:
"תפ""ח 19728-01-10","על מלאכת הענישה והאיזונים הנדרשים בגדרה ככלל, נאמר בעבר: ",דיון:
"תפ""ח 19728-01-10","""במלאכת הענישה בכל מקרה ומקרה חייב השופט למצוא את המשקל הראוי שיש להעניק לכל אחד מהשיקולים הנזכרים, תוך שהוא מודע לכך כי לעיתים קרובות שיקול אחד בא על חשבונו של שיקול אחר. מכאן, שהעונש אשר מוטל בסופו של דבר על הנאשם, אינו אלא תוצאה 'משוקללת' – אם תרצה פשרה - של השיקולים השונים שיש להביאם בחשבון. מלאכת 'שקלול' זו אינה מלאכה מדעית, אך היא אף אינה מלאכה שרירותית."" (ראה ע""פ 212/79 פלוני נ' מ""י, פ""ד לד(2),434).",דיון:
"תפ""ח 19728-01-10",כבר נקבע כי:,דיון:
"תפ""ח 19728-01-10","""על בית המשפט לשוות נגד עיניו ... לא רק הנאשם העומד לדין, אלא גם את קורבן העבירה ותוצאותיה כלפיו, ואת האינטרס הציבורי."" (ע""פ 6881/97 מדינת ישראל נגד מולנור, תק-על, כרך 98(1) 640 ; כן ראו ע""פ 4280/99 מדינת ישראל נגד חמזה, תק-על 99(2) 777).",דיון:
"תפ""ח 19728-01-10","המקרה שבפנינו מהווה דוגמה נוספת עד כמה קלה האצבע על ההדק בשימוש בנשק חם, ועד כמה רב הצורך בענישה מחמירה כדי להרתיע עבריינים בכוח כנאשמים. המסכת העובדתית כפי שתוארה לעיל הינה חמורה ביותר ונראה כי מיותר להכביר מילים לנוכח מעשיהם של הנאשמים, כל אחד מהם על פי חלקו הוא.",דיון:
"תפ""ח 19728-01-10","כפי שפורט בהרחבה לעיל, הרי שהנאשם 1 –  יחד עם סאטי – תכנן בקור רוח, עוד לפני יום האירוע, לחבול בכמאל. לצורך כך הם הצטיידו ביום האירוע באלות ובכובעי גרב, ודאגו לרכב ונהג מילוט, ותגברו כוחם בהביאם ל""משימה"" אדם נוסף.",דיון:
"תפ""ח 19728-01-10","הנאשם 2 אשר הצטרף אל הקשר ביום האירוע עצמו, בסמוך לפני הגעתם לזירה, ידע על ההצטיידות באלות ובכובעי הגרב, ראה את התצפית הנערכת על המוסך בהמתנה לבואו של כמאל והסכים לשמש נהג מילוט.",דיון:
"תפ""ח 19728-01-10","שני הנאשמים הבחינו כי סאטי מצוייד באקדח כשיצא מהרכב ואחר כך כששלף אותו כבר ברחבה החיצונית בפתח המוסך, והחל בירי לעבר המנוח וכמאל. חרף האמור, המשיכו בתוכנית, תוך שהנאשם 1 ממשיך לחבול בכמאל ולרדוף אחריו וגם אחרי שהמנוח נפגע מירי, ונאשם 2 שצפה באירועים מתוך הרכב, המתין לחבורה ובתום האירוע מילט אותם מהמקום.",דיון:
"תפ""ח 19728-01-10","למותר לציין, כי אף אם לא ידם של הנאשמים סחטה באופן פיסי את ההדק, אחריותם – מעצם שותפותם הפעילה והמלאה – זהה לאחריותו של מי שבמה ידיו הביא למותו של המנוח וניסה לרצוח את כמאל, ונזכור כי גם לעבירות הנשק וקשירת הקשר לפשע, הם שותפים מלאים.",דיון:
"תפ""ח 19728-01-10","לפיכך, יש לגזור על הנאשמים בגין הרשעתם בעבירת הרצח, עונש מאסר עולם ו""עונש זה בלבד"", שהינו עונש החובה הקבוע בסעיף 300(א) לחוק העונשין.",דיון:
"תפ""ח 19728-01-10",האם יש לגזור על הנאשמים עונש נפרד בגין העבירות הנוספות?,דיון:
"תפ""ח 19728-01-10","כבר ביטאנו בעבר את החומרה שיש לראות בשימוש בנשק ונראה כי האירועים דנן הם חמורים במיוחד על פי אופיים ומהותם. נתנו דעתנו לכאבו של כמאל אשר נחבל באירוע ונשברה רגלו, ולפחד בו היה נתון בעת שנעשה ניסיון לירות לעברו ולרוצחו, ונשקול סבל זה בקביעת עונש המאסר בגין העבירות הנוספות לעבירת הרצח ובקביעת דמי הפיצויים שישולמו לו.",דיון:
"תפ""ח 19728-01-10","נוכח תופעת האלימות לה אנו עדים מידי יום חזרה ועמדה הפסיקה על ההרתעה המתחייבת בעבירות אלימות בכלל ובשימוש בנשק חם בפרט (ראה: ע""פ 961/06, ספיר נ' מדינת ישראל (לא פורסם, מיום 20.11.07; ע""פ 6867/06 בוטרוס עזאם (לא פורסם, מיום 12.8.08); ע""פ 4173/07, פלוני נ' מדינת ישראל (לא פורסם, מיום 16.8.07)).",דיון:
"תפ""ח 19728-01-10","עמדת ב""כ המאשימה כפי שפורטה לעיל, היא כי יש להטיל על הנאשמים עונשי מאסר נפרדים ומצטברים ביחס לכל עבירה שבה הורשעו.",דיון:
"תפ""ח 19728-01-10","הסוגיה הראשונה לדיון היא אפוא האם יש להטיל עונש נפרד בגין העבירות שביצעו הנאשמים במהלך האירוע, או שמא יש לראות בהן מעשה אחד שבגינו יושת עליהם עונש אחד בלבד.",דיון:
"תפ""ח 19728-01-10","סעיף 186 לחוק סדר הדין הפלילי [נוסח משולב], התשמ""ו-1982, קובע כי:",דיון:
"תפ""ח 19728-01-10","בתי המשפט נדרשו לא אחת לפרשנות שיש ליתן למושג ""אותו מעשה"" ובית המשפט העליון קבע כי המושג ""אותו מעשה"" הוא ""מושג נורמטיבי"" שייבחן לאור ""מכלול שיקולים ונסיבות הסובבים את האירוע"" (ע""פ 9804/02 שר נ' מדינת ישראל, פ""ד נח(4)  461, 467, 469). ",דיון:
"תפ""ח 19728-01-10","על מנת לבחון האם במקרה מסוים מדובר ""במעשה אחד"" אשר בגינו יש להטיל עונש אחד, או שמא מדובר במספר מעשים שניתן להעניש בנפרד בגין כל אחד מהם, נקבעו בפסיקה שני מבחנים עיקריים: הראשון הוא המבחן העובדתי, לפיו יש לבדוק האם מדובר בפעולה יחידה מתמשכת, או שמא ניתן לפצלה (למבחן זה אף הוצעו כמה מבחני עזר), והמבחן השני, הוא המבחן המוסרי, העוסק במהות האינטרס הנפגע ומדגיש את המימד המהותי- מוסרי של העבירה בניסיון להתחקות אחר הנזקים שנגרמו בעטיה ולאתר את הערך המוגן בו פגע העבריין במעשיו.",דיון:
"תפ""ח 19728-01-10","מבחן נוסף שהוצע כמשתלב במבחן זה הינו מבחן ההרתעה הבוחן את שיקול הצורך בהרתעת הציבור והיחיד. (ראו לעניין מבחנים אלה: עניין עזאם לעיל; עניין שר, שם, 470-472; ע""פ 4861/01 ביטון נ' מדינת ישראל, פ""ד נו(6) 794, 799-801; ע""פ 3504/01, 3503 וופא תפאל נ' מדינת ישראל, תק-על 2003(3) 2516, סעיף 6; ע""פ 6141/01 ג'בארין נ' מדינת ישראל, פ""ד נט(1) 653, 659-664; ע""פ 2948/03 ברזובסקי נ' מדינת ישראל, תק-על 2005(2) 3264, סעיף 20 (להלן: ""עניין ברזובסקי""); ע""פ 1742/91 עמי פופר נ' מדינת ישראל, פ""ד נא(5) 289, 300-307 (להלן: ""עניין פופר""); ע""פ 2454/02 טיקמן נ' מדינת ישראל. תק-על 2005 (4), 2646, סעיף  19 (להלן: ""עניין טיקמן"")).",דיון:
"תפ""ח 19728-01-10","בשורה של פסקי דין  נקבע, כי כאשר מדובר בעבירות המתה או אלימות שגרמו לכמה נפגעים, יכריע המבחן המהותי-המוסרי, המצדיק ככלל הטלת עונשים נפרדים כמספר הנפגעים, כדי לבטא את ערך היסוד של קדושת החיים ושלמות גופו של הקורבן ולשקף מדיניות הרתעה ראויה.",דיון:
"תפ""ח 19728-01-10","כך, למשל קבע השופט חשין, כי ""בעניינן של עבירות אלימות... נודע משקל מכריע למספר הקורבנות"", וזאת לאור ""תחושת המוסר המפעמת בנו וכמותה מדיניות ההרתעה הראויה"" (עניין שר, 471). בעבירות אלימות נגד אדם: ""פירוש המושג ""אותו מעשה"" ייסוב לא אך את העושה אלא – ואולי אף בראש ובראשונה – את הנפגע"" (שם, 473; עניין טיקמן והפסיקה שהובאה שם בהקשר לסעיף 186 לחסד""פ. שם בוצע הירי מנשק אוטומטי שפגע במספר בני אדם, ואף על פי כן, לא ראו באירוע כמעשה אחד).",דיון:
"תפ""ח 19728-01-10","בעניין ברזובסקי נקבע כי על פי הוראת סעיף 186 לחוק סדר הדין הפלילי, יטיל בית המשפט עונש אחד על מעשה אחד, גם אם בוצעו במהלכו מספר עבירות. אולם, בית המשפט העליון המשיך וקבע כי אם העבירות, על פי טיבן, ועל פי תכלית הענישה הפלילית, משקפות מעשים שונים ונפרדים, כי אז ראוי להטיל עונשים נפרדים בגין העבירות השונות, גם אם הן בוצעו ברצף זמנים ובמסגרת אירוע עברייני אחד.",דיון:
"תפ""ח 19728-01-10","על פי המבחנים הנ""ל ובהתאם לפסיקה ובעיקר לאור נסיבות המקרה, כפי שהובאו לעיל, אנו קובעים כי אין בפנינו מעשה אחד, לא על פי המבחן העובדתי – צורני ולא על פי המבחן המוסרי – מהותי. ראשית, נראה כי ניתן להפריד בין כל פעולת ירי בכל אחד מהקורבנות, וכן בין הירי לחבלה באמצעות האלות. שנית, מדובר בשני קורבנות נפרדים שכל אחד זכאי לקדושת חייו ושלמות גופו ומובן כי גם שיקול ההרתעה הינו שיקול רב משמעות במקרה כזה. לפיכך ניתן, וגם ראוי, להטיל על הנאשמים עונשים נפרדים בגין המתת המנוח והניסיון לרצוח את כמאל, וגם בגין העבירות בנשק וקשירת קשר לפשע.",דיון:
"תפ""ח 19728-01-10",הסוגיה השנייה לדיון עוסקת בשאלת הצטברות העונשים או חפיפה ביניהם.,עונשים חופפים או מצטברים
"תפ""ח 19728-01-10","משניתן וראוי להטיל עונשים נפרדים, ואין מדובר ב""מעשה אחד"" על אף שהעבירות בוצעו ברצף, הרי שהשאלה אם יש להטיל עונשים חופפים או מצטברים, היא שאלה נפרדת. יחד עם זאת חלק משיקולי הענישה המוחלים בשתי הסוגיות דומים.",עונשים חופפים או מצטברים
"תפ""ח 19728-01-10",סעיף 45 לחוק העונשין קובע לאמור:,עונשים חופפים או מצטברים
"תפ""ח 19728-01-10","הכלל הוא אפוא, כי אם בית המשפט לא הורה אחרת, הנאשם ירצה בחופף את עונשי המאסר שהוטלו עליו בגין הרשעתו במספר עבירות, שאינן בגדר 'אותו מעשה'. משמעות הדברים הינה כי בדרך כלל יישא הנאשם את עונש המאסר של התקופה הארוכה ביותר שנגזר עליו, באופן שעונשי המאסר לתקופות הקצרות יותר יבלעו בתוכו.",עונשים חופפים או מצטברים
"תפ""ח 19728-01-10","בית המשפט רשאי להתחשב לעניין זה, בין היתר, בסוג העבירות, חומרתן, אופי המעשים ונסיבות ביצוען, בתכנון קר רוח בעת הביצוע, בעברו הפלילי של נאשם, בהודאה והבעת חרטה, בשיקולי גמול והרתעה, ובכך שמי שביצע מספר עבירות חמורות לא ""ייהנה"" מהיותו נענש רק על העבירה החמורה ביותר. בענין יוסבשווילי הדגישה כב' השופטת דורנר את שיקול ההרתעה ""שכן מה יעצור רוצח להרבות את קורבנותיו, אם בגין הקורבנות הנוספים הוא לא יהיה צפוי לכל תוספת עונש""? (ע""פ 9059/03 אהרון יוסבשווילי נ' מדינת ישראל, תק-על 207(1), 3846).",עונשים חופפים או מצטברים
"תפ""ח 19728-01-10","ועוד נקבע בפרשת יוסבשווילי הנ""ל כי ""... כאשר מדובר בעבירות עצמאיות המאובחנות זו מזו אף אם הן חלק מאותה מסכת עובדתית, עשוי הדבר להטות את הכף לטובת ענישה מצטברת מלאה או חלקית"". (ראו בנושא זה גם ע""פ 7075/03 אלון נ' מדינת ישראל, תק-על 2006(3), 1245).",עונשים חופפים או מצטברים
"תפ""ח 19728-01-10","בית המשפט נוהג לגזור עונשים מצטברים בעבירות הפוגעות בקדושת החיים, גם אם בוצעו ברצף אחד – ראו עניין פופר; ע""פ 399/89 מדינת ישראל נגד נידאל בן עבדאלראזק זלום, פ""ד מו (2), 187; ע""פ 6841/01 יוסף ביטון נגד מדינת ישראל, פ""ד נו (6), עמ' 794 (שעניינו שתי עבירות של ניסיון לרצח).",עונשים חופפים או מצטברים
"תפ""ח 19728-01-10","ראו דבריו של הנשיא שמגר  בפס""ד זלום, שם נאמר כי:",עונשים חופפים או מצטברים
"תפ""ח 19728-01-10","ואולם, כאמור, סוגיית חפיפת עונשים או צבירתם תיבחן גם על-פי נסיבות המקרה, טיבו של  העבריין, אופיין של העבירות והרקע לביצוען (ראו פרשת ברזובסקי; ע""פ 35/89 לוגסי נ' מדינת ישראל, פ""ד מו (1) 235; ע""פ 6535/01 דימיטרי קוזירוב נ' מדינת ישראל פ""ד נז(3) 562, 569-570).",עונשים חופפים או מצטברים
"תפ""ח 19728-01-10","במקרה שבפנינו מדובר בעבירות ובמעשים נפרדים שניתן לפצלם, זאת הן מהבחינה הצורנית והן מן הבחינה המהותית - מוסרית, ועל כן ראוי להורות על עונשים נפרדים בגין העבירות השונות וכן על צבירתם. זאת, משום הצורך בענישה הולמת, שיקולי גמול והרתעה, אופי העבירות ונסיבות ביצוען לרבות נסיבותיהם של המבצעים: עברו הפלילי המכביד של נאשם 1, ההכנות מראש, לרבות הצטיידותם בכובעי גרב, אלות ואקדח, התצפית למוסך, הירי לעבר המנוח ולעבר כמאל בניסיון לרוצחו, ותקיפתו של כמאל באלות תוך גרימת חבלה, הימלטות מהמקום לאחר האירוע בלי להושיט עזרה, ובעיקר בשל הצורך להדגיש את קדושת החיים ושלמות הגוף של כל קרבן, והצורך להרתיע עבריינים בכוח.",עונשים חופפים או מצטברים
"תפ""ח 19728-01-10","נציין גם, כי הנאשמים כפרו במעשים ובעבירות שיוחסו להם ובחרו לנהל משפט שהתנהל זמן רב, במהלכו הוצגו ראיות רבות ונחקרו עדים רבים. ברי, כי אין לזקוף לחובתם את הבחירה בזכותם החוקית והיסודית לטעון לחפותם, ואולם מרגע שבחרו בדרך זו, ובסופה הורשעו בדין, אין הם זכאים לאותה הקלה בעונש ממנה נהנה מי שמודה בתחילת משפטו, מביע חרטה וחוסך מזמנם של הצדדים, העדים ובית המשפט.",עונשים חופפים או מצטברים
"תפ""ח 19728-01-10","אף שבאמרותיהם ובעדותו של נאשם 2 הנאשמים הודו כי רצו לחבול בכמאל – נאשם 1 על פי תכנית מראש שעשה עם סאטי ולקידומה הצטייד באלות, רכב וכובעי גרב ונאשם 2 שהסכים סמוך לאירוע לשמש נהג מילוט – הרי שגם בעת הטיעון לעונש לא הביעו חרטה, וטענו – מפי סנגורם – כי ""הם חפים מפשע"" בכל אותן עבירות בהן הורשעו.",עונשים חופפים או מצטברים
"תפ""ח 19728-01-10","כמו כן, נתנו דעתנו לכאבו של אבי המנוח על מות בנו ולייסורי ילדיו ואלמנתו  של המנוח בגין מות האב והבעל, אשר פרנס את המשפחה וטיפל במסירות בילדיו, וכעת נשבר מטה לחמה. נתחשב בשיקול זה בקביעת סכום הפיצויים אשר נשית על הנאשמים.",עונשים חופפים או מצטברים
"תפ""ח 19728-01-10","למרות הנסיבות לחומרא שפורטו לעיל, גם במקרה זה חזקה עלינו מצוות הענישה האינדיבידואלית לפיה, כל נאשם ייענש לפי נסיבות המקרה המיוחדות לו ונסיבותיו האישיות. (ע""פ 5106/99 אבו ניג'מה נ' מדינת ישראל, פ""ד נד(1), 350).",עונשים חופפים או מצטברים
"תפ""ח 19728-01-10","לפיכך, ראוי כי עונשו של נאשם 2 בגין שאר העבירות בהן הורשע יהא קל יותר מעונשו של נאשם 1, בשל כניסתו המאוחרת יותר לשותפות בעבירות, אי היותו חלק מן התכנון המוקדם לחבול בכמאל כפי שעשה נאשם 1 ביחד עם סאטי, אי השתתפותו בהכאתו של כמאל בזמן הירי ועברו הפלילי שאינו מכביד. יחד עם זאת נדגיש, כמפורט בהכרעת הדין, כי אין באלה כדי לגרוע מהיותו ""מבצע בצוותא"" ושותף מלא לעבירות.",עונשים חופפים או מצטברים
"תפ""ח 19728-01-10",בקביעת עונשם של שני הנאשמים התחשבנו לקולא גם בכך כי הענישה הנוספת מצטברת היא לעונש ממושך ביותר של מאסר עולם.,עונשים חופפים או מצטברים
"תפ""ח 19728-01-10","אשר על כן, לאחר ששקלנו את מכלול השיקולים הרלוונטיים, נשית עונש נפרד בגין כל עבירה בה הורשעו הנאשמים ונורה על הצטברותם של העונשים.",עונשים חופפים או מצטברים
"תפ""ח 19728-01-10",לאור האמור לעיל אנו גוזרים על נאשם 1 את העונשים כדלקמן:,עונשים חופפים או מצטברים
"תפ""ח 19728-01-10",עונש של מאסר עולם בגין עבירת הרצח בה הורשע.,עונשים חופפים או מצטברים
"תפ""ח 19728-01-10","5 שנים מאסר בפועל בגין העבירות של ניסיון לרצח, העבירות בנשק וקשירת קשר לביצוע פשע,  אשר ירוצו במצטבר לעונש של מאסר עולם.",עונשים חופפים או מצטברים
"תפ""ח 19728-01-10","על נאשם 1 לשלם לעיזבון המנוח פיצויים בסך של 100,000 ₪ ולכמאל פיצויים בסך 20,000 ₪ וזאת בדרך של הפקדת סכומים אלה בקופת בית המשפט עד ליום 1.5.2012.",עונשים חופפים או מצטברים
"תפ""ח 19728-01-10",עונש של מאסר עולם בגין עבירת הרצח בה הורשע.,אנו גוזרים על נאשם 2 את העונשים כדלקמן:
"תפ""ח 19728-01-10","3 שנים מאסר בפועל בגין העבירות של ניסיון לרצח, העבירות בנשק וקשירת קשר לביצוע פשע, אשר ירוצו במצטבר לעונש של מאסר עולם.",אנו גוזרים על נאשם 2 את העונשים כדלקמן:
"תפ""ח 19728-01-10","על נאשם 2 לשלם לעיזבון המנוח פיצויים בסך של 60,000 ₪ ולכמאל פיצויים בסך 12,000 ₪ וזאת בדרך של הפקדת סכומים אלה בקופת בית המשפט עד ליום 1/5/2012.",אנו גוזרים על נאשם 2 את העונשים כדלקמן:
"תפ""ח 19728-01-10","מתקופת מאסרם של שני הנאשמים יש לנכות את התקופה בה שהו במעצר, מיום 15/12/09. ",אנו גוזרים על נאשם 2 את העונשים כדלקמן:
"תפ""ח 19728-01-10","בשל תקופת המאסר הארוכה שנגזרה על הנאשמים, לא מצאנו לראוי לגזור עליהם מאסר מותנה.",אנו גוזרים על נאשם 2 את העונשים כדלקמן:
"תפ""ח 19728-01-10","הודע לנאשמים ולב""כ הצדדים זכות הערעור לבית המשפט העליון תוך 45 יום מהיום.",אנו גוזרים על נאשם 2 את העונשים כדלקמן:
"תפ""ח 19728-01-10","ניתן היום, ח' כסלו תשע""ב, 04/12/11, במעמד באי כח הצדדים והנאשמים.  ",אנו גוזרים על נאשם 2 את העונשים כדלקמן:
"תפ""ח 19728-01-10",נוסח מסמך זה כפוף לשינויי ניסוח ועריכה,הרכב 54678313
"תפ""ח 19728-01-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",הרכב 54678313
