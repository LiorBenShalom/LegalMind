verdict,text,part
"ת""פ 4382-12-08",                        מדינת ישראל,המאשימה
"ת""פ 4382-12-08",                        גולן ארזי (עציר),הנאשם
"ת""פ 4382-12-08","הנאשם, גולן ארזי, הורשע על פי הודאתו בעבירה של החזקת נשק שלא כדין, עבירה לפי סעיף 144 (א) לחוק העונשין, התשל""ז – 1977.",גזר דין
"ת""פ 4382-12-08",אין מחלוקת שבתאריך 2.12.08 ביצעו שוטרים חיפוש בביתו של הנאשם בחדרה; במהלך החיפוש מצאו השוטרים בחדרו של הנאשם אקדח מסוג tanfoglio וכן מחסנית אשר הכילה 16 כדורים.,גזר דין
"ת""פ 4382-12-08","בעניינו של הנאשם נתבקש תסקיר קצין מבחן, ממנו עולה כי המדובר בנאשם בן 38, גרוש ואב ל – 2 בנות; חודשים ספורים עובר למעצרו עבד הנאשם בחברת קייטרינג ממנה פוטר; הנאשם בוגר 10 שנות לימוד והוא שירת בצה""ל שירות מלא, תחילה כלוחם ולאחר מכן בעקבות פציעתו, כעובד מנהלה; בתום שירותו הצבאי עבד הנאשם בעבודות מזדמנות והועסק גם כנהג משאית; הנאשם נישא, נולדו לו 2 בנות, אולם לפני 3 שנים התגרש.",גזר דין
"ת""פ 4382-12-08","יצוין כי הנאשם ניסה דרכו כעצמאי לאחר שפתח חברה לשליחויות ביחד עם גיסו, אולם החברה נסגרה לאחר שצבר חובות רבים.",גזר דין
"ת""פ 4382-12-08","בשנים 1993 ו – 1995 עבר הנאשם עבירות של תקיפה ותקיפת עובד ציבור ונדון לעונשי מאסר על תנאי. לטענת הנאשם, תיקים אלו נפתחו לאחר שהתעמת עם פקחים.",גזר דין
"ת""פ 4382-12-08","בפגישתו עם קצינת המבחן נטל הנאשם אחריות לביצוע העבירה; הוא סיפר כי מצא את האקדח בחצר ביתו. מתברר כי הנאשם התקשה להסביר את המניעים לנטילת האקדח לביתו, אולם הוא לא התנער מאחריותו לביצוע המעשה ולסיכונים אותם גרם בהתנהגותו.",גזר דין
"ת""פ 4382-12-08","מתברר כי עם מציאת כלי הנשק נעצר הנאשם והוא שהה במעצר סגור בין התאריכים: 2.12.08 ועד ל – 29.1.09. עם שחרורו מן המעצר שהה הנאשם במעצר בית סגור תקופה של 6 חודשים; 3 חודשים בסמיכות לבית גרושתו ובנותיו, ו – 3 חודשים בבית קרובי משפחתו בראשל""צ.",גזר דין
"ת""פ 4382-12-08",קצינת המבחן לא הסתפקה בשיחה עם הנאשם אלא שוחחה עם גרושתו אשר הביעה זעמה על הסתבכותו של הנאשם בביצוע עבירה זו. היא לא שללה את האפשרות ולפיה ביקש הנאשם לפגוע בעצמו וזאת על רקע מצוקותיו והמשברים אותם חווה.,גזר דין
"ת""פ 4382-12-08","בבואה להמליץ על העונש הראוי לנאשם, התלבטה קצינת המבחן שכן, מחד, להתרשמותה, המדובר באדם אשר נוטה לתפקוד יציב ונורמטיבי במישור חייו.",גזר דין
"ת""פ 4382-12-08","מנגד, נסיבות ביצוע העבירה נותרו עמומות וסימני שאלה מרחפים על מניעיו של הנאשם להחזקת האקדח.",גזר דין
"ת""פ 4382-12-08","בסופו של יום, החליטה קצינת המבחן להימנע ממתן המלצה לענין עונשו של הנאשם.",גזר דין
"ת""פ 4382-12-08","ב""כ המאשימה, בטיעוניו לעונש, עמד על החומרה הרבה שבמעשה, ושם את הדגש על הסיכון אותו יצר הנאשם בהתנהלותו; הוא הפנה לפסקי דין שניתנו בביהמ""ש העליון בהם הוטלו עונשי מאסר לריצוי בפועל בגין עבירות של החזקת נשק: ע""פ 9514/08 מדינת ישראל נ' בלטי; ע""פ 6583/06 אגא אדהם נגד מדינת ישראל; עפ""ג 2958-02-09 מדינת ישראל נ' עוואד חורי.",גזר דין
"ת""פ 4382-12-08","ב""כ הנאשם, עו""ד אבנון, ביקש להקל עם מרשו. לטענתו, המדובר בנאשם נורמטיבי שאינו זקוק לטיפול כלשהו של שירות המבחן. הוא הדגיש כי הנאשם הודה בעבירה המיוחסת לו וכי לא נתכוון לבצע עבירה פלילית כלשהי באמצעות הנשק אותו החזיק.",גזר דין
"ת""פ 4382-12-08","עוד טען הסניגור, כי מן העובדה שהנשק לא הוסתר בביתו של הנאשם ניתן ללמוד כי לא מדובר בעבריין.",גזר דין
"ת""פ 4382-12-08","הסניגור ביקש שלא למצות את הדין עם הנאשם, בעיקר נוכח העובדה שבתקופה הארוכה בה הוגבלה חירותו, למד הנאשם את לקחו.",גזר דין
"ת""פ 4382-12-08","בהתייחס לפסקי הדין אליהם הפנה התובע, טען ב""כ הנאשם כי שם מדובר בנסיבות חמורות פי כמה מן הנסיבות שבפנינו, וכן בנאשמים בעלי עבר פלילי.",גזר דין
"ת""פ 4382-12-08","אין צורך להכביר מילים על חומרת העבירה בה הורשע הנאשם. נקבע, לא אחת, כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל. בעבירות אלו יש להעדיף את האינטרס הציבורי הדורש להרתיע עבריינים בכוח מלבצע עבירות דומות.",גזר דין
"ת""פ 4382-12-08","עם זאת, בבואי לגזור את דינו של הנאשם, הגעתי לכלל מסקנה כי בנסיבות הענין ניתן לגזור לנאשם עונש מאסר בפועל שירוצה בעבודות שירות, וזאת בהביאי בחשבון את התסקיר המפורט בעניינו, את העובדה שלא מדובר בעבריין, ובעיקר את העובדה שאין כל ראיה ואף לא נטען כי הנאשם נתכוון לבצע עבירה פלילית באמצעות כלי הנשק אותו החזיק. הנאשם הודה בביצוע העבירה המיוחסת לו, הוא מודע היטב לסיכון שיצר, הוא לא התכחש לאחריותו בפני שירות המבחן, ונראה כי התקופה בת החודשיים אותה בילה במעצר סגור המחישה לו היטב את חומרת מעשיו.",גזר דין
"ת""פ 4382-12-08","אשר על כן, הנני גוזר לנאשם:",גזר דין
"ת""פ 4382-12-08",10 ח' מאסר מתוכם 5 ח' לריצוי בפועל בניכוי תקופת מעצרו שבין 2.12.08 ועד 29.1.09. היתרה תהא על תנאי למשך 3 שנים לבל ישוב ויעבור העבירה בה הורשע.,גזר דין
"ת""פ 4382-12-08",הכל על פי המלצת הממונה.,גזר דין
"ת""פ 4382-12-08",הנאשם יתייצב ביום 30.9.09 בפני המפקח על עבודות השירות עד השעה 09:00.,גזר דין
"ת""פ 4382-12-08","הנאשם מוזהר שעליו לבצע את עבודות השירות, שאם לא כן, עבודתו תופסק והוא ייכלא בכליאה של ממש.",גזר דין
"ת""פ 4382-12-08","ניתנה והודעה היום ד' תשרי תש""ע, 22/09/2009 במעמד הנוכחים.   ",<#4#>
"ת""פ 4382-12-08",משה גינות 54678313-/,5129371
"ת""פ 4382-12-08",ב.,"משה גינות, שופט"
"ת""פ 4382-12-08",הוקלד על ידי: בטי ברייטברט,"משה גינות, שופט"
"ת""פ 4382-12-08",נוסח מסמך זה כפוף לשינויי ניסוח ועריכה  ,"משה גינות, שופט"
"ת""פ 4382-12-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","משה גינות, שופט"
