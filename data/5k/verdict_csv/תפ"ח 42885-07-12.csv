verdict,text,part
"תפ""ח 42885-07-12","תפ""ח 42885-07-12 מדינת ישראל נ' ספיה(עציר)",בית המשפט המחוזי בחיפה
"תפ""ח 42885-07-12",                                 11 דצמבר 2013,בית המשפט המחוזי בחיפה
"תפ""ח 42885-07-12",                                    א' טובי,"בפני הרכב השופטים: ח' הורוביץ [אב""ד]"
"תפ""ח 42885-07-12",                                    ת' שרון-נתנאל,"בפני הרכב השופטים: ח' הורוביץ [אב""ד]"
"תפ""ח 42885-07-12",                                    א' טובי,"בפני הרכב השופטים: ח' הורוביץ [אב""ד]"
"תפ""ח 42885-07-12",                                    ת' שרון-נתנאל,"בפני הרכב השופטים: ח' הורוביץ [אב""ד]"
"תפ""ח 42885-07-12","חוק העונשין, תשל""ז-1977: סע'  29, 144.א., 144.ב, 298",חקיקה שאוזכרה: 
"תפ""ח 42885-07-12","הנאשם הודה בעובדות כתב אישום מתוקן והורשע בביצוע העבירות: הריגה, לפי סעיף 298 לחוק העונשין, תשל""ז-1977 [החוק] והחזקה ונשיאה של נשק שלא כדין, לפי סעיפים 144 (א) + (ב) + 29 לחוק.",גזר דין
"תפ""ח 42885-07-12","כתב האישום תוקן בהסדר טיעון, שכלל הסכמה על טווחי ענישה, ולפיו התביעה רשאית לעתור לעונש של 20 שנות מאסר בפועל ואילו ההגנה תבקש לגזור על הנאשם 15 שנות מאסר, כשלעניין העונש המותנה, יטענו הצדדים באופן חופשי.",גזר דין
"תפ""ח 42885-07-12","מלכתחילה הואשם הנאשם בעבירת רצח, בנוסף לעבירות בנשק. תיקון כתב האישום נעשה בתום שמיעת הראיות בתיק. כבר עתה נציין, כי כבר בשלב המקדמי הודה הנאשם במרב העובדות והסכים להגשת כל הראיות, העדויות והמסמכים, ללא צורך בחקירת עורכיהם. בסופו של דבר, נשמעה לבקשת התביעה עדותו של חוקר התיק ומטעם ההגנה נשמעה רק עדותו של הנאשם.",ההליך 
"תפ""ח 42885-07-12","נוכח תקופת המאסר הארוכה לה צפוי כאמור הנאשם ובהיעדר חובה שבדין, דחינו בקשת ההגנה להפנות את הנאשם לקבלת תסקיר שירות המבחן ולא ראינו טעם המצדיק זאת. ציינו כי בעדותו  בפנינו העיד הנאשם ארוכות, הן על נסיבותיו האישיות והן על הרקע לביצוע העבירה, וקבענו כי הסנגורים יוכלו להוסיף ולהביאם בפנינו, בטיעונים לעונש.",ההליך 
"תפ""ח 42885-07-12","נסרין מוסראתי [המנוחה] הייתה נשואה לעורסאן מוסראתי [עורסאן]. עובר לאירועים המתוארים בכתב האישום, התגוררה המנוחה במשך כשנה וחצי במעון לנשים מוכות, מחשש לחייה. באותה תקופה, שהה עורסאן במאסר ושני ילדיהם הקטינים היו אצל משפחת בעלה, שסירבה להחזירם לחזקתה של המנוחה והדבר נעשה בסופו של דבר, בסיוע המשטרה.",עובדות כתב האישום המתוקן 
"תפ""ח 42885-07-12","מה- 27.12.11 התגוררה המנוחה בכפר יאסיף [הכפר] וילדיה, שכאמור הוחזרו לחזקתה, התגוררו עימה.",עובדות כתב האישום המתוקן 
"תפ""ח 42885-07-12","בין עורסאן, אביו מוסטפא, עדנאן זאהדה [עדנאן] ובהא בכרי [בהא] קיימת היכרות מוקדמת.",עובדות כתב האישום המתוקן 
"תפ""ח 42885-07-12","ב- 23.5.12 או בסמוך לכך, גמלה בליבו של עדנאן החלטה להמית את המנוחה.",עובדות כתב האישום המתוקן 
"תפ""ח 42885-07-12","ב- 26.5.12 פנה עדנאן לבהא וביקש ממנו להכיר לו מי מתושבי הכפר, כדי שיסייע לו לאתר את המנוחה. בהא פנה לנאשם, בן דודו וביקש ממנו להיפגש עם עדנאן בתחנת דלק, בצומת יאסיף. הנאשם הסכים ונפגש עם עדנאן פעמיים, בשעות אחר הצהריים של אותו יום. בפגישות אלה הציג עדנאן לנאשם תמונות המנוחה וילדיה וביקש ממנו לסייע לו באיתורה, בתואנה שהוא מעוניין להחזירה למשפחתה.",עובדות כתב האישום המתוקן 
"תפ""ח 42885-07-12","בהמשך היום ולבקשת בהא, הגיע הנאשם לבית בהא ושם נפגש עמו ועם עדנאן. בהא נטל מהנוכחים את מכשירי הטלפון הניידים שלהם והוציאם אל מחוץ לבית, נעל את הדלת ומיקד את השיחה במטרה שלשמה התכנסו. עדנאן פנה לנאשם והציג לו מצג, לפיו בכוונתו להחזיר את המנוחה למשפחתה, אם לא מרצונה אזי על ידי חטיפתה, בכוח. הוא הוציא מתיקו אקדח, הראה אותו לנאשם והסביר כי האקדח נועד למקרה שיתקלו בהתנגדות. עוד אמר עדנאן לנאשם, כי תפקידו להראות לו את מסלול הליכתה של המנוחה ולהצביע עליה בפניו, כדי לאמת את הזיהוי וכי החטיפה תתבצע ביום אחר.",עובדות כתב האישום המתוקן 
"תפ""ח 42885-07-12","ב- 27.5.12 נפגשו עדנאן והנאשם בחיפה וסיכמו שלמחרת יפגשו בצומת מסריק ומשם יסיע הנאשם את עדנאן לכפר ברכב הפג'ו שלו [הרכב], כדי להתחקות אחר המנוחה.",עובדות כתב האישום המתוקן 
"תפ""ח 42885-07-12","למחרת, בשעה 7:00 כמתוכנן, נפגשו השניים והנאשם הסיע ברכבו את עדנאן לכפר. עדנאן ניסה לאתר את המנוחה, אך לשווא. בשעה 08:30, בעת שהיו ברכב מחוץ לכפר, סיפר הנאשם לעדנאן, כי הבחין בה. עדנאן ביקש ממנו לחזור לכפר, הוציא אקדח מתיקו וחיבר אליו משתיק קול, או אז הנאשם הבין כי בכוונת עדנאן להמית את המנוחה.",עובדות כתב האישום המתוקן 
"תפ""ח 42885-07-12","הנאשם הוריד את עדנאן סמוך לקופת חולים בכפר. כעבור מספר דקות, עדנאן התקשר אליו וביקש שיכנס, לאמת את הזיהוי. ביודעו שעדנאן מתכוון להמית את המנוחה, הנאשם נכנס לקופת חולים, חיפש את המנוחה ומשהבחין בה, הודיע לעדנאן.",עובדות כתב האישום המתוקן 
"תפ""ח 42885-07-12","בשעה 08:45 בקירוב, בעת שהמנוחה יצאה מקופת החולים, עדנאן עקב אחריה, ירה לעברה 2 כדורים. אחד הקליעים שנורו לעברה, פגע בצווארה משמאל, עבר דרך שרירי הצוואר וגרם לשבר מרוסק של בסיס הגולגולת מימין. קליע שני פגע בגוו מצד שמאל, עבר דרך הריאה השמאלית, הלב והריאה הימנית. המנוחה נהרגה כתוצאה מהירי. לאחר הירי השניים נמלטו מהמקום ברכב, בו נהג הנאשם.",עובדות כתב האישום המתוקן 
"תפ""ח 42885-07-12","מטעם המאשימה, העיד אביה של המנוחה. הוא סיפר כי בתו הייתה בת 26, אם לילדים בני שנתיים, שלוש. לאחר שמשפחת בעלה, המתגוררת ברמלה הקשתה עליה, היא עזבה לביתו שברמלה. אולם גם שם איימו עליה ועל משפחתו ולכן באמצעות רשויות הרווחה היא ברחה למקלט בכפר יאסיף. לאחר הרצח הוחזרו הקטינים למשפחת אביהם. לדבריו, המנוחה הייתה בתו הצעירה, ""פרח"", בחורה ""עדינה ואוהבת לחיות.",ראיות לעונש 
"תפ""ח 42885-07-12",מטעם הנאשם הובאו מספר עדים כדלהלן:,ראיות לעונש 
"תפ""ח 42885-07-12","חאג' אברהים, סגן מנהל בי""ס תיכון. היה מורה של הנאשם לאזרחות ולאנגלית. הכירו מאז היותו ילד, הם גרים באותה שכונה. לדבריו, הנאשם היה תלמיד טוב, תרבותי, חבר טוב, עוזר, ממושמע, צייתן כיבד את המורים והחברים. הייתה לו נכונות לעזור לכולם והיה תלמיד טוב.",ראיות לעונש 
"תפ""ח 42885-07-12","העד האמין שנכון לנאשם עתיד מצוין, רצה להמשיך בלימודים אקדמיים והיו לו יכולות.",ראיות לעונש 
"תפ""ח 42885-07-12","שמעון חזן, בעל סוכנות ביטוח מזה 37 שנים. שותף במפעל בכרמיאל הנמצא מול המפעל, בו עבד הנאשם ומשם בעיקר ההיכרות איתו. מכיר מזה כ-10 שנים את המשפחה. משפחה נהדרת, הגונה מאוד ומבקשת לעזור לזולת. הנאשם, כל מהותו נתינה. תמיד היה מקדים שלום ופניו לשלום. המעשה הנדון לא אופייני לו.",ראיות לעונש 
"תפ""ח 42885-07-12","עו""ד דיב פרח, החל עבודתו כעו""ס בשנת 99', במעון סראב, מסגרת שיקומית לנפגעי נפש. המנכ""ל היה ד""ר אמין ספיה, דודו של הנאשם. אמו של הנאשם ניהלה את המעון. העד עבד שם כ- 14 שנים. מדובר במשפחה מכובדת בכפר. היה בקשר עם הנאשם וזיהה בו תכונות טובות, יחס אנושי לסובבים, הנאשם היה מתנדב במעון ובמקומות אחרים. הנאשם עזר במעון נעול לנוער במצוקה. הנאשם רצה ללמוד רפואה, רצה לתרום לאנשים. לא הייתה לנאשם מעורבות בעבירות פליליות או התנהגות עבריינית. הוא שוחח עם הנאשם גם בתקופת המעצר והנאשם תמיד הביע חרטה וצער על מה שקרה.",ראיות לעונש 
"תפ""ח 42885-07-12","פהד חטיב, תושב כפר יאסי, משנת 93' מכהן כממלא מקום וסגן ראש המועצה. מכיר את המשפחה. בנו היה חברו של הנאשם והיה מבקר בביתם. הנאשם היה מנומס, מכובד, עוזר לאנשים. לאחר התיכון הנאשם למד באוניברסיטה הפתוחה. העד נדהם והופתע ממה שקרה.",ראיות לעונש 
"תפ""ח 42885-07-12","ד""ר אמין ספיה, דודו של הנאשם, אחי אביו. קונסול כבוד של רוסיה, חבר ועד הנאמנים של מכללת תל חי, נציג משרד הבריאות במד""א ויו""ר עמותת סראב, לשיקום נכי נפש, הלומי קרב ונערות בסיכון.",ראיות לעונש 
"תפ""ח 42885-07-12","הוא הביע צער עמוק בשמו ובשם המשפחה על המקרה והרצח, בפרט כאנשים שעוסקים בשיקום ועוזרים לנערות בסיכון. משפחתו תמיד עמדה על עזרה לזולת. הקימה ע""ש סב המשפחה, מערך גדול לשיקום נפגעי נפש ולפני 8 שנים הקימו מעון נעול ראשון במגזר הערבי, לנערות בסיכון. בין המנהלים נמצאים הוריו של הנאשם. אמו מנהלת את ההוסטלים ואחראית על 14 מנהלים ואביו עזב את עסקו ועבר לנהל את המפעל השיקומי, המוצלח ביותר במדינה. המקרה שינה את חיי כל המשפחה.",ראיות לעונש 
"תפ""ח 42885-07-12","הנאשם גדל במשפחה המורחבת ובין המטופלים והנכים בהוסטל. הנאשם עבד ועזר מאוד בהוסטל. העד לא יודע מה עשה הנאשם בדיוק, אך עשה זאת בטמטום.",ראיות לעונש 
"תפ""ח 42885-07-12","יאסרה ספיה אמו של הנאשם. הנאשם הבכור מבין 4 ילדים, הצעירה בת 7. הנאשם התחלק עמה באחריות בגידול אחיו הצעירים וגם תמך בה בעבודה ובלימודים. הוא סייע תמיד לכל מי שביקש. הנאשם רצה ללמוד רפואה ונסע לחו""ל לצורך כך, אך החליט לוותר, כי לא רצה להיות רחוק מהמשפחה. לכן החליט ללמוד ראיית חשבון בארץ.",ראיות לעונש 
"תפ""ח 42885-07-12","לנאשם היה קושי לבטא רגשות. לאחר האירוע, ולפני שהנאשם נעצר, הוא היה נסער ובמצב קשה, היא אף פנתה להתייעץ עם פסיכיאטר, אך לא הצליחה להבין במה מדובר ולעזור לו.",ראיות לעונש 
"תפ""ח 42885-07-12","הנאשם נהג לקנות ממתקים לילדים של נשים מוכות שהתארחו בביתם, שילם ממשכורתו עבור כלב חולה, ליווה את הוריו במשך שנים רבות בעבודה ועזר רבות.",ראיות לעונש 
"תפ""ח 42885-07-12","האם פנתה לבנה ואמרה כי ימשיך להיות בנה ""היקר"", אך החוטא משלם. היא ציינה שלא ראתה סימנים מוקדמים אצל בנה, במשך 22 שנה אפילו דוח תנועה לא היה לו. הבנות הצעירות מתגעגעות אליו. היא איחלה לנאשם שיהיה חזק ומחוזק, נתמך ותומך.",ראיות לעונש 
"תפ""ח 42885-07-12","כמו כן הוגשו מכתב  ממשרד הבריאות, בו צוין שהנאשם שימש בתפקידים שונים במפעל מוגן סארב וכי היה עובד מסור ואחראי; מכתב שהופנה לנאשם מעובדי עמותת סארב; גיליון הציונים של הנאשם ב- 3 קורסים שסיים במסגרת לימודי מדעי החברה, באוניברסיטה הפתוחה.",ראיות לעונש 
"תפ""ח 42885-07-12","ב""כ המאשימה הפנתה את הזרקור לעבר המנוחה, צעירה בת 26 אם לשני ילדים קטנים בגיל הגן, שנרצחה באמצע היום, בלב הכפר. היא הציגה קטע מסרטון שצולם בקופ""ח (ת/19). שם צולמו, המנוחה יושבת בקופ""ח, 20 דקות לפני הרצח והנאשם נכנס, מדבר בטלפון ועוזב. הנאשם היה במרחק נגיעה ממנה, כשהוא ידע בבירור, שעדנאן הולך להמיתה, כשתצא מקופ""ח.",טיעוני הצדדים 
"תפ""ח 42885-07-12","לדבריה, דווקא מאדם כמו הנאשם, היינו מצפים שיציל את המנוחה. הנאשם היה יכול להזהיר את המנוחה, היו לו 20 דקות שלמות עד הרצח, אך הוא זיהה את המנוחה והודיע לעדנאן. זיהוי הנאשם את המנוחה בקופ""ח, שווה ערך ללחיצה על ההדק. ללא פעולות הנאשם, האישה הצעירה הייתה ממשיכה בחייה. כל ""חטאה"" היה, שרצתה לגדל את ילדיה הקטנים ללא אלימות ומרות משפחת בעלה. עוד הקרינה הפרקליטה בפנינו את השניות האחרונות בחיי המנוחה, הולכת לתומה ברחוב ושתי יריות פוגעות בצווארה ובליבה (ת/10).",טיעוני הצדדים 
"תפ""ח 42885-07-12","ב""כ המאשימה טענה שמדובר באירוע מתמשך ולא ספונטני וכי הנאשם נכנס אליו בידיעה שמדובר באירוע אלים. בהמשך, הנאשם ידע שיהיה רצח והיה אדיש ופזיז לחיי המנוחה.",טיעוני הצדדים 
"תפ""ח 42885-07-12","ב""כ המאשימה הגישה פסיקה במסגרתה הוטלו עונשי מאסר של 20 שנה באירועי הריגה/ דקירה ספונטניים וטענה כי מדובר באדישות פושעת וחמורה וראוי לאמץ בעניינו של הנאשם את הרף הגבוה, של 20 שנות מאסר בפועל.",טיעוני הצדדים 
"תפ""ח 42885-07-12","משפנינו לסנגורים, שיתייחסו לכוונתנו לשקול לפסוק פיצויים לטובת ילדי המנוחה, הבהירה ב""כ המאשימה שלא עשתה כן, בנסיבות מקרה זה, כיוון שהקטינים במשמורת משפחת בעלה של המנוחה.",טיעוני הצדדים 
"תפ""ח 42885-07-12","ב""כ הנאשם, עו""ד סבן  הדגיש שהנאשם היה במועד ביצוע העבירה בן 21 ו- 9 חודשים וכי כיום הוא בן 23 ושלושה חודשים. לדבריו הסדר הטיעון נעשה לאחר ניהול הגנה בצורה עניינית ונקודתית והכל בתיאום עם הנאשם ומשפחתו.",טיעוני הצדדים 
"תפ""ח 42885-07-12","עוד טען  שהנאשם לא ידע עד דקות ספורות לפני הרצח, מה התוכניות האמיתיות של הרוצח עדנאן. הנאשם הסביר בעדותו בביהמ""ש, מה היה יחסו לאותה חטיפה והחזרה למשפחת הבעל, כפי שזה מתפרש וקיים במגזר הערבי וכי יש הרואים בכך מעשה טוב של איחוד משפחות.",טיעוני הצדדים 
"תפ""ח 42885-07-12","ברגע שנכנס אליו, לא ידע איך לצאת ממנו. ברור אמנם שהפחד שלו, האמיתי, שאחיותיו או מי ממשפחתו ייפגע, אינו סייג לאחריותו, אך משליך על מידת אשמו ועל רף הענישה. הנאשם חשש מדמויות בעולם התחתון ששמותיהם הושמעו עובר לאירועים. הנאשם לא קיבל ולו אגורה שחוקה עבור חלקו. הוא לא היה המתכנן או היוזם של האירוע שהוביל למותה של המנוחה ונשאב לאותה סיטואציה.",טיעוני הצדדים 
"תפ""ח 42885-07-12","ביהמ""ש יכול היה להתרשם מהנאשם עצמו ומעדי האופי. המשפחה והנאשם חיוביים ויש ליתן לכך משקל בגזה""ד.",טיעוני הצדדים 
"תפ""ח 42885-07-12","אלמלא האירוע היו לנאשם תוכניות גדולות ונכון לו עתיד טוב. הסנגור ביקש כי נמליץ לרשויות שב""ס לשלבו באגף נקי מסמים ובהליכים של שיקום.",טיעוני הצדדים 
"תפ""ח 42885-07-12","סנגורו של הנאשם, עו""ד מרוז, חזר והדגיש כי מדובר במסייע יוצא דופן, שכן לא קיבל תמורה ואין לו מניע וכי רק ברגע האחרון הבין שמבקשים להמית את המנוחה, כשהמבצע הרכיב את משתיק הקול על האקדח. מדובר בבחור מבית טוב, משפחה נפלאה, שלא שייך לעולם העברייני.",טיעוני הצדדים 
"תפ""ח 42885-07-12","הנאשם שיתף פעולה מהרגע הראשון ואלמלא הוא, לא היה מפוענח התיק נגד הרוצח והמסייע השני. עוד הדגיש כי הנאשם יושב בתא הפרדה, הוא  מאוים בגלל שהפליל את האחרים.",טיעוני הצדדים 
"תפ""ח 42885-07-12","הנאשם קיבל אחריות והצטער בכנות על חלקו, כבר משלב ראשון. מדובר באדם חיובי שלא היינו חושבים שישב בבית סוהר, אדם שיכול להועיל לחברה. אמנם יישב בכלא בגלל המעשה החמור שעשה, אך הסנגור עתר ליתן לו אופק ולהענישו בהתאם לרף התחתון.",טיעוני הצדדים 
"תפ""ח 42885-07-12","הסנגורים הגישו פס""ד במסגרתם הוטלו עונשים קלים אף יותר מהרף המוסכם.",טיעוני הצדדים 
"תפ""ח 42885-07-12","הסנגורים הסכימו שייפסקו פיצויים, אך לטעמם יש מקום להורות על תשלומם לאבי המנוחה, על מנת שלא תזכה בהם משפחת בעלה.",טיעוני הצדדים 
"תפ""ח 42885-07-12","הנאשם ""בדברו האחרון"" אמר, כי אם היה יכול להתחלף עם המנוחה, היה מוכן לעשות זאת. קשה לו שבעקבות  מעשיו, אישה חפה מפשע נרצחה וילדיה נשארו יתומים. הוא מבקש סליחה ממנה, ממשפחתה וממשפחתו, שפגע גם בהם.",טיעוני הצדדים 
"תפ""ח 42885-07-12","במשטרה סיפר את האמת, על אף שבכך סיכן עצמו ואת משפחתו מול העבריינים.",טיעוני הצדדים 
"תפ""ח 42885-07-12",הוא מתחרט. היום יושב בבית סוהר במקום באוניברסיטה. מגיע לו עונש על כך שהיה שם והיא מתה.,טיעוני הצדדים 
"תפ""ח 42885-07-12","מדובר באירוע מזעזע. בחור צעיר, משכיל, ממשפחה נורמטיבית, מכובדת ותורמת לחברה, חובר לרוצח מצויד באקדח עם משתיק קול, מסיע אותו, מצביע לו על מקום הימצאה של המנוחה, מזהה אותה ומדווח לרוצח, כשהוא יודע שהרוצח עומד לרצוח אותה.",דיון 
"תפ""ח 42885-07-12","כך אישה צעירה, בת 26, אם לשני ילדים קטינים, על לא עוול בכפה, סיימה את חייה במחי שתי יריות, הישר לצווארה וליבה. לאחר הרצח, אף מילט הנאשם את הרוצח ברכבו מהמקום.",דיון 
"תפ""ח 42885-07-12","מדובר באירוע מתמשך, כמפורט לעיל בעובדות כתב האישום, שכלל נשיאת נשק ואיום בחטיפה ושיאו באותו בוקר נמהר, בו היו לנאשם, לאחר שכבר הבין כי הרוצח, עדנאן מבקש את נפשה של המנוחה, כ- 20 דקות לפחות, כדי להימנע מזיהוי המתלוננת, כדי להזעיק עזרה או להזהירה- אך הנאשם בחר להודיע לרוצח בטלפון על מקום הימצאה, לזהותה ולגרום למותה.",דיון 
"תפ""ח 42885-07-12","במעשיו פגע הנאשם בערך החברתי החשוב ביותר, ""קדושת החיים"" ושמירתם.",דיון 
"תפ""ח 42885-07-12","עם זאת, לנאשם לא היה מניע, לא רצה במות המנוחה ולא קיבל שום תמורה עבור חלקו. הוא הושפע מבן דודו בהא ומרוצח, שאפשר שאכן חשש מפניו. הנאשם לא תכנן את האירוע, לא הביא את הנשק, לא החזיק ולא ירה בנשק.",דיון 
"תפ""ח 42885-07-12","מתחם הענישה שנקבע בהסדר בין הצדדים, בין 15 ל- 20 שנים, הכולל את שתי העבירות בהן הורשע הנאשם, מקובל אף עלינו. לא ראינו נימוק המצדיק לסטות ממתחם זה.",דיון 
"תפ""ח 42885-07-12","בקביעת העונש בתוך המתחם, שקלנו לזכות הנאשם את עברו הנקי, גילו הצעיר, סגולותיו האישיות והמשפחתיות, כפי שעלה מהעדויות ששמענו, שיתוף הפעולה שלו עוד בחקירתו במשטרה, באופן ניהול ההליך ובהודייתו בעובדות כתב האישום המתוקן. עוד שקלנו את הפגיעה בו, לרבות עקב כך שהפליל אחרים והפגיעה במשפחתו. כמו כן התרשמנו מחרטתו הכנה ומצערו על מעשיו. עוד שקלנו היעדר מסוכנות והעובדה כי לאחר שהנאשם יירצה את עונשו, יש סיכויים טובים לשיקומו באמצעות משפחתו המרשימה ולכך שישוב לדרך המועילה, בה התנהל טרם האירוע החמור דנן.",דיון 
"תפ""ח 42885-07-12",לפיכך ראינו לגזור על הנאשם כדלהלן:,דיון 
"תפ""ח 42885-07-12","18 שנות מאסר. מתוכן 16 שנות מאסר בפועל והיתרה על תנאי, לבל יעבור בתוך 3 שנים עבירה מהעבירות בהן הורשע. תקופת המאסר בפועל תימנה מיום מעצרו, 20.6.12.",דיון 
"תפ""ח 42885-07-12","הנאשם ישלם לכל אחד מילדי המנוחה (2 ילדים), פיצויים בסך 75,000 ₪.",דיון 
"תפ""ח 42885-07-12","הסכום יופקד באמצעות האפוטרופוס הכללי בחשבון בנק סגור ע""ש הקטינים, שיוחזק בנאמנות על ידי האפוטרופוס הכללי, עד הגיע כל אחד מהם לגיל 21. האפוטרופוס הכללי יהיה רשאי לשחרר לטובת כל אחד מהילדים את סכום הפיצויים בהגיעו לגיל 18, ככל שיסבור כי טובת הילד והיותם עצמאים, מצדיקה זאת.",דיון 
"תפ""ח 42885-07-12","הפרקליטות תעביר לאפוטרופוס הכללי את פרטיהם וזהותם של הקטינים. ככל הנדרש יוכלו לפנות לביהמ""ש לקבלת צו המופנה למשרד הפנים, למסור את מספרי ת.ז. של הקטינים.",דיון 
"תפ""ח 42885-07-12","הפרקליטות תוודא מסירת מספרי חשבונות הבנק לצורך הפקדת הפיצויים לביהמ""ש.",דיון 
"תפ""ח 42885-07-12","סכום הפיצויים יופקד בתוך 30 ימים בקופת ביהמ""ש ומשם יועבר לחשבונות הבנק כאמור לעיל.",דיון 
"תפ""ח 42885-07-12","ככל שיומצאו מספרי חשבון הבנק לפני התקופה האמורה, המזכירות תודיע לסנגורים, על מנת שהסכומים יופקדו ישירות בחשבונות הבנק ואישור על כך יומצא לביהמ""ש.",דיון 
"תפ""ח 42885-07-12","ניתן היום,  ח' טבת תשע""ד, 11 דצמבר 2013, במעמד ב""כ המאשימה, הנאשם וסנגוריו.",זכות ערעור לבית המשפט העליון בתוך 45 ימים. 
"תפ""ח 42885-07-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"תפ""ח 42885-07-12",ח' הורוביץ 54678313-/,54678313
