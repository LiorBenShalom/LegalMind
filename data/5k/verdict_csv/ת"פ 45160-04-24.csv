verdict,text,part
"ת""פ 45160-04-24","ת""פ 45160-04-24 מדינת ישראל נ' בן שטרית(עציר)",בית משפט השלום ברמלה
"ת""פ 45160-04-24","ת""פ 45160-04-24 מדינת ישראל נ' בן שטרית(עציר)",בית משפט השלום ברמלה
"ת""פ 45160-04-24","ת""פ 45160-04-24 מדינת ישראל נ' בן שטרית(עציר)",בית משפט השלום ברמלה
"ת""פ 45160-04-24","פקודת הסמים המסוכנים [נוסח חדש], תשל""ג-1973: סע'  1, 7(א), 7(ג), 36א(ב)",חקיקה שאוזכרה: 
"ת""פ 45160-04-24","הנאשם הודה בעובדות כתב האישום המתוקן והורשע בביצוע עבירה של החזקת סם שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש] תשל""ג-1973 (להלן: פקודת הסמים). לא היה הסדר בין הצדדים לעניין העונש.",כתב האישום 
"ת""פ 45160-04-24","על פי עובדות כתב האישום המתוקן, הנאשם עשה שימוש ברכב מסוג רנו הנושא לוחית רישוי מספר 833-74-502 (להלן: רכב הרנו). ביום 10.4.24 בסמוך לשעה 18:00 נסע הנאשם ברכב הרנו בעיר שוהם. בהמשך, בוצע חיפוש על ידי שוטרים על גופו של הנאשם ונתפס בכיס מכנסיו סם מסוג קוקאין במשקל 15 גרם מחולק ל-4 שקיות וסם מסוכן מסוג קטמין במשקל 1 גרם וכן נתפסו ברכב הרנו שלושה משקלים דיגיטליים.",כתב האישום 
"ת""פ 45160-04-24","המאשימה טענה בתמצית כדלקמן: לחובתו של הנאשם עבר פלילי מכביד שכולל מספר הרשעות קודמות בעבירות סמים ונדון למאסרים בפועל לתקופות משמעותיות; לאור סוג הסמים וכמותם, מתחם העונש ההולם נע בין 15 ועד 30 חודשי מאסר בפועל והעונש המתאים הוא 24 חודשי מאסר בפועל; כמו כן, מתחם העונש ההולם כולל גם מאסר על תנאי, קנס ופסילה בפועל ועל תנאי של רישיון הנהיגה; בנוסף, יש להכריז על הנאשם כ-""סוחר סמים"" ולחלט את רכב הרנו וגם סך של 30,000 ₪ שנתפסו עמו.",טענות הצדדים לעונש 
"ת""פ 45160-04-24","ההגנה טענה בתמצית כדלקמן: אין להכריז על הנאשם כ-""סוחר סמים"" ואין לחלט את הכסף שנתפס עמו וגם לא את רכב הרנו שבכלל שייך לבנו; לנאשם הסבר מניח את הדעת למקורות ההכנסה שלו; הוא עובד לפרנסתו ומקבל גם קצבה נכות מהמוסד לביטוח לאומי; מתחם העונש ההולם לעבירה שבגינה הורשע נע בין 8 ועד 18 חודשי מאסר בפועל ויש למקמו בחלק התחתון של המתחם.",טענות הצדדים לעונש 
"ת""פ 45160-04-24",לצורך קביעת מתחם העונש ההולם אפנה לפסיקה שלהלן של בית המשפט העליון שעניינה הרשעה בעבירה של החזקת סמים מסוכנים מסוג קוקאין או הירואין שלא לצריכה עצמית ובכמויות שקרובות לכמות שנתפסה עם הנאשם שבפני:,מתחם העונש ההולם 
"ת""פ 45160-04-24","רע""פ 1188/08 חלבי נ' מדינת ישראל (פורסם בנבו, 12.2.08). 15 גרם הירואין. העונש הסופי: 6 חודשי מאסר בפועל מאחורי סורג ובריח. ",מתחם העונש ההולם 
"ת""פ 45160-04-24","רע""פ 2986/21 עיסאוי נ' מדינת ישראל (פורסם בנבו, 10.5.21). 11.66 גרם הרואין. העונש הסופי: 9 חודשי מאסר שירוצו בעבודות שירות. ",מתחם העונש ההולם 
"ת""פ 45160-04-24","רע""פ 5494/19 רנד נ' מדינת ישראל (פורסם בנבו, 22.8.19). 11 גרם הירואין ועוד 1.9 גרם קוקאין. העונש הסופי: 6 חודשי מאסר בפועל שירוצו בעבודות שירות. ",מתחם העונש ההולם 
"ת""פ 45160-04-24","רע""פ 894/16 פרץ נ' מדינת ישראל (פורסם בנבו, 10.2.16). 31 גרם קוקאין. העונש הסופי: 15 חודשי מאסר בפועל. ",מתחם העונש ההולם 
"ת""פ 45160-04-24","רע""פ 1425/15 טבול נ' מדינת ישראל (פורסם בנבו, 5.3.15). 38 גרם קוקאין. העונש הסופי: 12 חודשי מאסר בפועל. ",מתחם העונש ההולם 
"ת""פ 45160-04-24","לאור מדיניות הענישה הנוהגת, הנני מקבל את מתחם העונש ההולם שהוצע על ידי ההגנה לעניין רכיב המאסר בפועל, קרי מאסר בפועל שנע בין 8 ועד 18 חודשי מאסר בפועל. כמו כן, למתחם העונש האמור יש להוסיף מאסר על תנאי, קנס ופסילה בפועל של רישיון הנהיגה.",מתחם העונש ההולם 
"ת""פ 45160-04-24",בעת קביעת העונש המתאים בתוך מתחם העונש ההולם לקחתי בחשבון לקולא את הנתונים הבאים: ההודיה של הנאשם בכתב האישום המתוקן והחיסכון בזמן שיפוטי; העובדה שהנאשם סובל מנכות ומקבל קצבת נכות מהמוסד לביטוח לאומי (נ/4); העובדה שהנאשם בן 50 שנים וסב לנכדים.,השיקולים לקולא ולחומרה לקביעת העונש הסופי 
"ת""פ 45160-04-24","כמו כן, לקחתי בחשבון לחומרה את הרישום הפלילי של הנאשם ובמיוחד את הרשעותיו הקודמות בעבירות סמים (ת/1). לנאשם 10 הרשעות קודמות, 5 מהן בעבירות סמים. מדובר בנתון רלבנטי ומשמעותי מאוד שפועל לרעתו של הנאשם ומחייב החמרה בעונשו. להלן תמצית הרשעותיו הקודמות של הנאשם בעבירות סמים:",השיקולים לקולא ולחומרה לקביעת העונש הסופי 
"ת""פ 45160-04-24",(-)	שנת 1996. בית משפט השלום רמלה. סחר בסמים. 5 חודשי מאסר בפועל.,השיקולים לקולא ולחומרה לקביעת העונש הסופי 
"ת""פ 45160-04-24",(-)	שנת 2000. בית המשפט המחוזי בתל אביב. סחר בסמים. 44 חודשי מאסר בפועל.,השיקולים לקולא ולחומרה לקביעת העונש הסופי 
"ת""פ 45160-04-24",(-)	שנת 2007. בית משפט השלום בתל אביב. החזקת סם לצריכה עצמית. מאסר על תנאי.,השיקולים לקולא ולחומרה לקביעת העונש הסופי 
"ת""פ 45160-04-24",(-)	שנת 2012. בית משפט השלום ברמלה. סחר בסמים. 12 חודשי מאסר בפועל.,השיקולים לקולא ולחומרה לקביעת העונש הסופי 
"ת""פ 45160-04-24",(-)	שנת 2015. בית משפט השלום בפתח תקוה. סחר בסמים. 36 חודשי מאסר בפועל.,השיקולים לקולא ולחומרה לקביעת העונש הסופי 
"ת""פ 45160-04-24","הבקשה להכריז על הנאשם כ-""סוחר סמים"" וחילוט הרכב והמזומן ",השיקולים לקולא ולחומרה לקביעת העונש הסופי 
"ת""פ 45160-04-24","בסיפא של כתב האישום המתוקן נרשם שבית המשפט מתבקש להכריז על הנאשם כ-""סוחר סמים"" מכוח סעיף 36א(ב)לפקודת הסמים ולחלט את רכב הרנו ואת כסף המזומן שנתפס אצלו בסך של 85,000 ₪. עם זאת, בשלב הטיעונים לעונש המאשימה הסכימה שלגבי הכסף המזומן שנתפס אצל הנאשם, לגבי 55,000 ₪ ניתן הסבר מניח את הדעת על ידי הנאשם שמדובר בכספים ממקורות לגיטימיים ולכן צמצמה את בקשת החילוט לסכום הנותר של 30,000 ₪ בלבד.",השיקולים לקולא ולחומרה לקביעת העונש הסופי 
"ת""פ 45160-04-24","ייאמר כבר עתה שהבקשה של המאשימה להכריז על הנאשם כ-""סוחר סמים"" דינה להידחות. כמו כן, הבקשה לחלט את רכב הרנו גם היא דינה להידחות וכך גם הבקשה לחילוט הסך של 30,000 ₪.",השיקולים לקולא ולחומרה לקביעת העונש הסופי 
"ת""פ 45160-04-24",סעיף 36א(ב) לפקודת הסמים קובע כדלקמן:,השיקולים לקולא ולחומרה לקביעת העונש הסופי 
"ת""פ 45160-04-24","הביטוי ""עבירה של עסקת סמים"" הוגדר בסעיף 1 לפקודת הסמים כ-""עבירה לפי פקודה זו שעונשה מאסר עשרים שנים או יותר"" ולכן ברור שהביטוי ""עסקת סמים"" לעניין סעיף 36א(ב) כולל בתוכו גם עבירה של החזקת סם שלא לצריכה עצמית ושלצידה עונש מאסר של עשרים שנים.",השיקולים לקולא ולחומרה לקביעת העונש הסופי 
"ת""פ 45160-04-24","במקרה שבפני, תנאי זה לא הוכח על ידי התביעה.",השיקולים לקולא ולחומרה לקביעת העונש הסופי 
"ת""פ 45160-04-24","הנאשם הוכיח שהכספים שברשותו, 30,000 ₪, וכך גם רכב הרנו, הגיעו ממקורות לגיטימיים לחלוטין. כמו כן, לא הוכח שהנאשם קיבל לידיו את הסמים שנתפסו ברשותו במטרה לסחור בהם או על מנת להפיק רווח מהם.",השיקולים לקולא ולחומרה לקביעת העונש הסופי 
"ת""פ 45160-04-24","לגבי רכב הרנו, גם אם הנאשם נהג בו ועשה בו שימוש, בסופו של יום, הוא נרכש על ידי בנו ירין בן שטרית (להלן: ירין) מכספו האישי מהיבואן הרשמי של רכבי רנו. הדבר עולה בבירור מתוך מקבץ הראיות שלהלן:",השיקולים לקולא ולחומרה לקביעת העונש הסופי 
"ת""פ 45160-04-24",(-)	הסכם הזמנת רכב הרנו מהיבואן הרשמי מיום 22.8.22 ושמופיע על שם ירין (נ/3).,השיקולים לקולא ולחומרה לקביעת העונש הסופי 
"ת""פ 45160-04-24",(-)	רישיון רכב הרנו ובו ירין מופיע כבעלים (נ/1). ,השיקולים לקולא ולחומרה לקביעת העונש הסופי 
"ת""פ 45160-04-24","(-)	העדות של ירין במשטרה ובא מסר שיש לו ולאשתו עסק עצמאי שמייצר הכנסה חודשית של 20,000 ₪ (ת/2 ש' 73-72). עדותו זו לא נסתרה ולא הופרכה. בנוסף, העיד בבית המשפט שבנוסף לעסק העצמאי שיש לו ולאשתו, הוא גם עובד כשכיר ומשתכר 8,000 ₪ לחודש (פרוט' מיום 29.10.24 עמ' 11 ש' 20-17). גם עדות זו לא נסתרה ולא הופרכה. ",השיקולים לקולא ולחומרה לקביעת העונש הסופי 
"ת""פ 45160-04-24","(-)	ירין גם העיד שלצורך השלמת המחיר עבור רכישת רכב הרנו, הוא  לקח הלוואה מהבנק בסך של 30,000 ש""ח וגם המציא את נוסח הסכם ההלוואה (נ/2).",השיקולים לקולא ולחומרה לקביעת העונש הסופי 
"ת""פ 45160-04-24","התביעה הפנתה בטיעוניה לאמירה הבאה שמופיעה בהודעה של ירין במשטרה ""אבא שלי הביא לי כסף עבור הרכב רנו לא זוכר כמה כסף הביא לי"" (ת/2 ש' 87), וזאת על מנת לבסס את טענתה שרכב הרנו נרכש מכספי הנאשם ושמקורם מעסקי סמים. טענה זו איננה משכנעת. תחילה לא צוין בהודעה של ירין מה הסכום שירין קיבל מהנאשם וגם לא הוכח שהכספים שקיבל מהנאשם מקורם מעסקי סמים של הנאשם.",השיקולים לקולא ולחומרה לקביעת העונש הסופי 
"ת""פ 45160-04-24","יתר על כן, בעדותו בבית המשפט ירין העיד שהסכום שקיבל מהנאשם הוא סכום זניח שמסתכם בסך של 1,000 עד 2,000 ₪ בלבד (פרוט' מיום 29.10.24 עמ' 12 ש' 2). המאשימה לא הביאה ולו בדל ראייה על מנת להפריך את הטענה האמורה.",השיקולים לקולא ולחומרה לקביעת העונש הסופי 
"ת""פ 45160-04-24","לגבי מכלול הכספים במזומן שנתפסו אצל הנאשם (85,000 ₪), הוצגו בפני הראיות הבאות: עדותו של ירין שיש לו כספים אישיים משלו, שחלקם מתנות מחתונתו, שהוא בוחר להחביא אצל הנאשם, אביו, מחשש מפורצים שעלולים לפרוץ לביתו (ת/2, ש' 37-24); העדות של הנאשם עצמו ששלושת ילדיו התחתנו במהלך השנה הנוכחית, ירין ועוד שניים נוספים,  וכולם בוחרים לשים אצלו את המתנות שקיבלו מהחתונות בדמות כסף מזומן (ת/4, ש' 26-21). יודגש, לא הוצגו בפניי ראיות כלשהן שיש בכוחן לסתור את עדותו של הנאשם או את עדותו של ירין בעניין זה.",השיקולים לקולא ולחומרה לקביעת העונש הסופי 
"ת""פ 45160-04-24","לבסוף, הנאשם הוכיח שיש לו מקורות הכנסה משלו: קצבה נכות מהמוסד לביטוח לאומי בסך של 2,636 ₪ לחודש וגם תלושי שכר מעבודה בסך של 7,000 ₪ לחודש (נ/4).",השיקולים לקולא ולחומרה לקביעת העונש הסופי 
"ת""פ 45160-04-24","לפיכך, הבקשה של המאשימה להכריז על הנאשם כ-""סוחר סמים"" לפי סעיף 36א(ב) לפקודת הסמים נדחית. כמו כן, הבקשה לחלט את רכב הרנו נדחית. רכב הרנו יוחזר לידיו של בנו של הנאשם, יריב בן שטרית. לבסוף, הבקשה לחלט את הסך של 30,000 ₪ נדחית. לכן, כל הכסף שנתפס על ידי המשטרה בסך של 85,000 ₪ יוחזר לנאשם.",סוף דבר
"ת""פ 45160-04-24","כמו כן, הנני משית על הנאשם את העונשים הבאים:",סוף דבר
"ת""פ 45160-04-24",א. 	13 חודשי מאסר בפועל בניכוי ימי מעצרו מיום 10.4.24 ועד היום.,סוף דבר
"ת""פ 45160-04-24",10 חודשי מאסר על תנאי והתנאי הוא שבמשך 3 שנים ממועד שחרורו לא יבצע עבירה מסוג פשע לפי פקודת הסמים המסוכנים.,סוף דבר
"ת""פ 45160-04-24","הנאשם ישלם קנס בסך של 4,000 ₪ או 15 ימי מאסר תמורתו. הקנס ישולם ב-4 תשלומים חודשיים שווים ורצופים כאשר הראשון שבהם עד ליום 1.1.25 והיתרה ב-1 לכל חודש שלאחריו היה ואחד התשלומים לא ישולם במועד אזי יעמוד מלוא סכום הקנס לפירעון מידי.",סוף דבר
"ת""פ 45160-04-24","הנני פוסל את הנאשם מלהחזיק או להוציא רישיון נהיגה וזאת למשך 3 חודשים. מניין ימי הפסילה יחל לאחר הפקדת רישיון הנהיגה במזכירות בית המשפט. כמו כן, בכל מקרה, מניין ימי הפסילה יחל רק לאחר מועד שחרורו ממאסרו.",סוף דבר
"ת""פ 45160-04-24",54678313זכות ערעור תוך 45 ימים. ,5129371
"ת""פ 45160-04-24","ניתן היום,  ה' חשוון תשפ""ה, 06 נובמבר 2024, במעמד הצדדים.",5129371
"ת""פ 45160-04-24",הישאם אבו שחאדה 54678313,5129371
"ת""פ 45160-04-24",נוסח מסמך זה כפוף לשינויי ניסוח ועריכה,5129371
"ת""פ 45160-04-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
