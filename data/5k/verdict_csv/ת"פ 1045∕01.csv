verdict,text,part
"ת""פ 1045∕01","הנאשם, יליד 1976, הורשע לאחר ניהול הוכחות בארבעה מתוך חמשת האישומים שבכתב האישום:ו",ג ז ר – ד י ן
"ת""פ 1045∕01","על פי עובדות האישום הראשון, במהלך החודשים יוני-יולי 2000, השתתף הנאשם, ביחד עם ארבעה אחרים, בשלושה אימונים צבאיים אסורים ביריחו, שבמהלכם הודרך לפרק אקדח ונשק מסוג ""קלשניקוב"", להרכיב אותם ולהשתמש בהם, וכמו כן תודרך כיצד להשתמש ברימון יד. בגין מעשיו אלו הורשע בעבירה של אימון צבאי אסור, לפי סעיף 143(ב) לחוק העונשין, התשל""ז-1977 (להלן:נ 'חוק העונשין');",ג ז ר – ד י ן
"ת""פ 1045∕01","על פי האישום השני, הורשע הנאשם בכך שבמהלך החודשים הנ""ל, קשר קשר עם אדם בשם מחמד עבאסי (להלן:ב 'עבאסי') ועם אחרים לחטוף אדם בשם מאזן, ולהעבירו ליריחו שבשטחי הרשות. במסגרת הקשר ולשם קידומו תכננו הנאשם ועבאסי לשכנע את מאזן העובד בחברת הסעות, לארגן הסעת ילדים לטיול לטבריה, במגמה שזו תעבור דרך יריחו, ובכך להקל על פעולת חטיפתו לשטחי הרשות. הנאשם פנה למאזן ושכנע אותו לארגן טיול כאמור, ובעת החניה ביריחו שכנעו הנאשם ועבאסי את מאזן להגיע לאזור שבו נעצר על ידי גורמי הרשות. בגין מעשיו אלו הורשע הנאשם בעבירת קשירת קשר לביצוע פשע, לפי סעיף 499 לחוק, ובעבירה של חטיפה לפי סעיף 369 לחוק;",ג ז ר – ד י ן
"ת""פ 1045∕01","במסגרת האישום השלישי, הורשע הנאשם בכך שניסה למכור בעבור עבאסי אקדח, ואחר כך ניסה לעניין את עבאסי ברכישת רובים. בגין מעשיו אלו הורשע הנאשם עבירת ניסיון לסחר בנשק, לפי סעיף 144(ב)(2) בצירוף סעיף 25 לחוק, וכן עבירה של סיוע לניסיון בסחר בנשק, לפי סעיף 144(ב)(2) לחוק בצירוף סעיפים 25 ו-31 לחוק;",ג ז ר – ד י ן
"ת""פ 1045∕01","במסגרת האישום הרביעי, הורשע הנאשם בכך שנסע עם עבאסי ברכבו כאשר עבאסי הודיע לו שהם נוסעים לבית ספר ""אלמאמוניה"" שבסמוך לואדי ג'וז בירושלים כדי לזרוק רימון לעבר מחסום של משמר הגבול הנמצא במקום (להלן:ו 'המחסום'). בגין מעשיו אלה מיוחסת לנאשם עבירה של חבלה בכוונה מחמירה, לפי סעיף 329(2) לחוק.",ג ז ר – ד י ן
"ת""פ 1045∕01","באת כוח המאשימה הדגישה את חומרת העבירות הנוגעות לפעילות העוינת כלפי המדינה, ואת חומרת עבירת החטיפה שנעשתה כלפי מאזן עבאסי. בהקשר לעבירות אלו טענה באת כוח המאשימה, כי אין מקום ליתן משקל לנסיבות האישיות של הנאשם, תהיינה קשות ככל שתהיינה, מאחר שאין בהן כדי להצדיק פגיעה באזרחים חפים מפשע על רקע אידיאולוגי. היא הדגישה, כי בימים אלה שבהם המדינה נמצאת במלחמה קשה כנגד הטרור, בתי המשפט צריכים לתת כתף לאותה מלחמה ולהרחיק מהחברה את העוסקים בה, המונעים על ידי שנאה לאזרחי ישראל ולרשויותיה, למשך תקופה ארוכה. אשר לעבירת החטיפה שבוצעה כלפי מאזן, הדגישה באת כוח המאשימה את הפגיעה בחירותו של מאזן, כשיקול המצביע על חומרת העבירה.",ג ז ר – ד י ן
"ת""פ 1045∕01","בא כוח הנאשם הדגיש בטיעוניו את העובדה, כי עבאסי היה הרוח החיה בכל הנוגע לפעולות המיוחסות לשניהם. לשיטתו, עבאסי כפה את עצמו למעשה על הנאשם, והנאשם חבר עמו גם בעניין החטיפה וגם בעניין ניסיון זריקת הרימון, כאשר מחומר הראיות עולה שרווח לנאשם כאשר לא בוצעה משימת זריקת הרימון, אותה הגדיר ותכנן עבאסי.",ג ז ר – ד י ן
"ת""פ 1045∕01","שירות המבחן תיאר את הנאשם כבא ממוצא ערבי מוסלמי, נשוי כשנה ושלושה חודשים, וכמי שמצא פרנסתו בעבר כנהג משאית. בעבר התמודד הנאשם עם בעיות תעסוקה. אביו נפטר בשנת 2000 על רקע צריכת סם, ואמו עקרת בית הסובלת מבעיות בריאות. בני משפחת אשתו מתגוררים בארה""ב. לאחר מעצרו עזבה האישה את הארץ ועברה לגור עם בני משפחתה, כשבכוונת הנאשם לעזוב את הארץ בעקבותיה, כאשר ישוחרר. שירות המבחן לא בא בהמלצה טיפולית כלשהי כלפי הנאשם, בהדגישו כי הנאשם הכחיש את המיוחס לו בכתב האישום ולא נטל אחריות, תוך שהטיל את האחריות על מוחמד עבאסי.",ג ז ר – ד י ן
"ת""פ 1045∕01",הנאשם הורשע בעבר בעבירה של השמדת ראיות ונשלח למאסר של 3 חודשים. העבירה בוצעה בשנת 1998.,ג ז ר – ד י ן
"ת""פ 1045∕01","באת כוח המאשימה הצביעה בין השאר על גזר דינו של מוחמד עבאסי, אשר במסגרת הסדר טיעון קיבל עונש של 9.5 שנות מאסר בפועל. ואולם, הוסיפה כי האישומים שיוחסו לנאשם ולעבאסי בכתב האישום דנן נמחקו מכתב האישום של עבאסי. בא כוח הנאשם טען בהקשר זה, כי לא ניתן להתעלם מן העובדה שעבאסי לא נתן את הדין על העבירות המיוחסות לנאשם, חרף חלקו המשמעותי בביצוען. אני סבורה, כי הגם שמדובר בהסדר טיעון, כפי שהדגישה באת כוח המאשימה, יש במחיקת אותם אישומים כדי לשמש עוגן לשיקול לקולא, הנובע מעקרון אחידות הענישה.",ג ז ר – ד י ן
"ת""פ 1045∕01","אין בידי לקבל את טענת בא כוח הנאשם, לפיה בחינת המעשים הספציפיים באישומים הראשון והרביעי, כשהראשון מתייחס לאימונים צבאיים אסורים ביריחו, והרביעי מתייחס לנסיעה למחסום משמר הגבול כדי לזרוק רימון, מלמדת כי למעשה המדובר במעשים מינוריים שלא גרמו נזק. לדבריו, האימון הצבאי היה נקודתי ולא נמשך ""ימים וחודשים"", כאשר ממילא פעולות של פירוק נשק או שימוש בנשק יכולים אף ילדים קטנים לראות בטלוויזיה. ברם, באימונים מסוג זה טמון סיכון רב לבטחון הציבור גם אם האימון אינו אינטנסיבי, ויש בהם משום סימן למגמה להוציא את איום הנשק מן הכוח אל הפועל.",ג ז ר – ד י ן
"ת""פ 1045∕01","אשר לטענה כי הרשעתו של הנאשם בגין חבלה בכוונה מחמירה בעניין הנסיעה לעבר מחסום משמר הגבול כדי לזרוק רימון, אינה נותנת, בכל הנוגע להיבט העונשי, ביטוי הולם לעובדה שבסופו של דבר לא נזרק הרימון אציין, כי ההימנעות מזריקת הרימון באה כתוצאה מכך שלא נמצאו חיילי צה""ל במקום, ולא מפאת חרטה. עם זאת, יש מקום לציין כי גם מחומר הראיות עלה שמעורבות הנאשם בפעולת ניסיון זריקת הרימון היתה פסיבית.",ג ז ר – ד י ן
"ת""פ 1045∕01","אשר לעבירת החטיפה, מקובלות עלי טענות בא כוח הנאשם, כי נסיבותיה אינן חמורות. לא הופעל כל כוח על מאזן, אלא הוא הובל בתחבולה למשרדי המודיעין הפלשתינאי ביריחו מקום בו נעצר כאמור. מעדות מאזן עלה, כי אף לא חש כעס בגין הסיטואציה, ומאחר ששוחרר לאחר זמן קצר, כפי שעלה מדבריו, ניתן לומר שמעשה החטיפה בכללותו לא גרם לפגיעה משמעותית בו.",ג ז ר – ד י ן
"ת""פ 1045∕01","אשר לעבירה של ניסיון מכירת כלי הנשק - חומרתה נובעת מהסיכון הבטחוני הגלום בכל סחר בנשק, דבר שהפסיקה רואה בו טעם להחמרה בענישה.",ג ז ר – ד י ן
"ת""פ 1045∕01","בהתחשב בחומרת העבירות, כפי שהוצגו על ידי באת כוח המאשימה מחד, ומאידך, בעובדה שמעשה החטיפה לא לווה באלימות, בעובדה שלנאשם אין עבר פלילי מכביד, ולאור מחיקת סעיפי האישום הרלוונטיים מכתב האישום כנגד עבאסי - אף כי יש לראותו כדומיננטי בביצוע העבירות המשותפות - אני גוזרת על הנאשם את העונשים הבאים: נ",ג ז ר – ד י ן
"ת""פ 1045∕01",מאסר בפועל לתקופה של 52 חודשים מיום מעצרו (1.2.01);,ג ז ר – ד י ן
"ת""פ 1045∕01","מאסר על תנאי לתקופה של 12 חודשים אותו יישא הנאשם אם יעבור עבירה שבה הורשע בפניי, תוך תקופה של שנתיים מיום שחרורו ממאסרו.",ג ז ר – ד י ן
"ת""פ 1045∕01","ניתן היום ד' בסיון, תשס""ב (15 במאי 2002) במעמד הצדדים.",זכות ערעור לבית המשפט העליון תוך 45 יום.
"ת""פ 1045∕01",נוסח זה כפוף לשינויי עריכה וניסוח,"5129371מרים מזרחי, שופטת"
