verdict,text,part
"תפ (ב""ש) 8051∕09","להחלטה במחוזי (15-03-2009): בש 20438/09 מדינת ישראל נ' מוחיית אלכמאלת בן מוחסן שופטים: צלקובניק יורם, עו""ד: ברסאנו ענבל, אבישור ",הנאשם
"תפ (ב""ש) 8051∕09","להחלטה במחוזי (15-03-2009): בש 20438/09 מדינת ישראל נ' מוחיית אלכמאלת בן מוחסן שופטים: צלקובניק יורם, עו""ד: ברסאנו ענבל, אבישור ",הנאשם
"תפ (ב""ש) 8051∕09","להחלטה בעליון (27-04-2009): בשפ 3348/09 מוחייה אלכמלאת נ' מדינת ישראל שופטים: מ' נאור, עו""ד: שאול כהן, רון אבישור ",הנאשם
"תפ (ב""ש) 8051∕09","לפסק-דין בעליון (29-11-2010): עפ 1394/10 מוחייה אלכמלאת נ' מדינת ישראל שופטים: א' א' לוי, א' גרוניס, ע' ארבל, עו""ד: שירות המבחן, מאיה חדד גב' ברכה וייס, אבישור רון ",הנאשם
"תפ (ב""ש) 8051∕09","להחלטה בעליון (27-04-2009): בשפ 3348/09 מוחייה אלכמלאת נ' מדינת ישראל שופטים: מ' נאור, עו""ד: שאול כהן, רון אבישור ",הנאשם
"תפ (ב""ש) 8051∕09","חוק העונשין, תשל""ז-1977",חקיקה שאוזכרה: 
"תפ (ב""ש) 8051∕09",ביום 5.3.09 הוגש נגד הנאשם כתב אישום בן שלושה אישומים.,גזר דין
"תפ (ב""ש) 8051∕09","באישום הראשון הואשם הנאשם בעבירות של החזקת נשק שלא כדין, חבלה בכוונה מחמירה – 2 עבירות וחבלה במזיד ברכב, עבירות לפי סעיפים 144(א), שתי עבירות לפי סעיף 329(א)(1) ועבירה לפי סעיף 413ה לחוק העונשין, התשל""ז – 1977, (להלן החוק).",גזר דין
"תפ (ב""ש) 8051∕09","באישום השני הואשם הנאשם בעבירות של עסקה אחרת בנשק ושיבוש מהלכי משפט, עבירות לפי סעיפים 144(ב2) ו- 244 לחוק הנ""ל (בכתב האישום נכתב בטעות סעיף 144 במקום 244 – נ.ז.).",גזר דין
"תפ (ב""ש) 8051∕09","באישום השלישי  הואשם הנאשם בעבירה של קשירת קשר לפשע – 3 עבירות לפי סעיף 499(א)(1) לחוק הנ""ל.",גזר דין
"תפ (ב""ש) 8051∕09","ביום 16.9.09 הנאשם הודה בכל העובדות המפורטות בכתב האישום, למעט עבירה אחת של חבלה בכוונה מחמירה עבירה לפי סעיף 329(א)(1) לחוק באישום הראשון בקשר לידוי אבנים לעבר המתלונן כמפורט בסעיף 9 לאישום הראשון.",גזר דין
"תפ (ב""ש) 8051∕09",התובעת הסתפקה בהודאת הנאשם והצהירה שלא תביא ראיות להוכחת העבירה בה כפר הנאשם.,גזר דין
"תפ (ב""ש) 8051∕09","לאור האמור, הנאשם הורשע על פי הודאתו בכל העובדות המפורטות בכתב האישום, למעט ביחס לאישום הראשון בנוגע לעובדות הקשורות לידוי אבנים ע""י אחרים.",גזר דין
"תפ (ב""ש) 8051∕09","דהיינו, הנאשם הורשע בקשר לאישום הראשון בעבירה של החזקת נשק שלא כדין, חבלה במזיד ברכב ורק בעבירה אחת של חבלה בכוונה מחמירה – עבירות לפי סעיפים 144(א), 329(א)(1) ו- 413ה לחוק.",גזר דין
"תפ (ב""ש) 8051∕09",בקשר לאישום השני הנאשם הורשע בעבירה של עסקה אחרת בנשק ושיבוש מהלכי משפט לפי סעיפים 144(ב2) ו- 244 לחוק.,גזר דין
"תפ (ב""ש) 8051∕09","בקשר לאישום השלישי, הורשע הנאשם בשלוש עבירות של קשירת קשר לפשע, לפי סעיף 499(א)(1) לחוק.",גזר דין
"תפ (ב""ש) 8051∕09",ואלה העובדות באישום הראשון בהן הודה הנאשם ולפיהן הורשע:,גזר דין
"תפ (ב""ש) 8051∕09",בין שני פלגים של משפחת חמאיסה אלכמלאת ברהט קיים סכסוך.,גזר דין
"תפ (ב""ש) 8051∕09",בני משפחת הנאשם מסוכסכים גם עם משפחת איבן ברי משום שלטענתם המתלונן מסיע ברכבו את בני משפחת חמאיסה אלכמלאת מהפלג הנגדי.,גזר דין
"תפ (ב""ש) 8051∕09","בהתאם לבקשת הנאשם, עלא אבו עליון מסר לו אקדח. ",גזר דין
"תפ (ב""ש) 8051∕09",ביום 1.1.09 סמוך לשעה 19:30 נורו יריות סמוך לבית 7 בשכונה 20 ברהט.,גזר דין
"תפ (ב""ש) 8051∕09","מהטיעונים בפני עלה שהנאשם סבר שבני הפלג היריב, אליו משתייך המתלונן, הם שירו על הבית הנ""ל השייך לקרוב משפחתו.",גזר דין
"תפ (ב""ש) 8051∕09","באותו יום, סמוך לשעה 20:30 עת המתלונן נהג ברכב כשלצידו יושב חברו, הנאשם ואחרים החליטו לפגוע בנוסעי הרכב. המתלונן נענה לסימון של הנאשם לעצור את הרכב, הנאשם שלף את האקדח שקיבל מעלא והחזיק בו שלא כדין וירה לעבר המתלונן וחברו. המתלונן נפגע מקליע במרפק שמאל, שמשות הרכב נופצו והרכב נפגע מקליע שפגע בתא המטען. המתלונן נמלט למד""א ברהט ופונה יחד עם חברו לבית החולים סורוקה, שם אובחן כסובל מפצע ירי בידו, הוא נותח, הפצע נשטף ונוכה, בוצעה הטריה והקליע הוצא. המתלונן שוחרר מבית החולים ביום 3.1.09.",גזר דין
"תפ (ב""ש) 8051∕09","באישום השני מדובר בכך שביום 8.1.09 הנאשם החזיר לעלא את האקדח שקיבל ממנו ובו עשה שימוש עברייני כאמור באישום הראשון. ביום 9.1.09 עלא השתמש באקדח הנ""ל בעת ניסיון שוד מכולת ברהט ובמהלך השוד גרם למותו של בעל המכולת. מייד לאחר הרצח עלא סיפר לנאשם על הרצח ומסר לו את האקדח. הנאשם החביא את האקדח כדי לשבש את החקירה המשטרתית בנוגע לרצח בדרך של העלמת ראיה. למחרת, ביום 10.1.09 הנאשם החזיר את האקדח לעלא. ביום 2.2.09, לבקשת סברי אלכמלאת, הנאשם נטל מעלא את האקדח והעבירו לסברי.",גזר דין
"תפ (ב""ש) 8051∕09",באישום השלישי מדובר בכך שביום 3.2.09 שוחח הנאשם פעמיים עם סברי אלכמלאת והשניים קשרו קשר לבצע עבירת פשע לפיה הנאשם יכין בקבוקי תבערה ויעביר אותם לסברי שישתמש בהם במסגרת הסכסוך. בנוסף התקיימה שיחת טלפון נוספת בין הנאשם לסברי בה הם קשרו קשר לרכוש כדורים לאקדח.,גזר דין
"תפ (ב""ש) 8051∕09",ביום 10.2.09 הנאשם שוחח עם עלא (ממנו קיבל את האקדח באישום השני) וגם עימו קשר קשר לרכוש כדורים לאקדח.,גזר דין
"תפ (ב""ש) 8051∕09","לנאשם הרשעה אחת מיום 6.7.09 בעבירה של תקיפה בנסיבות מחמירות לפי סעיף 379 + 382(א) לחוק שבוצעה ביום 13.9.06. מהאמור עולה, כי העבירות נשוא התיק שבפני בוצעו שעה שמשפטו של הנאשם בגין עבירת האלימות מספטמבר 2006 היה תלוי ועומד.",גזר דין
"תפ (ב""ש) 8051∕09","שירות המבחן למבוגרים הגיש תסקיר ממנו עולה שהנאשם רווק בן 25 שגר ברהט וסיים 12 שנות לימוד. הנאשם דמות משמעותית במשפחת מוצאו, בהיותו הבן הבכור, ועל פי הבנתו עליו לתמוך במשפחתו ולהגן עליה. בעמ' 2 מתאר התסקיר את המצב הקשה בו נתונה המשפחה ואת מידת האחריות שהנאשם נוטל על עצמו לטפל במשפחה. בשנים האחרונות עבד בעבודות שונות בבניין ושמירה. השירות התרשם שהנאשם נוטה להציג חזות חיובית והתקשה לשתף בחלקים בעייתיים באישיותו תוך שהוא מטשטש וממזער את הבעייתיות בהתנהגותו.",גזר דין
"תפ (ב""ש) 8051∕09","הנאשם פירט בפני השירות את הקשיים ואת הבעייתיות הנובעים מהסכסוך השבטי כמתואר בכתב האישום שכתוצאה ממנו חש איום על חייו וחיי משפחתו. לדבריו הוא רואה בפעילותו העבריינית כמתואר בכתב האישום, הגנה עצמית עליו ועל משפחתו. הגם שהנאשם מכיר בחומרת מעשיו, הוא כפר בחלק מהמתואר בכתב האישום תוך שהוא טוען שהוא קורבן הנסיבות.",גזר דין
"תפ (ב""ש) 8051∕09","השירות המליץ להטיל על הנאשם עונש שיש בו מסר מרתיע שיסייע בהצבת גבולות, תוך התחשבות בגילו הצעיר ובמודעותו להערכת השירות לחומרת מעשיו. השירות נמנע מהמלצה טיפולית.",גזר דין
"תפ (ב""ש) 8051∕09","לאור האמור בתסקיר, ממנו עולה שהנאשם, לכאורה חוזר בו מהודאתו, שאלתי ביום 14.12.09 בטרם הטיעונים לעונש, את הסנגור אם בדעתו של הנאשם לחזור בו מההודאה תוך שהודעתי שאני שוקל לבטל את הכרעת הדין. הסנגור חזר והודה בשם מרשו בכל העובדות המפורטות בכתב האישום כפי שהורשע בו, והסביר שהנאשם לא חוזר בו מההודאה למרות מה שכתוב בתסקיר.",גזר דין
"תפ (ב""ש) 8051∕09","לא הסתפקתי בדברים האמורים, פניתי לנאשם עצמו והודעתי לו שבית המשפט לא מקבל הודאות מטעמי נוחות, אלא רק הודאות אמת ואם הנאשם סבור שלא ביצע את העבירות שיוחסו לו, עליו לומר זאת לבית המשפט ויתנהל משפט.",גזר דין
"תפ (ב""ש) 8051∕09","העבירות בהן הורשע הנאשם חמורות ומעידות על כך שהנאשם אלים ומסוכן. הנאשם עשה עסקאות בנשק, השתמש בנשק באופן אלים ופוגעני לצרכים של סכסוך בשבט, קשר קשר לייצור בקבוקי תבערה ורכישת כדורים לאקדח, הכל כדי להשתמש בתוצרי הייצור בסכסוך שתואר לעיל.",גזר דין
"תפ (ב""ש) 8051∕09","בנוסף לאמור, הנאשם הורשע בעבירה של שיבוש מהלכי משפט, כאשר קיבל לחזקתו אקדח ששימש לרצח בעת ניסיון שוד והסתירו. אמנם עבירה זו לא קשורה לסכסוך, אך מעידה על כך שהנאשם הפנים סולם ערכים עברייני.",גזר דין
"תפ (ב""ש) 8051∕09","על כל האמור יש להוסיף, כי הנאשם ביצע את עבירות האלימות בהן הורשע שעה שמתנהל בעניינו משפט בבית משפט השלום בגין עבירת אלימות אחרת בה הורשע ביום 6.7.09.",גזר דין
"תפ (ב""ש) 8051∕09","לצערי, אנו מורגלים בבית משפט זה בסכסוכי חמולות. על כל דבר שטות מתפתחת תיגרה, שמתפתחת לסכסוך בין משפחות, שמתפתח לסכסוך בין חמולות ואף בין שבטים. לעיתים הסכסוך מתחיל מדחיפות או קללות בין שני ילדים, שמתפתח לאלימות קשה בין בגירים רבים ואף לרצח שכמובן גורר ניקמת דם שגוררת עוד ניקמת דם, הכל כביכול כדי להגן על הכבוד שנפגע, כאשר הערך של קדושת חיי אדם, משקלו נמוך יחסית מול הערך של שמירה על הכבוד.",גזר דין
"תפ (ב""ש) 8051∕09",בחברה מתוקנת מי שחש שפגעו בו שלא כדין פונה למערכת אכיפת החוק ומבקש את הגנתה.,גזר דין
"תפ (ב""ש) 8051∕09","לצערי הנאשם, כמו רבים אחרים דוגמתו, בחר באופן ברור, מוקצן ועברייני להתעלם מהחוק, תוך שמינה עצמו למי שישליט חוק וסדר על פי הבנתו בדרכים אלימות המתעלמות מהערך של קדושת חיי האדם.",גזר דין
"תפ (ב""ש) 8051∕09","מובן שאין להשלים עם התנהגותו האלימה, הבריונית והעבריינית של הנאשם, יהיה המניע לכך אשר יהיה ואפילו בעיני עצמו הוא מגן, כביכול, על משפחתו ונוקם בכך, לדעתו, את הפגיעה הנטענת בכבוד של משפחתו.",גזר דין
"תפ (ב""ש) 8051∕09","לאחרונה אמר בית המשפט העליון בנושא זה דברים ברורים ונחרצים, בע""פ 865/09 מחמד חמאד ואח' נ' מדינת ישראל (טרם פורסם) (מפי כב' השופט הנדל):",גזר דין
"תפ (ב""ש) 8051∕09","""הפקעת אכיפת החוק מידי הרשויות השלטוניות המוסמכות לכך ועשיית דין עצמית הוכרה זה מכבר כ""נטילת החוק לידיים, שאינה אלא התעמרות בחוק, זלזול בחוק והתעלמות ממנו. מי שנוטל את החוק לידיו נוטל לעצמו את הכוח – ללא זכות – להפר את החוק"" (דברי הנשיא ברק, ע""פ 4884/92 מדינת ישראל נ' יצחק לגמי (טרם פורסם, 1.3.93)). במעשיהם, פעלו המערערים לקעקע את שלטון החוק ולסכן את שלום הציבור... מעשיהם של המערערים, אפוא, מחייבים נקיטת סנקציות שיש בהן כדי להוביל להפנמת ערכי שלטון החוק ואכיפתו. ...""",גזר דין
"תפ (ב""ש) 8051∕09","קו ההגנה, לפיו פעלו המערערים על רקע כבוד המשפחה, כולל בתוכו את הדרישה להתחשב בעולם הערכים של החברה אליה משתייכים המערערים. עולם המשפט, כמובן, מכיר בעולם הרב-תרבותי וניתן להתווכח מי משפיע על האחר. נדמה כי התשובה הנכונה לכך היא הפריה הדדית בין העולמות (ראו מ' מאוטנר, משפט ותרבות, פרק שני (תשס""ח)). ברם, שונים פני הדברים עת עסקינן בהעלאת טענה זו במסגרת הגנה בפלילים, וודאי בעבירה חמורה דוגמת עבירת הריגה. ראשית, פסיקה מושרשת היא כי ""במדינת חוק לא ניתן להשלים עם המנהג של ""נקמת דם"", ויש להוקיעו. משכך אין ליתן משקל לקולא בעת גזירת הדין לעובדה שהמעשים בוצעו כ""נקמת דם"" של בן משפחה"" (ע""פ 6095/08 סלומון נ' מדינת ישראל (טרם פורסם, ניתן ב-29.12.2008; וראו גם ע""פ 6563/06 עזאם נ' מדינת ישראל תק-על 97(4), 558). שנית, עבירת אלימות מכל סוג פוגעת בזולת. לפיכך, התחשבות בטענה – 'כך נהוג אצלנו' – באה על חשבון הקורבן. שלישית, לעתים חוטאת הטענה למציאות ובכך אף עלולה לפגוע בתרבות ובקבוצה מסוימת בחברה. לאמור, טענת סנגוריה כי כך נהוג במחוזות מסוימים אינה נכונה בהכרח מבחינה עובדתית או נורמטיבית. רביעית, גם אם הטענה נכונה עובדתית – עדיין חייבת היא לסגת מפני שיקול רחב יותר.""",גזר דין
"תפ (ב""ש) 8051∕09",לאמור הוסיפה שם כב' השופטת פרוקצ'יה:,גזר דין
"תפ (ב""ש) 8051∕09","כעולה מהתסקיר, הנאשם לוקח אחריות חלקית בלבד לביצוע העבירות. עובדה זו מתיישבת עם סברת הנאשם שעליו לפעול על פי נורמות עברייניות שבעיניו הן נורמטיביות, אם הוא חש שהוא או משפחתו מאויימים, כאשר על פי אותם קודים עברייניים אין זה ראוי ונכון לפנות למשטרה.",גזר דין
"תפ (ב""ש) 8051∕09","יתרה מכך, מכתב האישום עולה שהנאשם מעורה בחברה עבריינית, יש לו גישה לנשק שמוחזק באופן לא חוקי ולא רק שרוצח סומך עליו ונותן לו את הנשק ששימש לביצוע הרצח והנאשם מסתירו, אלא שהנאשם גם מוסר אותו לאחר לאחר מכן כדי שהנשק יחזור לשימוש עברייני במעגל הדמים הנובע מהסכסוך המשפחתי.",גזר דין
"תפ (ב""ש) 8051∕09","הנאשם אלים, מסוכן והפנים נורמות עברייניות קשות. ",גזר דין
"תפ (ב""ש) 8051∕09","גם בעולם על פי הנורמות העברייניות והבעייתיות כפי שתוארו בסעיף 7 לעיל ובע""פ 865/09 הנ""ל, נראה שקיימים איזונים ובלמים ואחד מהם הוא מושג הסולחה. מורגלים אנו לכך שלאחר השתוללות אלימה של גורמים עברייניים מכל צד, מתערבים גורמים, שאולי יש להם השפעה, בכל אחד מהצדדים הניצים ועורכים סולחה שמטרתה לשים קץ לסכסוך. ",גזר דין
"תפ (ב""ש) 8051∕09","גם במקרה זה נערכה סולחה שבאה לידי ביטוי בהסכם נ/1 שהוגש לבית המשפט. כל מה שתורם לשלום ולמניעת אלימות - מבורך, אך סולחה לא יכולה לבוא במקום תגובה נאותה של מערכת אכיפת החוק להתנהגות העבריינית האלימה שתוארה לעיל וקריאות כאמור למערכת בתי המשפט ולמשטרה לשחרר את הנאשם או עבריינים אלימים אחרים, אינן מציאותיות ומתעלמות מהצורך לשדר מסר ברור של הרתעה ושלטון החוק.",גזר דין
"תפ (ב""ש) 8051∕09","בע""פ 865/09 הנ""ל קבע בעניין זה כב' השופט הנדל:",גזר דין
"תפ (ב""ש) 8051∕09","לזכות הנאשם אני לוקח בחשבון את גילו הצעיר ואת מצבו הסוציואקונומי כמתואר בתסקיר ובטיעוני הסנגור. עוד אני לוקח בחשבון לזכותו שהנאשם הודה בעבירות בהן הורשע בסופו של יום ובכך יש חסכון משמעותי במשאבים, בזמנה של התביעה, זמנם של העדים וזמנו של בית המשפט. יתרה מכך, כפי שגם נכתב בתסקיר, יתכן ויש עם ההודאה גם ניצנים של קבלת אחריות.",גזר דין
"תפ (ב""ש) 8051∕09","עוד יש לקחת בחשבון לזכות הנאשם שבניגוד למה שקורה במקרים רבים, הנאשם הודה בעבירות בהן הורשע בלא שהגיע להסדר כלשהו עם התביעה.",גזר דין
"תפ (ב""ש) 8051∕09","למרות האמור לעיל בעניין הסולחה והגם שהנאשם והמתלונן אישית לא חתומים על הסכם הסולחה, בעניין העונש יש לקחת בחשבון גם את העובדה שלהסכם נ/1 יש אולי השפעה מרגיעה על הצדדים הניצים.",גזר דין
"תפ (ב""ש) 8051∕09","גם אם הפגיעה במתלונן עלולה הייתה להיות קטלנית וגם אם לא בזכות הנאשם הסתיים האירוע רק בפגיעה, כפי שהסתיים, עדיין יש לזכור שהפגיעה במתלונן לא הייתה מהקשות ביותר.",גזר דין
"תפ (ב""ש) 8051∕09","לאחר ששמעתי את התובעת, את הסנגור והנאשם, עיינתי בתסקיר שירות המבחן בהתחשב בהרשעה הקודמת של הנאשם, בחומרת העבירות ובנימוקים לעיל, אני דן את הנאשם לעונשים הבאים:",גזר דין
"תפ (ב""ש) 8051∕09",7 שנות מאסר לריצוי בפועל מיום מעצרו 16/2/09. ,גזר דין
"תפ (ב""ש) 8051∕09","18 חודשי מאסר על תנאי שלא יעבור במשך 3 שנים מיום שחרורו מהכלא עבירה מהעבירות בהן הורשע בתיק זה או עבירה לפי סעיף 380 לחוק העונשין, התשל""ז- 1977.",גזר דין
"תפ (ב""ש) 8051∕09","הנאשם יפצה את המתלונן באישום הראשון, מר זאהר איבן ברי בסך של 20,000 ₪.",גזר דין
"תפ (ב""ש) 8051∕09","בנסיבות העניין לאור העונשים שהושתו ומצבו הכלכלי של הנאשם, החלטתי להמנע מהשתת קנס.",גזר דין
"תפ (ב""ש) 8051∕09","ניתן היום י""ט בטבת, תש""ע (5 בינואר 2010) במעמד הצדדים.",54678313
"תפ (ב""ש) 8051∕09",זלוצ'ובר 54678313-8051/09,54678313
"תפ (ב""ש) 8051∕09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",נוסח מסמך זה כפוף לשינויי ניסוח ועריכה
