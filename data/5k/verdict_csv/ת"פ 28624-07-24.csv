verdict,text,part
"ת""פ 28624-07-24","ת""פ 28624-07-24 מדינת ישראל נ' כיוף(עציר)",בית משפט השלום בחיפה
"ת""פ 28624-07-24","ת""פ 28624-07-24 מדינת ישראל נ' כיוף(עציר)",בית משפט השלום בחיפה
"ת""פ 28624-07-24","ת""פ 28624-07-24 מדינת ישראל נ' כיוף(עציר)",בית משפט השלום בחיפה
"ת""פ 28624-07-24","חוק העונשין, תשל""ז-1977: סע'  29, 40ג(א), 144(א), 144(ב), 144(ז)",חקיקה שאוזכרה: 
"ת""פ 28624-07-24","הנאשם הורשע, על סמך הודאתו, בביצוע עבירה של החזקת נשק בניגוד לסעיף 144(א) רישא לחוק העונשין, תשל""ז – 1977 (להלן: ""חוק העונשין"") ובעבירה של החזקת אביזרי נשק ותחמושת בניגוד לסעיף 144(א) סיפא לחוק העונשין.",גזר דין
"ת""פ 28624-07-24","בתאריך 30.6.24 סמוך לשעה 6:00 במהלך חיפוש שערכו שוטרים בביתו של הנאשם בעוספיה, בפינת ישיבה מתחת לכרית עליה לן הנאשם, איתרו השוטרים אקדח מסוג Glock קליבר 9 מ""מ פאראבלום, כשהוא טעון במחסנית תואמת, המכילה 5 כדורי תחמושת מסוג 9 מ""מ.",תמצית עובדות כתב האישום:
"ת""פ 28624-07-24","בחדר שינה של הנאשם, נמצא כי הנאשם החזיק במגירה בשידה, שקית ניילון אפורה שהכילה 11 כדורי תחמושת מסוג 5.56 מ""מ.",תמצית עובדות כתב האישום:
"ת""פ 28624-07-24",המאשימה הגישה צילום של האקדח והתחמושת מושא כתב האישום (טע/1).,ראיות לעונש: 
"ת""פ 28624-07-24","ב""כ הנאשם הגישה מכתב של שר לשעבר, מר איוב קרא, בדבר אופיו של הנאשם (טע/4).",ראיות לעונש: 
"ת""פ 28624-07-24","המאשימה בטיעוניה בכתב (טע/2) ובעל פה, טענה כי הערכים החברתיים המוגנים אשר נפגעו מביצוע העבירות, הם הגנה על חיי אדם והגנה על שלום חייו, גופו ובטחונו של הציבור. עוד נטען, כי קיים פוטנציאל נזק אדיר בעבירות בנשק, כאשר נשק שמוחזק באופן לא חוקי מיועד לשימוש לא חוקי. ב""כ המאשימה הדגישה, כי יש לראות בחומרה את העובדה כי האקדח אותו החזיק הנאשם היה טעון במחסנית עם כדורים.",טיעוני הצדדים לעונש:
"ת""פ 28624-07-24","ב""כ המאשימה הפנתה לפסקי דין רבים מהם ביקשה ללמוד על מדיניות הענישה הנוהגת, אך יוער כבר כעת כי חלק גדול מהפסיקה אליה הפנתה המאשימה הוא בעבירות של נשיאת נשק ולא החזקת נשק שלא כדין, כמו גם בגין החזקת כלי נשק ארוכים ולא אקדחים. יש לציין, כי הנחיות פרקליט המדינה אליהן הפנתה המאשימה, עושות הבחנה ברורה באשר למתחמים במקרים של אקדחים לעומת נשקים ארוכים.",טיעוני הצדדים לעונש:
"ת""פ 28624-07-24","המאשימה עתרה לקבוע כי מתחם העונש ההולם נע בין 24 ל- 36 חודשי מאסר בפועל, לצד ענישה נלוות.",טיעוני הצדדים לעונש:
"ת""פ 28624-07-24","באשר לעונשו של הנאשם, בתוך מתחם העונש ההולם, בשים לב להעדר עבר פלילי לחובתו של הנאשם, עתרה המאשימה לגזור את עונשו של הנאשם בתחתית המתחם לו עתרה, לצד מאסר על תנאי מרתיע וקנס.",טיעוני הצדדים לעונש:
"ת""פ 28624-07-24","ב""כ הנאשם טענה כי המתחם לו עתרה המאשימה אינו מגובה במדיניות הענישה הנוהגת. עוד נטען, בהקשר זה, כי הפסיקה אליה הפנתה המאשימה אינה רלוונטית לענייננו, בשים לב לעובדה כי מדובר בנסיבות שונות מזה של הנאשם, כאשר חלק מהפסיקה מתייחסת לנשקים ארוכים, פסק דין נוסף מתייחס להחזקה של 2 אקדחים ופסיקה נוספת עניינה נשיאת נשק ולא החזקתו.",טיעוני הצדדים לעונש:
"ת""פ 28624-07-24","ב""כ הנאשם הדגישה את הודאתו המיידית של הנאשם, נטילת האחריות על מעשיו, והבעת החרטה. עוד נטען כי מדובר בנאשם צעיר בגיל, ללא עבר פלילי, אשר השלים שירות מלא בצה""ל והוא בן למשפחה נורמטיבית. בהקשר זה הפנתה ב""כ הנאשם למכתבו של השר לשעבר מר איוב קרא (טע/4). על כן ביקשה ב""כ הנאשם להסתפק בעונש מאסר קצר.",טיעוני הצדדים לעונש:
"ת""פ 28624-07-24",הנאשם הביע חרטה על מעשיו. ,טיעוני הצדדים לעונש:
"ת""פ 28624-07-24","בית המשפט קובע את מתחם העונש ההולם בהתאם לעיקרון ההלימה, שביישומו על בית המשפט להתחשב בערך החברתי שנפגע מביצוע העבירה, במדיניות הענישה הנהוגה ובנסיבות הקשורות בביצוע העבירה (ע""פ 8641/12 מוחמד סעד נ' מ""י (5.8.13)).",דיון והכרעה :
"ת""פ 28624-07-24","הערך החברתי המוגן שנפגע מביצוע עבירות של החזקת נשק ותחמושת, הוא ערך של הגנה על חיי אדם והגנה על תחושת הביטחון של הציבור.",דיון והכרעה :
"ת""פ 28624-07-24","באשר לחומרה היתרה שיש לראות בביצוע עבירות בנשק, קבע בית המשפט העליון בע""פ 1945/13 מדינת ישראל נ' עבד אל כרים סלימאן, (19.1.14) מדיניות ברורה:",דיון והכרעה :
"ת""פ 28624-07-24","לאחרונה תוקן החוק, באופן שקבע כי העונש שיושת על מבצע העבירה יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש, והעונש לא יהיה כולו על תנאי (סעיף 144(ז) לחוק העונשין, חוק העונשין (תיקון מס' 140 - הוראת שעה), התשפ""ב-2021).",דיון והכרעה :
"ת""פ 28624-07-24","בפסיקה נקבע, כי החזקתו של נשק חם באופן בלתי חוקי, עלול להוביל לאלימות קשה עד קטלנית. זמינות כלי הנשק העוברים מיד ליד, אם לידיים עוינות ואם לידיים פליליות, תורמים להגדלת מעגל האלימות ולתוצאות הקשות הנובעות מכך. בשנים האחרונות אנו עדים לגל אלימות קשה תוך שימוש בנשק חם הגובה חיי אדם.",דיון והכרעה :
"ת""פ 28624-07-24","לעניין זה ראה ע""פ 1332/04 מדינת ישראל נ' פס, פ""ד נח (5), 541 בעמ' 545:",דיון והכרעה :
"ת""פ 28624-07-24","התכנון שקדם לביצוע העבירות: הנאשם החזיק אקדח טעון במחסנית עם כדורים, מתחת לכרית בפינת ישיבה בביתו כשהנשק בהישג ידו באופן מיידי ומכאן שמדובר בביצוע עבירה מתוכננת מראש.",באשר לנסיבות הקשורות בביצוע העבירות: 
"ת""פ 28624-07-24","חלקו של הנאשם בביצוע העבירות:  חלקו של הנאשם בביצוע העבירות היה בלעדי, כאשר מיקום כלי הנשק מתחת לכרית עליה לן בעת החיפוש, כשהנשק טעון בכדורים, מלמד על הזמינות והמוכנות לעשות בו שימוש.",באשר לנסיבות הקשורות בביצוע העבירות: 
"ת""פ 28624-07-24","הנזק שעלול היה להיגרם מביצוע העבירות: הנאשם החזיק באקדח עם תחמושת תואמת ועוד תחמושת מסוג אחר. מכאן, שגם אם לא נגרם נזק בפועל, הרי פוטנציאל הנזק הוא גדול אשר עלול להביא לפגיעה בגוף ואף לקיפוח חיי אדם.",באשר לנסיבות הקשורות בביצוע העבירות: 
"ת""פ 28624-07-24","מידת הפגיעה בערכים המוגנים: בשים לב לעובדה כי מדובר באקדח, אשר הוחזק  טעון ובהישג ידו של הנאשם, והנזק הפוטנציאלי הגדול, אני קובעת כי מידת הפגיעה בערכים המוגנים היא ממשית.",באשר לנסיבות הקשורות בביצוע העבירות: 
"ת""פ 28624-07-24","הצדדים הפנו לפסיקה וביקשו ללמוד ממנה באשר למדיניות הענישה הנוהגת. כפי שכבר ציינתי לעיל המאשימה הפנתה בנוסף לפסיקה הנוגעת להחזקת אקדחים גם לפסיקה של נשיאת כלי נשק וגם לפסיקה בה נדונו מקרים של החזקת נשק ארוך. על כן, אתייחס להלן רק לפסיקה הרלוונטית לענייננו. יש לציין כי בהדרגה ישנה החמרה בעונש המוטל בגין עבירות בנשק.",באשר למדיניות הענישה הנהוגה:
"ת""פ 28624-07-24","בע""פ 5646/15  תיהוואי נ' מדינת ישראל (14.2.16), אליו הפנתה המאשימה, המערער ואחר הורשעו בעבירה של החזקת נשק בצוותא חדא לפי סעיף 144(א) (רישא וסיפא) וסעיף 29 לחוק העונשין. המערער ואחר החזיקו ברכב בו שהו אקדח מסוג S&W, טעון במחסנית ובה 5 כדורים, שהוטמנו תחת שטיח שהיה מונח לרגליו של האחר והכל על רקע סכסוך משפחתי. נקבע כי מתחם העונש ההולם מתחיל מ- 9 חודשי מאסר בפועל עד 3 שנות מאסר בפועל. על  המערער, בעל עבר פלילי לא משמעותי הוטל עונש של  15 חודשי מאסר בפועל, וענישה נלווית. ערעור שהגיש המערער לבית המשפט העליון נדחה. ",באשר למדיניות הענישה הנהוגה:
"ת""פ 28624-07-24","ברע""פ 4559/16 נוסיראת נ' מדינת ישראל (26.6.16), אליו הפנתה ב""כ המאשימה, המבקש הורשע בעבירה של החזקת נשק ותחמושת בלא רשות על פי דין. בית המשפט השלום קבע  כי מתחם העונש ההולם נע בין 9 ל-24 חודשי מאסר בפועל. על המבקש  נגזרו 6 חודשי מאסר בפועל לריצוי בדרך של עבודות שירות וענישה נלווית, לאחר שבית המשפט מצא לחרוג לקולה מהמתחם עקב נסיבות אישיות של המבקש. המשיבה ערערה על קולת העונש לבית המשפט המחוזי, אשר קיבל את הערעור והעמיד את עונשו של המבקש על 9 חודשי מאסר בפועל חלף 6 חודשי המאסר שהוטלו עליו לריצוי בעבודות שירות. יתר רכיבי גזר הדין שקבע בית משפט השלום נשארו בעינם. בקשת רשות ערעור שהגיש המבקש לבית המשפט העליון נדחתה. ",באשר למדיניות הענישה הנהוגה:
"ת""פ 28624-07-24","בת""פ 7617-07-23 מדינת ישראל נ' אבו פאני ואח' (23.9.24), אליו הפנתה המאשימה, הנאשם הורשע בהחזקת נשק שלא כדין והחזקת חלק של נשק או תחמושת שלא כדין.   הנאשם החזיק באקדח חצי אוטומטי D.D.G  מודל  C5 כשהוא טעון במחסנית מלאה תואמת וב- 16 כדורי תחמושת בקוטר 9 מ""מ וכן מחסנית נוספת תואמת המכילה כדור תחמושת בקוטר 9 מ""מ אחד וזאת בלא רשות על פי דין. נקבע כי מתחם העונש ההולם בעניינו של הנאשם נע בין 18 - 36 חודשי מאסר בפועל. על הנאשם נגזרו 18 חודשי מאסר בפועל וענישה נלווית. ",באשר למדיניות הענישה הנהוגה:
"ת""פ 28624-07-24","בת""פ 63991-03-23  מ""י נ' חטיב ואח' (25.10.23), אליו הפנתה המאשימה, הנאשם הורשע בעבירה של החזקת נשק והחזקת חלק של נשק ותחמושת שלא כדין בניגוד לסעיף 144 (א) לחוק העונשין. בעת חיפוש שנערך בבית הנאשם נמצא כי הוא מחזיק בסיועו של נאשם 2 באקדח חצי אוטומטי  CZ קליבר 9 מ""מ פאראבלום, כשהוא טעון במחסנית שהכילה 18 כדורי תחמושת תואמים. האקדח הוסלק באחד מחדרי הבית בתוך מכשיר מיקרוגל כשהוא עטוף בגרב. בנוסף, הנאשם החזיק בסיועו של נאשם 2 על גבי חלקו החיצוני של אדן החלון של מבנה הממוקם מתחת לביתו, במתקן לאחסון כדורי תחמושת ובתחמושת שכללה 36 כדורי תחמושת בקוטר 9 מ""מ בתפזורת. בית המשפט השלום קבע כי  מתחם העונש ההולם נע בין 10 ל-30 חודשי מאסר ומאסר על תנאי. על הנאשם, בעל עבר פלילי הוטל עונש של  18 חודשי מאסר בפועל ומאסר על תנאי.  ",באשר למדיניות הענישה הנהוגה:
"ת""פ 28624-07-24","בת""פ 33262-02-22 מ""י נ' חמאד (10.5.22), אליו הפנתה המאשימה, הנאשם הורשע בעבירות של החזקת חלק של נשק או תחמושת בניגוד לסעיף 144(א) לחוק העונשין ועבירה של החזקת נשק שלא כדין בניגוד לסעיף 144(א) לחוק העונשין. הנאשם החזיק בביתו בארון המטבח בנשק מסוג אקדח חצי אוטומט FN כשהוא טעון במחסנית ריקה ו- 11 כדורי תחמושת 9 מ""מ אשר הוסלקו בתוך גרביים שחורות עטופות בחולצה כחולה בארון המטבח.  נקבע כי מתחם העונש ההולם נע בין 15 ל-28 חודשי מאסר בפועל, בצירוף ענישה נלווית. על הנאשם נגזרו 18 חודשי מאסר בפועל וענישה נלווית. (ערעור שהוגש לבית המשפט המחוזי נדחה במסגרת עפ""ג 37334-06-22).",באשר למדיניות הענישה הנהוגה:
"ת""פ 28624-07-24","בעפ""ג 25700-08-22 אלבחירי נ' מדינת ישראל (7.12.22), אליו הפנתה המאשימה, המערער הורשע על פי הודאתו בביצוע עבירות של החזקת נשק (אקדח חצי אוטומטי) ותחמושת. המערער החזיק בביתו במזוודת מתכת שהונחה מעל ארון המטבח, באקדח חצי אוטומטי מסוג FN ובו מחסנית, במחסנית נוספת של אקדח ובחמש קופסאות תחמושת שהכילו 213 כדורי 9 מ""מ. נקבע כי מתחם העונש ההולם מתחיל מ- 12 ועד 36 חודשי מאסר בפועל, בצירוף ענישה נלווית. המערער נדון ל-18 חודשי מאסר לריצוי בפועל וענישה נלווית. ערעור שהוגש לבית המשפט המחוזי על חומרת העונש נדחה.",באשר למדיניות הענישה הנהוגה:
"ת""פ 28624-07-24","ת""פ (מח' חיפה) 59298-02-24 מ""י נ' קומימי (10.10.24) אליו הפנתה ב""כ הנאשם, הנאשם הורשע  בעבירה של החזקת נשק שלא כחוק, בניגוד לסעיף 144(א) רישא וסיפא לחוק העונשין. הנאשם החזיק בתוך תא משענת היד ברכבו, באקדח מסוג גלוק 9 מ""מ טעון במחסנית עם 17 כדורים וכן במחסנית תואמת נוספת טעונה ב-30 כדורים. נקבע כי מתחם העונש ההולם נע בין 10 לבין 18 חודשי מאסר לריצוי בפועל זאת לצד עונשים נלווים. על הנאשם נגזרו 10 חודשי מאסר וענישה נלווית. ",באשר למדיניות הענישה הנהוגה:
"ת""פ 28624-07-24","בת""פ (מח' חיפה) 16521-01-22 מ""י נ' אסדי (1.10.24), אליו הפנתה ב""כ הנאשם,  הנאשם הורשע בעבירת נשק (נשיאה) בניגוד לסעיף 144(ב) רישא + סיפא לחוק העונשין. הנאשם עמד בסמטת רחוב שהוא נושא עמו אקדח מסוג FN  בקוטר של 9 מ""מ כשהוא טעון במחסנית עם 12 כדורי תחמושת תואמים לנשק מוחבא בתוך תיק בד צבעוני. נקבע כי מתחם העונש ההולם את נע בין 26 לבין 48 חודשי מאסר בפועל, לצד עונשים נלווים. בית המשפט קבע כי יש מקום לסטות מהמתחם שנקבע לקולא בשל הליך שיקומי של הנאשם. לפיכך, על הנאשם נגזרו 9 חודשי מאסר לריצוי בעבודות שירות וענישה נלווית. ",באשר למדיניות הענישה הנהוגה:
"ת""פ 28624-07-24","בע""פ 1806/22 נאברי נ' מדינת ישראל  (15.6.22) הנאשם הורשע בעבירות של החזקת נשק ותחמושת בניגוד לסעיף 144(א) רישא וסיפא לחוק העונשין, לאחר שהחזיק ברכבו אקדח מסוג FN, טעון במחסנית ובה 12 כדורים. בית המשפט המחוזי קבע כי מתחם העונש ההולם נע בין 15 ל-30 חודשי מאסר בפועל. על הנאשם, צעיר בן 26, ללא עבר פלילי הוטלו 20 חודשי מאסר בפועל ומאסר על תנאי. ערעור שהגיש המערער לבית המשפט העליון התקבל באופן חלקי כך שלאור נסיבות מיוחדות של הנאשם, העונש הופחת ל-16 חודשי מאסר בפועל, לרף התחתון של מתחם העונש ההולם שנקבע. ",באשר למדיניות הענישה הנהוגה:
"ת""פ 28624-07-24","בעפ""ג (מח' חיפה)  64033-11-22 מ""י נ' מיכאלוב (27.3.23), המשיב הורשע בביצוע  עבירה של  החזקת נשק שלא כדין, בניגוד לסעיף סעיף 144(א) לחוק העונשין ועבירה של החזקת סמים לצריכה עצמית. המשיב החזיק בביתו אקדח בקוטר 9 מ""מ ובו כדור אחד בקנה, שני כדורים נוספים במחסנית בתוך האקדח וכן החזיק המשיב שני כדורים נוספים המתאימים לשימוש באקדח. עוד החזיק המשיב בסם מסוכן מסוג קנאבוס במשקל של 47.62 גרם נטו לצריכה עצמית ללא היתר או רישיון. בית המשפט קבע כי בגין עבירת הנשק מתחם עונש הולם הנע מ-10 ל- 30 חודשי מאסר בפועל. בשל שיקולי שיקום סטה בית המשפט לקולא מהמתחם שנקבע וגזר על הנאשם מאסר בפועל לתקופה של 9 חודשים לריצוי בעבודות שרות וענישה נלווית. המדינה הגעשה ערעור על קולת העונש, אשר התקבל, ועל הנאשם הוטל עונש של 10 חודשי מאסר בפועל כאשר יתר רכיבי העונש למעט צו המבחן, נותרו על כנם.  ",באשר למדיניות הענישה הנהוגה:
"ת""פ 28624-07-24","ברע""פ 6265/20 אבו אלקיעאן ני מדינת ישראל (15.9.20) המערער הורשע, לאחר ניהול הוכחות, בעבירה של החזקת נשק ותחמושת שלא כדין בניגוד לסעיף 144(א) רישא וסיפא לחוק העונשין. המערער נתפס מחזיק בנשק חם מסוג אקדח ברטה, חצי אוטומטי, קליבר 9 מ""מ, בצירוף מחסנית ובה כדורים. הנשק הוחזק מתחת לכיסא הנהג ברכב אותו החזיק המערער. בית משפט השלום קבע כי מתחם העונש ההולם נע בין 15 ובין 30 חודשי מאסר בפועל והשית על המערער, ללא עבר פלילי, עונש של 15 חודשי מאסר בפועל וענישה נלווית. בית המשפט המחוזי קיבל ערעור על חומרת העונש והפחית את עונשו של המערער ל- 12 חודשי מאסר בפועל לאור נסיבות אישיות משפחתיות. ",באשר למדיניות הענישה הנהוגה:
"ת""פ 28624-07-24","בע""פ 2141/21 איתן חניני נ' מדינת ישראל (3.5.21) המערער הורשע, על פי הודאתו, בהחזקת נשק לפי סעיף 144(א) רישא ותחמושת לפי סעיף 144(א) סיפא לחוק העונשין. המערער הצטייד באקדח אוויר שבוצעו בו שינויים שמאפשרים ירי של תחמושת בקליבר 7.65 מ""מ ובכדורים תואמים –ללא רישיון כדין. המערער נתפס בחצר קרובה לביתו, כשהוא נושא את האקדח על גופו ובתוכו ארבעה כדורים. בית המשפט המחוזי קבע כי מתחם העונש ההולם נע בין 12 ל-30 חודשי מאסר בפועל, וגזר על המערער 20 חודשי מאסר בפועל. ערעור שהגיש המערער לבית המשפט העליון נדחה. ",באשר למדיניות הענישה הנהוגה:
"ת""פ 28624-07-24","בעפ""ג 68620-02-20 שיאבנה ואח' נ' מדינת ישראל (27.5.20) הנאשמים הורשעו על פי הודאתם, בעבירה של החזקת נשק ותחמושת בניגוד לסעיפים 144(א) + 29 לחוק העונשין, ועבירה של החזקת נשק ותחמושת בניגוד לסעיף 144(א) רישא לחוק העונשין (לנאשם 2 בלבד). הנאשם 2 החזיק בחדר ילדים בביתו של נאשם 1, אקדח פאראבלום, ושתי מחסניות מתאימות, שהכילו 14 כדורים, כל אחת מהן, וזאת בלא רשות על פי דין להחזיקם. באותו מועד, החזיקו שני הנאשמים, בצוותא חדא, בבית הנאשם 1, במגירה התחתונה, באחד מארונות המטבח, אקדח ""ברטה"" ושתי מחסניות מתאימות, אשר הכילו 25 כדורים, וזאת בלא רשות על פי דין להחזקתם. בית משפט השלום קבע כי מתחם העונש ההולם לנאשם 1 נע בין 9 חודשי מאסר בפועל, ל-24 חודשי מאסר בפועל, ולנאשם 2 נע בין 15 חודשי מאסר בפועל, ל-30 חודשי מאסר בפועל. על נאשם 1 הושתו 9 חודשי מאסר בפועל שירוצו בעבודות שירות וענישה נלווית, ועל נאשם 2 הוטלו 15 חודשי מאסר בפועל וענישה נלווית. ערעור שהוגש לבית המשפט המחוזי התקבל חלקית כך שבעניינו של נאשם 2 הערעור נדחה ובעניינו של נאשם 1 בוטל פסק הדין של בית משפט קמא, הוא הורשע בעבירה של סיוע להחזקת נשק ותחמושת, והוטלו עליו 4 חודשי מאסר בעבודות שירות וענישה נלווית. ",באשר למדיניות הענישה הנהוגה:
"ת""פ 28624-07-24","לאחר ששקלתי את מכלול השיקולים המעוגנים בסעיף 40ג(א) לחוק העונשין, אני קובעת כי מתחם העונש ההולם נע בין 14 חודשי מאסר בפועל ל- 30 חודשי מאסר בפועל, בצירוף ענישה נלווית.",באשר למדיניות הענישה הנהוגה:
"ת""פ 28624-07-24",בעניינו של הנאשם לא מצאתי נסיבות המצדיקות סטייה ממתחם העונש ההולם לא לחומרא ולא לקולא.,חריגה ממתחם העונש ההולם:
"ת""פ 28624-07-24","לקולא שקלתי את הודאתו המיידית של הנאשם בכתב האישום במסגרת הליך מוקד, נטילת האחריות על מעשיו והבעת חרטה.",הנסיבות שאינן קשורות בביצוע העבירות: 
"ת""פ 28624-07-24","הנאשם, צעיר בן 23, ואין לחובתו עבר פלילי, והוא עצור עד תום הליכים מזה תקופה.",הנסיבות שאינן קשורות בביצוע העבירות: 
"ת""פ 28624-07-24","הנאשם בן למשפחה נורמטיבית ושירת בצה""ל שירות מלא, כפי שהדברים עולים ממכתב שהוגש בעניינו (טע/4).",הנסיבות שאינן קשורות בביצוע העבירות: 
"ת""פ 28624-07-24","לאחר ששקלתי את כלל השיקולים המפורטים לעיל, אני גוזרת על הנאשם את העונשים הבאים:",הנסיבות שאינן קשורות בביצוע העבירות: 
"ת""פ 28624-07-24","14 חודשי מאסר בפועל, מיום מעצרו בתאריך  30.6.24.",הנסיבות שאינן קשורות בביצוע העבירות: 
"ת""פ 28624-07-24","7 חודשי מאסר על תנאי למשך 3 שנים מיום שחרורו של הנאשם, והתנאי הוא כי הנאשם לא יעבור בתקופת התנאי אחת מהעבירות בהן הורשע בתיק זה, ויורשע בגינה.",הנסיבות שאינן קשורות בביצוע העבירות: 
"ת""פ 28624-07-24","קנס בסך 3,000 או 15 יום מאסר תחתיו. הקנס ישולם תוך 90 יום מהיום.",הנסיבות שאינן קשורות בביצוע העבירות: 
"ת""פ 28624-07-24","הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,",הנסיבות שאינן קשורות בביצוע העבירות: 
"ת""פ 28624-07-24","בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
"ת""פ 28624-07-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
"ת""פ 28624-07-24",54678313זכות ערעור תוך 45 יום מהיום לבית המשפט המחוזי בחיפה.,5129371 54678313
"ת""פ 28624-07-24","ניתן היום,  ט""ז חשוון תשפ""ה, 17 נובמבר 2024, במעמד הצדדים.",5129371 54678313
"ת""פ 28624-07-24",מריה פיקוס בוגדאנוב 54678313,5129371 54678313
"ת""פ 28624-07-24",נוסח מסמך זה כפוף לשינויי ניסוח ועריכה,5129371 54678313
"ת""פ 28624-07-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371 54678313
