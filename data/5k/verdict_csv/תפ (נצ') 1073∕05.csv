verdict,text,part
תפ (נצ') 1073∕05,"חוק העונשין, תשל""ז-1977: סע'  144 (א), 144 (ב), 275, 379",חקיקה שאוזכרה: 
תפ (נצ') 1073∕05,"במסגרת הסדר טיעון, שהצדדים הסכימו לו, תוקן כתב האישום כך שנמחקו ממנו שתי עבירות שבמקור יוחסו לנאשם והם החזקת סכין שלא כדין ותקיפת שוטר בנסיבות מחמירות, ובאופן שגם עובדות כתב האישום תוקנו בהתאם. בעקבות תיקון זה, ובמסגרת אותו הסדר טיעון, הודה הנאשם והורשע בעבירות של נשיאה והובלת נשק, עבירה לפי סעיף 144 (ב) רישא לחוק העונשין התשל""ז-1977, החזקת נשק, עבירה לפי סעיף 144 (א) לחוק העונשין הנ""ל, הכשלת שוטר במילוי תפקידו, עבירה לפי סעיף 275 לחוק העונשין הנ""ל.",גזר דין
תפ (נצ') 1073∕05,"ע""פ האמור בכתב האישום המתוקן, נסע הנאשם ביום 23/5/05 בשעה 03:50 ברכב השייך לו ואשר היה נהוג בידי חברו של הנאשם, כאשר ליד הנהג ישב חבר נוסף, ואילו הנאשם ישב במושב האחורי של הרכב, כשהוא מחזיק שלא כדין אקדח טעון מסוג פרבילום 9 מ""מ ללא מספר מזהה, מחסנית ובה 5 כדורים 9 מ""מ, כפפות וגרב כחולה, אותם הוא הסתיר יחד עם שותפיו ברכב.",גזר דין
תפ (נצ') 1073∕05,"5129371בהגיע הרכב בו נסע הנאשם לכיכר הפיקוד, בקטע הכביש המקשר בין יפיע לשכונת פאח'ורה בנצרת, ניידת משטרה שנסעה מאחוריו הפעילה את הסירנה של הניידת הבהבה באורות החניה והשוטרים, שבתוך הניידת, הורו לנוסעי הרכב לעצור בצד אולם הרכב התעלם מהקריאות, הגביר את המהירות ונמלט בנסיעה פרועה ומסוכנת לשכונת ביר אלאמיר ושכונת פאח'ורה לכיוון כפר יפיע.",5129371
תפ (נצ') 1073∕05,"בשלב מסוים האיט הרכב את מהירות נסיעתו והנאשם שישב במושב האחורי קפץ מהרכב והחל בבריחה רגלית לכיוון איזור מגורים בשכונת פאח'ורה כשהוא מחזיק באקדח ובתחמושת כאמור לעיל,  השוטרים אשר הבחינו בבריחתו של הנאשם, החלו במרדף רגלי אחריו, תוך שהם ממשיכים לצעוק לעברו לעצור, אך הנאשם ובכוונה להכשיל את השוטרים במילוי תפקידם התעלם מהוראותיהם והמשיך בבריחתו הרגלית, וכאשר, בשלב מסוים, הצליחו השוטרים להדביק אותו ואחד השוטרים אף תפס אותו בחולצתו, אז התחיל הנאשם להשתולל ולהתפרע, דחף את השוטר, נמלט מידיו, טיפס על גדר בגובה של מטר לערך, קפץ לצד השני וניסה להמשיך בבריחתו, אולם השוטרים הצליחו לקפוץ אחרי הנאשם ולתפוס אותו, אלא שבמהלך זאת השליך הנאשם את האקדח ואת התחמושת, אותם החזיק על גופו, והמשיך להתפרע ולהשתולל, נאבק בשוטרים והתנגד למעצרו, כל זאת בכוונה להכשיל את השוטרים במילוי תפקידם ולברוח מהם.",5129371
תפ (נצ') 1073∕05,"במסגרת הסדר הטיעון האמור, הסכימו הצדדים גם לעניין העונש, כך שהתביעה תבקש לגזור על הנאשם עונש של 15 חודשי מאסר בפועל, מאסר על תנאי וקנס בעוד שהסניגור יטען על פי ראות עיניו.",5129371
תפ (נצ') 1073∕05,"בטיעוניה לעונש אשר הוגשו בכתב, טענה ב""כ המאשימה כי עונש של 15 חודשי מאסר בפועל הינו עונש ראוי והולם את נסיבות המקרה, ומתחשב בטענות לקולא כפי שהסניגור קרוב לודאי יטען להם. ב""כ המאשימה ציינה כי המדובר בעבירות חמורות שהתנהגות הנאשם כפי שמצאה ביטויה במיוחס לו על פי כתב האישום הינה התנהגות המעצימה את חומרת מעשיו. עוד ציינה ב""כ המאשימה כי התנהגות הנאשם איננה תמימה ונסיבות המקרה מלמדות על התנהגות עבריינית באופן המצדיק החמרה בעונשו של הנאשם. בעיקר הפנתה ב""כ המאשימה לבריחתו של הנאשם מפני השוטרים, תחילה באמצעות הרכב בו נסע עם אחרים ולאחר מכן בבריחה רגלית, כשכל אותה עת הוא מחזיק באקדח עם מחסנית טעונה. ב""כ המאשימה הפנתה להרשעותיו הקודמות של הנאשם והסתבכויות קודמות שלו עם החוק, דבר שלטענתה מלמד על כך כי הנאשם לא ניצל את ההזדמנויות שניתנו לו שעה שבתי המשפט גזרו עליו עונשים מתחשבים.",5129371
תפ (נצ') 1073∕05,"ב""כ המאשימה הפנתה בטיעוניה לע""פ 509/85 אדם מונטניגרו נגד מ""י תקדין עליון 86 (2) שם נדון נאשם, אשר הורשע בעבירה של נשיאת נשק שלא כדין (אקדח) עת היה בגילופין, לעונש של 6 שנות מאסר, מתוכם 3 שנים לריצוי בפועל ו- 3 שנים על תנאי ובית המשפט העליון אישר עונש זה.נ",5129371
תפ (נצ') 1073∕05,"עוד הפנתה לע""פ 910/85 אברהים קונדוס נ' מ""י תקדין עליון 86 (2) שם הורשע נאשם בהחזקת אקדח ומחסנית עם 8 כדורים ובית המשפט המחוזי גזר עליו עונש של 3 וחצי שנים מתוכם 15 חודשים לריצוי בפועל. ",5129371
תפ (נצ') 1073∕05,"מקרה אחר, אליו הפנתה ב""כ המאשימה הינו, ע""פ 561/86 דוד דהרי נ' מ""י תקדין עליון 87 (2) נידון נאשם שהורשע בעבירה של נשיאה והובלת נשק שלא כדין ונגזרו עליו 6 שנות מאסר, מהם 4 וחצי שנים לריצוי בפועל. ",5129371
תפ (נצ') 1073∕05,"ב""כ המאשימה הפנתה לפסקי דין נוספים בהם נגזרו על מי שהורשעו בעבירות זהות עונשי מאסר לריצוי בפועל של שנתיים וחצי.ב",5129371
תפ (נצ') 1073∕05,"מנגד, טען הסניגור, כי מדובר בנאשם בן 41, יליד שנת 1964, נשוי ואב ל- 6 ילדים, מובטל וחי מקיצבת מל""ל והוא אף הוכר כנכה בגופו ונקבעה לו נכות רפואית בשיעור 25%, קביעה עליה ערער הנאשם.",5129371
תפ (נצ') 1073∕05,"לטענת הסניגור, בעקבות המקרה נשוא כתב האישום נפגע הנאשם בגופו בצורה רצינית, רגלו נשברה ועבר סדרה של בדיקות וטיפולים רפואיים והסניגור הגיש מסמכים המאמתים טענה זו.",5129371
תפ (נצ') 1073∕05,"בהתיחסו לעברו של הנאשם, טען הסניגור כי הוא מעולם לא הורשע ולא הוחשד בעבירה שעניינה נשיאת נשק. עוד ציין כי הרשעותיו הקודמות הם מלפני זמן רב, הרשעתו האחרונה הינה משנת 1997, ומאז עושה הנאשם כל שביכולתו לנהל אורח חיים נורמטיבי.",5129371
תפ (נצ') 1073∕05,"הסניגור טען עוד כי יש לזקוף לזכות הנאשם, את העובדה שהוא הודה מיד לאחר מעצרו בכל מה שיוחס לו על פי כתב האישום המתוקן, להבדיל מכתב האישום המקורי, הודה כי האקדח והתחמושת שייכים לו ונטל אחריות על מעשיו. עוד טען הסניגור כי הנאשם לא החזיק ונשא את הנשק לצורכי פעילות עבריינית אלא לצורכי הגנה עצמית מפני סכנה ממשית לחייו וציין כי בעבר בוצעו שני נסיונות התנקשות בחייו, אשר באחד מהם נרצח אדם אחר והוא עצמו נפצע. הסניגור ציין כי לא נעשה באקדח שימוש עברייני כלשהו על ידי הנאשם, הוא גם לא החזיק בו לצורכי סחר או לצורכי העברתו לידיים אחרות אלא כאמור לצורכי הגנה עצמית בלבד.",5129371
תפ (נצ') 1073∕05,"לתמיכה בטענותיו אלה הגיש הסניגור תדפיס של דו""חות מידע מהם עולה כי בידי המשטרה מידע מודיעיני, כשנה לפני מעצרו של הנאשם, על כך כי הנאשם מחזיק באקדח לצורכי הגנה עצמית.",5129371
תפ (נצ') 1073∕05,"הסניגור הגיש מצידו מספר פסקי דין אשר עניינם עבירות של החזקה ונשיאת נשק, והעונשים שהוטלו באותם פסקי דין אף בנסיבות שלטענת הסניגור הן חמורות מנסיבות ביצוע העבירה על ידי הנאשם, נעו בין 3 וחצי חודשי מאסר בפועל ל- 18 חודשי מאסר לריצוי בפועל.",5129371
תפ (נצ') 1073∕05,"לסיכום טען הסניגור, כי עונש מאסר לתקופה שתרוצה בעבודת שירות הינו העונש ההולם את כלל הנסיבות.",5129371
תפ (נצ') 1073∕05,"החזקת נשק שלא כדין, לא כל שכן נשיאתו כשהוא טעון, הינם מעשים חמורים, ומסכנים את בטחון הציבור. מה עוד ועבירה זו הפכה להיות נפוצה במקומותינו. בענייננו, נסע הנאשם כשהוא נושא אקדח טעון במחסנית ובה 5 כדורים סמוך לשעה 03:50 ולא הובררה מטרת נסיעתו בשעה מאוחרת זו. כנסיבה מחמירה יש לראות את נסיון הימלטותו של הנאשם מהשוטרים חרף המרדף שהם ערכו אחריו ובהשלכת האקדח והמחסנית כאשר נוכח לראות כי השוטרים הצליחו לתפוס אותו.",5129371
תפ (נצ') 1073∕05,"מצד שני, קיימות נסיבות מקלות שיש להתחשב בהן בבואנו לגזור את דינו של הנאשם, בראש ובראשונה יש להתחשב בטענת הנאשם, המקובלת עליי, והנתמכת במידע המודיעיני שהוגש ע""י הסניגור, לפיה המטרה מהחזקת האקדח ונשיאתו הינה הגנה עצמית ולא מטרה עבריינית, זאת לאחר שבעבר אכן נעשו שני נסיונות להתנקש בחייו ובאחד מהם אף נפצע ואחר, שנהג ברכב בו הוא נסע, נרצח.",5129371
תפ (נצ') 1073∕05,"בנוסף, יש לזקוף לזכותו של הנאשם את נטילתו לאחריות והודאתו כבר בשלב מוקדם של החקירה המשטרתית ולאחר מכן בשלב מוקדם של המשפט. יש גם להתחשב במידה מסוימת במצבו המשפחתי כפי שנטען על ידי הסניגור וכן במצבו הרפואי.",5129371
תפ (נצ') 1073∕05,"באשר לעברו, גם אם לנאשם 7 הרשעות קודמות, הרי שרובן ככולן של עבירות אלה בוצעו לפני זמן רב יחסית. הרשעתו הראשונה הינה משנת 84 והאחרונה משנת 1997, החמורה מבין העבירות בהן הורשע הנאשם בעבר, הינה מ- 14/1/93 ועניינה פציעה או חבלה זדונית שלא כדין. ",5129371
תפ (נצ') 1073∕05,"באשר לשאר הרשעותיו הקודמות, המדובר בעבירות שאינן חמורות במיוחד כאשר רובן ככולן בוצעו, כאמור, לפני זמן רב. הרשעתו הקודמת האחרונה של הנאשם הינה כאמור מיום 22/12/97 ועניינה עבירה של תקיפה סתם, עבירה על סעיף 379 לחוק העונשין. ",5129371
תפ (נצ') 1073∕05,"שקלתי את חומרת העבירות בהן הורשע הנאשם, את נסיבות ביצוען ואת טענותיהם של ב""כ הצדדים, והחלטתי לגזור על הנאשם 22 חודשי מאסר מהם 10 חודשים לריצוי בפועל מיום מעצרו, 23/5/05; יתרת התקופה של 12 חודשים תהיה על תנאי למשך 3 שנים והתנאי שהנאשם לא יעבור תוך תקופת התנאי עבירה של נשיאה והובלת נשק או עבירה של החזקת נשק, או כל עבירה אחרת של שימוש בנשק חם,  ויורשע עליה, תוך תקופת התנאי או לאחריה.",5129371
תפ (נצ') 1073∕05,זכות ערעור על גזר דין זה תוך 45 יום מהיום.,5129371
תפ (נצ') 1073∕05,"ניתן היום, 20/06/2005 במעמד עו""ד עדי איינשטין ב""כ המאשימה, עו""ד מני ב""כ הנאשם והנאשם בעצמו.ו",5129371
תפ (נצ') 1073∕05,001073/05פ  054 סנא,"האשם ח'טיב, שופט"
תפ (נצ') 1073∕05,נוסח מסמך זה כפוף לשינויי ניסוח ועריכה,"האשם ח'טיב, שופט"
