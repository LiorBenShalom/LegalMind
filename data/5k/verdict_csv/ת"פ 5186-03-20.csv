verdict,text,part
"ת""פ 5186-03-20","חוק העונשין, תשל""ז-1977: סע'  144(ב2)",חקיקה שאוזכרה: 
"ת""פ 5186-03-20","הנאשם הודה כי ביום 25.02.20 הוא נכנס לחדר השינה של אביו ולקח מארון הבגדים אקדח מסוג יריחו קליבר 9 ומחסנית ובה כדורים תואמים, אותם החזיק האב כדין. לאחר מכן הוא פרסם הודעה ברשת ה""טלגרם"" על העמדת הנשק למכירה ומכר את הנשק ואת המחסנית עם הכדורים לאחר, תמורת סך של 5,000 ₪ במזומן.",גזר דין
"ת""פ 5186-03-20","על יסוד הודאת הנאשם בעובדות, כאמור, הוא הורשע בעבירה של סחר בנשק, לפי סעיף 144(ב2) בחוק העונשין התשל""ז-1977.",גזר דין
"ת""פ 5186-03-20","תחילה, הסדר הטיעון לא כלל הסכמה לעניין העונש. הצדדים הודיעו כי הנאשם אמור להיקלט בקהילה הטיפולית ""מלכישוע"", ונקבעה ישיבה לשמיעת הטיעונים לעונש.",גזר דין
"ת""פ 5186-03-20","שירות המבחן ערך מספר תסקירים על הנאשם. צוין בהם בין היתר שהנאשם בן 26, גרוש ואב לשני ילדים. סובל ממצב רגשי ונפשי מורכב ומהתמכרות רבת שנים לסמים. הנאשם שהה בקהילה הטיפולית מלכישוע במשך כחודש ימים והוחלט להרחיקו ממנה. ונעשו מאמצים לשלבו במסגרת טיפולית אחרת. צוין, כי במהלך המתנת הנאשם למציאת מסגרת טיפולית הוא ביצע ניסיון אובדני, ולאחר מכן אובחנה אצלו בעיה רפואית והוא עבר מספר ניתוחים. ודווח כי בתאריך 22.02.21 הוא נעצר בגין הפרת תנאים מגבילים.",גזר דין
"ת""פ 5186-03-20","שירות המבחן העריך כי הנאשם מתקשה לגייס כוחות לטיפול, ועל רקע מצבו הרפואי הוא אינו פנוי לעריכת תהליך משמעותי. נמנע מהמלצה טיפולית, והמליץ להטיל על הנאשם ענישה מוחשית.",גזר דין
"ת""פ 5186-03-20","בפתח הדיון היום, המליצו הצדדים לבית המשפט להטיל על הנאשם 32 חודשי מאסר בפועל, בניכוי ימי מעצרו, ומאסר על תנאי.",גזר דין
"ת""פ 5186-03-20","ב""כ המאשימה טענה, כי העונש המומלץ מצוי בגדר מתחם העונש ההולם בעבירות דומות, הנע בין שנתיים לשש שנות מאסר. ציינה כי נשקלו הודאת הנאשם, נתוניו האישיים והמשפחתיים, נסיבות כתב האישום ומצבו הרפואי של הנאשם. ועתרה לאמץ את הסדר הטיעון.",גזר דין
"ת""פ 5186-03-20","ב""כ הנאשם הצטרפה לדברי ב""כ המאשימה וציינה כי הטריגר להתמכרות הנאשם לסמים הוא טראומות שחווה במסגרת שירותו הצבאי.",גזר דין
"ת""פ 5186-03-20","נשק הוא כלי מסוכן. הסיכון הגלום בהחזקתו, בנשיאתו ובשימוש בו שלא כדין, ברור מאליו. מכירתו לאחר, חמורה במיוחד, שכן אין לדעת לאלו ידיים הוא יגיע ואיזה שימוש יעשה בו. ומדיניות הענישה הנוהגת בעבירות הנשק היא של חומרה מובהקת.",גזר דין
"ת""פ 5186-03-20","בהתחשב במעשי הנאשם, בעבירה בה הורשע, ברקע לביצוע המעשה, במצבו הנפשי והבריאותי ובנסיבות חייו, בהודאת הנאשם ובשאיפתו לקיום אורח חיים נורמטיבי, ובהתייחס לתקופת המאסר המומלצת, שהיא משמעותית ומותאמת לחומרת מעשה העבירה בנסיבותיו ולמידת אשמו של הנאשם, החלטתי לקבל את המלצת הצדדים לעונש.",גזר דין
"ת""פ 5186-03-20","נוכח האמור, אני מטיל על הנאשם את העונשים הבאים:",גזר דין
"ת""פ 5186-03-20","32 חודשי מאסר בפועל, בניכוי ימי מעצרו.",גזר דין
"ת""פ 5186-03-20",9 חודשי מאסר על תנאי למשך 3 שנים מיום שחרורו מהמאסר שלא יעבור עבירת נשק שהיא פשע.,גזר דין
"ת""פ 5186-03-20","5129371ניתנה והודעה היום ל' ניסן תשפ""א, 12/04/2021 במעמד הנוכחים. ",<#6#>
"ת""פ 5186-03-20",נוסח מסמך זה כפוף לשינויי ניסוח ועריכה,אליהו ביתן 54678313
"ת""פ 5186-03-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",אליהו ביתן 54678313
