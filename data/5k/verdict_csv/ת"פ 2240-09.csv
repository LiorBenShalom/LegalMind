verdict,text,part
"ת""פ 2240-09","ת""פ 2240-09 מ.י. פרקליטות מחוז המרכז נ' אבו בכר בן רואידה",בית משפט השלום בכפר סבא
"ת""פ 2240-09","ביום 8.4.10 הודה הנאשם, והורשע על פי הודייתו, בעבירות של החזקת נשק שלא כדין והחזקת תחמושת שלא כדין. עובדות כתב האישום בהן הודה הנאשם, מדברות בכך שהנאשם, שהינו אזרח ותושב ישראל נכנס ביום 24.8.09 ביחד עם שניים מחבריו, ממחסום 407 מכיון ג'נין לשטח מדינת ישראל ברכב מסוג מיצובישי. ברכב האמור נמצאו נשק מסוג קלאצ'ניקוב ועמו כוונת טלסקופית עטופה בבד, מוסלקים בתוך דופן בדלת הרכב. כן נמצאה מתחת למושב הנוסע מחסנית ריקה.",גזר דין
"ת""פ 2240-09","כאמור, הנאשם הודה בעובדות כתב האישום עוד ביום 8.4.10, אולם היום ציין כי המחסנית היתה יחד עם הנשק. עוד יצוין, כי נוכח דברים שאמר הנאשם לקצינת המבחן, בררתי כי הנאשם אכן מודה בעובדות כתב האישום, ולאחר ששמעתי אותו היום, נחה דעתי כי הודאתו האמורה היא הודאה כנה ואמיתית.",גזר דין
"ת""פ 2240-09","בשל העובדה כי מיקום הימצאות המחסנית אינו משפיע על ההרשעה, לא ראיתי לתקן את הכרעת הדין.",גזר דין
"ת""פ 2240-09","הנאשם הוא צעיר לימים. כבן 20. לא נרשמו לחובתו הרשעות פליליות כלשהם וזוהי הסתבכותו הראשונה עם החוק. תסקיר שירות המבחן אשר הוגש אודות הנאשם, מתאר תמונה מורכבת ובוודאי לא מדובר בתסקיר חיובי לטענת ב""כ הנאשם. עם זה, האמור בתסקיר אינו שלילי במידה שצריכה לפי השקפתי להטות את הכף לחובת הנאשם.",גזר דין
"ת""פ 2240-09","הצדדים התקשרו ביניהם בהסדר טיעון, לפיו יגזר על הנאשם עונש בן 14 חודשי מאסר בפועל וכן ענישה נלווית. לאחר ששמעתי את טענות הצדדים לעונש, ועיינתי בפסיקה שהוצגה לי, מוצא אני כי ההסדר ראוי הוא, אם כי דעתי היא, כי נוכח תפיסת הכוונת הטלסקופית יחד עם הנשק ההתקפי, ניתן לומר שההסדר הוא על הצד הנמוך. אין להתעלם מכך שהנאשם חסך בזמן שיפוטי כאשר הודה במסגרת ההסדר, וכן אין להתעלם מן האינטרס הציבורי בכיבוד הסדרי טיעון באופן כללי. כמו כן, יש להתחשב בקושי הראייתי שעמד בפני התביעה עת צריכה היתה לנהל את ההליך הפלילי נגד הנאשם בהסתמך בעיקר על החזקה הקבועה בחוק.",גזר דין
"ת""פ 2240-09",כאמור דעתי כי ההסדר בסך הכל ראוי ומאזן נכונה בין האינטרסים השונים ובדעתי לכבדו.,גזר דין
"ת""פ 2240-09","אשר על כן, אני גוזר על הנאשם את העונשים הבאים:",גזר דין
"ת""פ 2240-09",14 חודשי מאסר בפועל החל מיום 24.8.09 – המועד בו נעצר הנאשם בתיק זה.,גזר דין
"ת""פ 2240-09","10 חודשי מאסר על תנאי שלא יעבור הנאשם בתקופה בת 3 שנים מיום שחרורו, עבירה לפי סעיף 144 לחוק העונשין או כל עבירת אלימות.",גזר דין
"ת""פ 2240-09","קנס כספי בסך 5,000 ₪ ב- 10 תשלומים חודשיים ושווים החל ביום 1.6.10.",גזר דין
"ת""פ 2240-09","בהתאם להסכמת הצדדים, יוחזר הרכב שנתפס מידי הנאשם לידי אחיו, מר אבו בכר מוחמד ת.ז 066491895.",גזר דין
"ת""פ 2240-09",הנשק והמחסנית יחולטו או יושמדו לפי שיקול דעת המשטרה. ,גזר דין
"ת""פ 2240-09",זכות ערעור לבית המשפט המחוזי מרכז תוך 45 יום מהיום.,גזר דין
"ת""פ 2240-09","ניתנה והודעה היום י' סיון תש""ע, 23/05/2010 במעמד הנוכחים.   ",<#4#>
"ת""פ 2240-09",הוקלד על ידי: מירי אלפסי,"מיכאל קרשן, שופט"
"ת""פ 2240-09",נוסח מסמך זה כפוף לשינויי ניסוח ועריכה,"מיכאל קרשן, שופט"
"ת""פ 2240-09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן","מיכאל קרשן, שופט"
