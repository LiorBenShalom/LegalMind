verdict,text,part
"תפח (ת""א) 1131∕05","חוק העונשין, תשל""ז-1977: סע'  8S, 192, 345(ב)(4), 345ב(4), 347(ב), 379, 380, 382.ב.1., 382.ב.2, 382(ג), ב ה' לפרק י', יC6",חקיקה שאוזכרה: 
"תפח (ת""א) 1131∕05",חל איסור פרסום על כל פרט מזהה הקשור במתלוננת ובבן.,"השופט ד""ר ק. ורדי"
"תפח (ת""א) 1131∕05",הנאשם הורשע על פי הודאתו בכתב אישום מתוקן וזאת במסגרת הסדר טיעון אליו הגיעו הצדדים.,"השופט ד""ר ק. ורדי"
"תפח (ת""א) 1131∕05","העבירות בהן הורשע הנאשם על פי כתב האישום המתוקן הן: אינוס בנסיבות מחמירות - עבירה לפי סעיף 345ב(4) לחוק העונשין, התשל""ז-1977 (להלן: ""החוק"") (בשני אישומים), מעשה סדום בנסיבות מחמירות - עבירה לפי סעיף 347(ב) יחד עם סעיף 345(ב)(4) לחוק (בשני אישומים), תקיפה בנסיבות מחמירות - עבירה לפי סעיף 382(ב)(1) ו-(2), יחד עם סעיף 379 לחוק (בשני אישומים), איומים - עבירה לפי סעיף 192 לחוק ותקיפה הגורמת חבלה של ממש - עבירה לפי סעיף 382(ג) יחד עם סעיף 380 לחוק.","השופט ד""ר ק. ורדי"
"תפח (ת""א) 1131∕05","על פי עובדות כתב האישום המתוקן, מדובר במסכת ארוכה של התעללות מינית ואלימות מתמשכת, החל משנת 1999 ועד שנת 2005, של הנאשם כלפי אשתו ז.ב, לה הוא נשוי 25 שנה (להלן: ""המתלוננת"") וכן באיומים ותקיפה של בנו פ.ב - יליד 1981 (להלן: ""הבן""), וזאת על רקע מנהגו של הנאשם לשתות לשוכרה.","השופט ד""ר ק. ורדי"
"תפח (ת""א) 1131∕05",הנאשם דרש מהמתלוננת לקיים עמו יחסי מין וכאשר סירבה היה תוקף אותה ובועל אותה ללא הסכמתה ותוך ניצול אימתה ממנו.,"השופט ד""ר ק. ורדי"
"תפח (ת""א) 1131∕05","כן, היה הנאשם מחדיר לאיבר מינה ולפי הטבעת של המתלוננת איברי מין עשויים פלסטיק או גומי, ויברטורים, וזאת בניגוד לרצונה של המתלוננת, תוך איומים, מכות וניצול אימתה לביצוע המעשים הנ""ל, כשהוא מבצעם תוך גרימת כאב למתלוננת ועל אף סבלה.","השופט ד""ר ק. ורדי"
"תפח (ת""א) 1131∕05","כמו כן, הנאשם היה מכה את המתלוננת ואת בנו באופן תדיר, כולל הטחת ראשו של הבן לקיר במקרה אחד וחניקתו במקרה אחר, תוך שהוא מאיים על המתלוננת ועל בנו שהוא ימשיך להכותם ויהרוג את שניהם.","השופט ד""ר ק. ורדי"
"תפח (ת""א) 1131∕05","במסגרת הסדר הטיעון ביקשו הצדדים מבית המשפט להטיל על הנאשם עונש של מאסר בפועל וכן מאסר על תנאי, כשהמאשימה תעתור לשבע שנות מאסר בפועל והנאשם לארבע שנות מאסר בפועל.","השופט ד""ר ק. ורדי"
"תפח (ת""א) 1131∕05","כמו כן, הוסכם שיוגש תסקיר נפגע עבירות מין לגבי המתלוננת ואכן תסקיר זה הוגש (להלן: ""התסקיר"").","השופט ד""ר ק. ורדי"
"תפח (ת""א) 1131∕05","הצדדים עתרו לבית המשפט לכבד את הסדר הטיעון המוצע, המאשימה ברף העליון שבו (שבע שנות מאסר) והנאשם ברף התחתון שבו (ארבע שנות מאסר).","השופט ד""ר ק. ורדי"
"תפח (ת""א) 1131∕05","ב""כ המאשימה הדגישה את חומרת המעשים, האלימות וההתעללות הקשה שנהג הנאשם כלפי המתלוננת ובנו, תוך פגיעה מינית, נפשית, פיזית והתנהגות סדיסטית של ממש, שנעשתה חרף תחנוניה של המתלוננת, שהנאשם התעלם מהם ועשה בה כרצונו.","השופט ד""ר ק. ורדי"
"תפח (ת""א) 1131∕05","המאשימה הסבירה את הסתפקותה ברף עליון של עונש של שבע שנות מאסר. בבקשת המתלוננת שלא להעיד בבית המשפט ובאישיותה כפי שעולה מהתסקיר, כשמדובר באשה סגורה שחששה לפגיעה בפרטיותה, התקשתה לחשוף את הדברים והתחננה שלא להעיד בבית המשפט.","השופט ד""ר ק. ורדי"
"תפח (ת""א) 1131∕05","ב""כ הנאשם ביקשה להסתפק בעונש של ארבע שנות מאסר, בהתחשב בכך שהמעשים נעשו עקב שכרותו של הנאשם שגרמה לשינוי בהתנהגותו ולתפיסה מעוותת של מערכת היחסים עם המתלוננת וכי יש לראות את הנאשם כאדם חולה עם שיפוט לקוי.","השופט ד""ר ק. ורדי"
"תפח (ת""א) 1131∕05","כן ביקשה להתחשב בכך שלנאשם אין עבר פלילי, בהודייתו המיידית שחסכה את עדות המתלוננת, חרטתו האמיתית והכנה ושיתוף הפעולה המהיר שלו להסדרת גט עם המתלוננת.","השופט ד""ר ק. ורדי"
"תפח (ת""א) 1131∕05",הנאשם הביע בפנינו חרטה וצער על מעשיו.,"השופט ד""ר ק. ורדי"
"תפח (ת""א) 1131∕05","במסגרת השיקולים לחומרא יש להביא בחשבון שמדובר במסכת ארוכה ואינטנסיבית של התעללות מינית חמורה ומעשי אלימות שנעשו במשך שש שנים במתלוננת, שפגעו בגופה, בנפשה ובכבודה של המתלוננת, מעשים המזעזעים את הסדר החברתי שכולנו נשענים עליו.",שיקולים לחומרא
"תפח (ת""א) 1131∕05","מדובר במגוון של מעשים מיניים, הן של מעשי אינוס והן של מעשי סדום, בצירוף אלימות פיזית ואיומים, כשהנאשם נוהג במתלוננת כרכושו ועושה בה כרצונו באופן מבזה ומשפיל, וזאת, תוך גרימת כאבים למתלוננת ולמרות סיבלה ותחנוניה שיפסיק.",שיקולים לחומרא
"תפח (ת""א) 1131∕05","ניתן לראות שדרגת ההתעללות המינית הלכה והתעצמה, תוך שימוש באביזרי מין וויברטורים אותם הכניס הנאשם לאיבר מינה ולפי הטבעת של המתלוננת, התעללות פיזית ונפשית במתלוננת שהיתה תחת אימה לאור איומיו של הנאשם והמכות שהפליא בה, וכל זאת בבית המשפחה.",שיקולים לחומרא
"תפח (ת""א) 1131∕05","האלימות של הנאשם באה לידי ביטוי גם באלימות כלפי בנו כולל הטחת ראשו לקיר וחניקתו במקרה אחר, אלימות שלוותה באיומים על הבן.",שיקולים לחומרא
"תפח (ת""א) 1131∕05",במסגרת השיקולים לקולא אנו לוקחים בחשבון את הודאתו וחרטתו של הנאשם והעדר עבר פלילי.,שיקולים לקולא
"תפח (ת""א) 1131∕05","יחד עם זאת, נקדים כבר כעת את המאוחר, נדגיש ונבהיר שאלמלא השיקול העיקרי של הגנה על המתלוננת וכיבוד רצונה ותחנוניה שלא להעיד בבית המשפט, לאור אישיותה הסגורה והקושי לחשוף את הדברים, כעולה מהתסקיר, לא היינו מהססים שלא לכבד את הסדר הטיעון ולהטיל על הנאשם עונש מאסר ממושך העולה בהרבה על הרף העליון של הסדר הטיעון.",שיקולים לקולא
"תפח (ת""א) 1131∕05","על פי התסקיר, מדובר במתלוננת שהיא אשה סגורה מאד, שחשיפה ושיתוף זרים לדרך בה ניהלה את חייה, שאף הביאה לכבישת סוד ההתעללות לאורך שנים ארוכות. מטיבה של מערכת יחסים מסוג זה פיתחה המתלוננת תחושת אשמה ותחושת קורבנות עמוקה.",תסקיר נפגעת העבירה
"תפח (ת""א) 1131∕05","על פי התסקיר, שרויה המתלוננת במצב נפשי קשה ביותר, סובלת מפחדים עמוקים, תגובותיה פוסט-טראומטיות ומעוררות דאגה רבה כשהפרוגנוזה להחלמה ולשינוי נמוכה.",תסקיר נפגעת העבירה
"תפח (ת""א) 1131∕05","כן מצויין בתסקיר, שהמתלוננת נרתעת מפנייה מחודשת להמשך טיפול, וזאת מחשש שזכרונות הפגיעה והטראומה ימוטטו אותה.",תסקיר נפגעת העבירה
"תפח (ת""א) 1131∕05","לא בלב קל, החלטנו לכבד את הסדר הטיעון ברף העליון שבו.",דיון והכרעה
"תפח (ת""א) 1131∕05","אנו מודעים למגמת הפסיקה בשנים האחרונות בעבירות מין, במיוחד בתוך המשפחה, להחמרה בענישה, ולא היינו מהססים, במידה והתיק היה מתנהל והנאשם היה מורשע, להטיל על הנאשם עונש העולה בהרבה על העונש שנקבע כרף העליון של הסדר הטיעון.",דיון והכרעה
"תפח (ת""א) 1131∕05","יחד עם זאת, עומדת לעייננו הלכת בית המשפט העליון לענין כיבוד הסדרי טיעון (ע""פ 1958/98 פלוני נ' מדינת ישראל, פ""ד נז(1) 577, שם כובד הסדר טיעון של תשע שנות מאסר בעבירת מין במשפחה). ",דיון והכרעה
"תפח (ת""א) 1131∕05","במקרה דנן, השיקול העיקרי והמכריע המטה את הכף לכיבוד הסדר הטיעון ברף העליון שבו הינו השיקול של הגנה על המתלוננת וכיבוד רצונה ותחנוניה שלא להעיד בבית המשפט ולא להחשף לעדות, מצב שהיה קשה במיוחד עבורה לנוכח אישיותה הסגורה, הקושי לחשוף את הדברים ומצבה הנפשי הקשה.",דיון והכרעה
"תפח (ת""א) 1131∕05","המתלוננת חוששת להמשיך בטיפול עקב החשש שההתמודדות עם זכרונות הפגיעה והטראומה תמוטט אותה וחשש זה קיים, ואף מקל וחומר, במידה ותעיד בבית המשפט.",דיון והכרעה
"תפח (ת""א) 1131∕05","בנסיבות אלו, ומתוך הגנה על המתלוננת, אנו סבורים שיש לכבד את הסדר הטיעון תוך הבהרה והדגשה למתלוננת שבית המשפט מבין אותה ואומר בקול צלול וברור שהמעשים שעשה בה הנאשם הם מעשים חמורים ונוראים ושהיא היתה קורבן למעשים אלו, ללא כל אשמה מצידה. כנ""ל לגבי המעשים החמורים שעשה הנאשם לבנו שהיה קורבן למעשים אלו ללא כל אשמה מצידו.",דיון והכרעה
"תפח (ת""א) 1131∕05",שבע שנות מאסר החל מיום מעצרו 15/8/05.,לפיכך אנו גוזרים על הנאשם את העונשים הבאים:
"תפח (ת""א) 1131∕05","שתי שנות מאסר על תנאי, שהנאשם לא יעבור במשך שלוש שנים מיום שחרורו מהמאסר עבירת מין מסוג פשע המנויה בסימן ה' לפרק י' לחוק העונשין.",לפיכך אנו גוזרים על הנאשם את העונשים הבאים:
"תפח (ת""א) 1131∕05","שנים עשר חודשי מאסר על תנאי, שהנאשם לא יעבור במשך שלוש שנים מיום שחרורו מהמאסר כל עבירה לפי סימנים ו', ו1, ח', לפרק י' לחוק העונשין ועבירת איומים.",לפיכך אנו גוזרים על הנאשם את העונשים הבאים:
"תפח (ת""א) 1131∕05","פיצוי למתלוננת בסך של 10,000 ₪ שישולם תוך 30 יום מהיום באמצעות הפקדה במזכירות בית המשפט לפי כתובת שתמסור ב""כ המאשימה.",לפיכך אנו גוזרים על הנאשם את העונשים הבאים:
"תפח (ת""א) 1131∕05","באם לא ישולם הסכום במועד, ישא הסכום ריבית והפרשי הצמדה כדין מהיום ועד לתשלום המלא בפועל.",לפיכך אנו גוזרים על הנאשם את העונשים הבאים:
"תפח (ת""א) 1131∕05","באם לא יעמוד הנאשם בתשלום זה, יטפל מנגנון הגביה של מערכת בתי המשפט בהליך הגביה המתחייב, עד להעברת הפיצוי בפועל לידי המתלוננת.",לפיכך אנו גוזרים על הנאשם את העונשים הבאים:
"תפח (ת""א) 1131∕05","ס' רוטלוי  ס""נ 54678313-1131/05",5129371
"תפח (ת""א) 1131∕05","54678313ניתן היום י""ג באלול, תשס""ו (6 בספטמבר 2006) במעמד הצדדים.",5129371
"תפח (ת""א) 1131∕05",נוסח מסמך זה כפוף לשינויי ניסוח ועריכה,"ס' רוטלוי, שופטת, ס.נ - אב""ד"
