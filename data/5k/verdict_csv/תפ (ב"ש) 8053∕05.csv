verdict,text,part
"תפ (ב""ש) 8053∕05","חוק העונשין, תשל""ז-1977: סע'  144 (א), 144 (ב), 144(ב2), 499(א)(1)",חקיקה שאוזכרה: 
"תפ (ב""ש) 8053∕05","הנאשם הורשע על פי הודאתו בכתב האישום המתוקן בשתי עבירות  של קשירת קשר לביצוע פשע לפי סעיף 499(א)(1) לחוק העונשין תשל""ז – 1977 (להלן: ""חוק העונשין""), בעבירה של רכישת נשק לפי סעיף 144 (א) לחוק העונשין, בעבירה של הובלת נשק לפי סעיף 144 (ב) רישא לחוק העונשין, בעבירה של החזקת נשק לפי סעיף 144 (א) רישא לחוק העונשין, בעבירה של הסתייעות ברכב לביצוע פשע לפי סעיף 43 לפקודת התעבורה התשכ""א – 1961 ובשתי עבירות  של סחר בנשק לפי סעיף 144(ב2) לחוק העונשין.",גזר דין
"תפ (ב""ש) 8053∕05","כתב האישום, אשר הוגש כנגד הנאשם, הכיל חמישה אישומים ובו עבירות נשק. הצדדים הציגו בפני הסדר לפיו תוקן כתב האישום באופן בו נמחק האישום החמישי ומהאישום הראשון נמחקו העבירות של הובלת נשק, החזקת תחמושת ורכישת תחמושת. הנאשם הודה באישום הראשון לאחר שתוקן וכן באישום השני וכפר באישום השלישי והרביעי. במסגרת ההסדר הודיעה המאשימה כי לא תבקש להוכיח את האישומים בהם כפר הנאשם.",גזר דין
"תפ (ב""ש) 8053∕05","האישום הראשון המתוקן, בו הודה הנאשם, מלמד כי במועד כלשהו, שאינו ידוע במדויק ולאחר ה- 26.8.04, קשר הנאשם קשר עם מוחמד סילמי טרבין תושב סיני (להלן: ""מוחמד"") לרכוש ממנו כלי נשק – חמישה רובים מסוג קלצ'ניקוב. במסגרת הקשר התקשר מוחמד לנאשם, 4 ימים לאחר מכן, והודיע לו כי עליו להגיע לישוב מצפה רמון ושם ימסרו לו שני אנשים מטעמו של מוחמד את כלי הנשק הנ""ל. הנאשם נסע בכלי רכבו מסוג טנדר איסוזו לאזור מצפה רמון ושם נפגש עם שני אנשים אשר נשלחו מטעמו של מוחמד ממצריים ונכנסו לישראל שלא כדין. שני האנשים הללו מסרו לנאשם חמישה רובים מסוג קלצ'ניקוב ומחסניות שחלקן מלאות בתחמושת עבורם שילם הנאשם סך של 6,000 דולר אמריקאי. הנאשם נטל את התחמושת והסיעה בכלי רכבו אל מקום בסמוך אל ביתו בערוער והסתירם במערה.",גזר דין
"תפ (ב""ש) 8053∕05","האישום השני מלמד כי בסמוך לאחר רכישת חמשת הרובים קשר הנאשם קשר עם סאקב אבו ערר (סאקב) למכור לו נשק. יום למחרת קבלת חמשת הרובים מכר הנאשם לסאקב ארבעה מתוך חמשת הרובים אשר היו ברשותו תמורת סך השווה   ל - 1,500 דולר אמריקאי לכל רובה, כשהתשלום נעשה בחלקו בשקלים ובחלקו בדינרים. יום למחרת מכר הנאשם לריאד פחרי אבו עראר, אשר נשלח מטעם סאקב, את הרובה החמישי. בסך הכל מכר הנאשם לסאקב את כל חמשת הרובים בתמורה לסך השווה בשקלים ל - 7,500 דולר אמריקאי, שלא כדין.",גזר דין
"תפ (ב""ש) 8053∕05","הדגישה התובעת את חלקו הדומיננטי של הנאשם בהברחת הנשק הנדונה וכן ציינה כי אותו מוחמד תושב מצרים נעצר אף הוא ועניינו תלוי ועומד בפני הרכב תלתא בשל ריבוי והיקף העבירות הביטחוניות המיוחסות לו. התובעת ביקשה כי בית המשפט ידחה את הסבריו של הנאשם כי ביצע את המעשים לצורכי הגנה עצמית, הן בשל כמות הנשקים הנכבדה שהחזיק ברשותו והן לנוכח העובדה כי מצא לנכון להחביא את כלי הנשק מחוץ לביתו, באופן המלמד כי לא להגנת ביתו עשה את שעשה. הוסיפה והטעימה דבריה התובעת בהדגישה את המצב הביטחוני השביר והעדין בו נמצאת כיום מדינת ישראל כששוטריה וחייליה עושים ימים כלילות למנוע כל פעילות טרור היוצאת לפגע באזרחי המדינה. לטענתה הנאשם מכר את חמשת כלי נשק כשהוא עוצם את עיניו בפני האפשרות כי כלי הנשק הנדונים ימצאו את דרכם לידיים עוינות ביטחוניות או פליליות.",גזר דין
"תפ (ב""ש) 8053∕05",תסקיר שירות המבחן גולל בפני את נסיבותיו האישיות של הנאשם. המדובר בבחור צעיר כבן 32 נשוי לשתי נשים ואב ל- 11 ילדים. שירות המבחן ציין כי טרם מעצרו עבד כנהג משאית ופרנס את בני משפחתו. שירות המבחן התרשם כי מדובר באדם בעל יכולות וכוחות לתפקד באופן תקין הן לנוכח העובדה כי נעדר הוא הרשעות קודמות והן לנוכח העובדה כי עבד באופן מסודר ולאורך זמן. שירות המבחן ציין כי הנאשם הביע בפניו מילות חרטה אך לדעת קצין המבחן היו אלו דבריו אשר נאמרו כדי לקדם את עניינו ולהשיג הקלה בעונש וכי מעורבותו באירועים הנדונים נעשו מתוך בצע כסף.,גזר דין
"תפ (ב""ש) 8053∕05","טען הסנגור להגנת מרשו וציין כי נסיבות ביצוע עבירות הנשק במקרה דנן מלמדות כי הן נעברו על רקע פלילי ולא ביטחוני. לדבריו יש לתת את הדעת לעובדה כי הנאשם מכר את כלי הנשק לאדם ישראלי ולא לתושב שטחים או גורם עוין כלשהו ובכך ביקש לאבחן את עניינו של הנאשם מכל אותם מקרים בהם מצא לנכון בית המשפט להטיל ענישה מוחשית ומרתיעה לשנים ארוכות כאשר דובר בסחר של נשק והעברתו ממצרים אל תחומי הרשות הפלסטינית. הסנגור הדגיש את נסיבותיו האישיות של הנאשם, עליהן עמד שירות המבחן, והוסיף והרחיב אודות מצב בריאותם הקשה של שלושת ילדיו הנזקקים לטיפול סיעודי ושיקומי צמוד, על כל הקושי המשתמע מכך ובפרט כאשר אב המשפחה נמצא מאחורי סורג ובריח מזה כשנה. סיכם הסנגור את דבריו בכך שביקש כי בית המשפט לא ימצה עימו את הדין לנוכח נסיבותיו האישיות, העובדה כי נעדר הוא הרשעות קודמות וכי בפועל מגלה הנאשם חרטה על מעשיו. הנאשם אף הוא הוסיף ואמר דברי חרטה.",גזר דין
"תפ (ב""ש) 8053∕05","העבירות בנשק נמנות על העבירות החמורות שבחוק העונשין. מדינת ישראל ממשיכה להיאבק על קיומה מן היום הראשון של היווסדה. ברבות הימים הכירו חלק משכנותיה בקיומה של מדינת ישראל אך מנגד צמחו בתוכה ומחוצה לה ארגוני טרור אשר שמו להם ליעד לפגוע באזרחי מדינת ישראל ואף לכלותה. פעילות גורמי הטרור התעצמה בשנים האחרונות  והגם פעילות גורמי הביטחון, העמלים יומם וליל בניסיון  לחבל בהתעצמות החימוש המתרחשת בקרב הגורמים העוינים בפרט בתחומי הרשות הפלסטינית, עדים אנו לתופעה מדאיגה המדירה שינה מעיננו, בה אזרחי מדינת ישראל מנצלים את זכותם לנוע באופן חופשי בתוך תחומי מדינת ישראל, ומבריחים נשק רב מגבול מצרים לתחומי מדינת ישראל וסוחרים בו בין בממכר לאחרים בתחומי מדינת ישראל ובין בהובלתו ומכירתו לגורמים בתחומי הרשות הפלסטינית.",גזר דין
"תפ (ב""ש) 8053∕05","בנסיבות העניין לא הייתה כל עדות למכירת הנשק לגורמים בתחומי הרשות הפלסטינית אך נלמד מכתב האישום כי הנאשם  היה בבחינת הדמות הדומיננטית בעסקאות הנשק שביצע. הוא זה אשר יצר קשר עם אותו סוחר מצרי, הוא זה אשר נסע כדי לפגוש באותו שליח ולקחת מידיו את הנשק, הוא זה אשר הוביל את הנשק למקום מסתור ובסמוך לאחר מכן אף מכר אותו. טענתו של הנאשם כי נעדר הוא כל כוונה לפגוע בביטחון המדינה הינה בבחינת אמירת שוא מאחר וכל אזרח ישראל הסוחר בכלי נשק, באופן בלתי חוקי, חייב להיות מודע כי נשק זה עלול להתגלגל ולעשות את דרכו לגורמים עוינים הנמצאים בשכנות לנו ומשוועים לנשק המועבר אליהם בדרך לא דרך, לצערנו גם על ידי אזרחי המדינה. גם אם היה הנשק עושה דרכו לידיים פליליות היה עליו לצפות כי עלול הדבר לפגוע באזרחי המדינה. הנאשם היה אדיש לאפשרויות אלו והוא אך ביקש לקדם את ענייניו הכלכליים על גבם של אזרחי המדינה המשוועים  אך לשקט ולשלווה.",גזר דין
"תפ (ב""ש) 8053∕05","דברי החרטה, אותם השמיע בפני, נאמרו אך כדי לקדם את עניינו והוא הקלה בעונש, חרטה אמיתית לא שמעתי בדבריו. בנסיבות אלו סברתי כי נסיבותיו האישיות של הנאשם, אותן חזר והדגיש, נסוגות מפני האינטרס הציבורי והוא למגר את התופעה המדאיגה של הברחת נשק מגבול מצריים לתוך תחומי מדינת ישראל. כשחומרת יתר יש לייחס לנסיבות בהן מדובר באזרחי מדינת ישראל הנותנים יד לכך כשבמעשיהם אלו יוצאים הם נגד אחיהם, ילדנו, אותם חיילים הנקראים לשמור על גבולות המדינה ולהבטיח את בטחון המדינה. תרומתו הדלה של בית המשפט למיגור התופעה, או למצער צמצומה, הנה בדרך של הטלת ענישה מוחשית ומחמירה אשר תגלם בחובה את הגמול הראוי למעשים אלו וכן תבטיח את גורם ההרתעה.",גזר דין
"תפ (ב""ש) 8053∕05","בשקלול כל השיקולים אשר  עמדו על הפרק, תוך התייחסות למדיניות הענישה הרווחת בשנים האחרונות לנוכח ריבוי תופעת עבירות בנשק בפרט במחוז הדרום, ובהתחשב בנסיבות המאפיינות את האירועים נשוא כתב האישום: כמות הנשק, מספר המקרים הבודד, הודאתו בכתב האישום לאחר שתוקן וכן העובדה כי לנאשם אין הרשעות קודמות, אינני מוצאת לנכון למצות עמו את הדין, כפי שראוי היה לעשות בנסיבות אחרות, והנני משיתה עליו את העונשים הבאים:",גזר דין
"תפ (ב""ש) 8053∕05",מאסר בפועל של 8 שנים החל מיום מעצרו 16.1.05.,גזר דין
"תפ (ב""ש) 8053∕05",מאסר על תנאי של  24 חודשים והתנאי שהנאשם לא יעבור כל עבירת נשק,גזר דין
"תפ (ב""ש) 8053∕05",וזאת תוך 3 שנים מיום שחרורו.,גזר דין
"תפ (ב""ש) 8053∕05",הנני פוסלת את הנאשם מלקבל או להחזיק רישיון נהיגה לתקופה של 3 שנים מיום שחרורו.,גזר דין
"תפ (ב""ש) 8053∕05",הנני מורה על חילוט כלי רכבו של הנאשם לטובת המדינה.,גזר דין
"תפ (ב""ש) 8053∕05","ניתן היום י""ב באדר, תשס""ו (12 במרץ 2006) במעמד הצדדים",54678313
"תפ (ב""ש) 8053∕05",008053/05פ  055 בת-שבע אביגל,"רחל ברקאי, שופטת"
"תפ (ב""ש) 8053∕05",נוסח מסמך זה כפוף לשינויי ניסוח ועריכה,"רחל ברקאי, שופטת"
