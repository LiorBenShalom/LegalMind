verdict,text,part
"תפ (כ""ס) 2588∕03","לשאלת ביהמ""ש, אינני יודע אם היה הנאשם בפיקוח שרות המבחן בעת ביצוע העבירות כפי שמצויין בתסקיר שרות המבחן בעניינו.","ב""כ הנאשם:"
"תפ (כ""ס) 2588∕03",לפי הנתונים שברשותי אין ביכולתי לדעת.,"ב""כ המאשימה:"
"תפ (כ""ס) 2588∕03","פקודת הסמים המסוכנים [נוסח חדש], תשל""ג-1973: סע'  7 א, ג","חוק העונשין, תשל""ז-1977: סע'  144 א, 192, 380"
"תפ (כ""ס) 2588∕03","הנאשם הורשע לאחר שמיעת הראיות בעבירות של תקיפה חבלנית – עפ""י ס' 380 לחוק העונשין תשל""ז – 1977 (להלן: ""החוק""), איומים – עפ""י ס' 192 לחוק, כמפורט בהכרעת הדין.",גזר דין
"תפ (כ""ס) 2588∕03","בנוסף הורשע הנאשם עפ""י הודאתו בעובדות כתב האישום המתוקן בת.פ. 2382/02 (שלום – ראשל""צ) - שצורף, בעבירות של החזקת נשק- עפ""י ס' 144 א' רישא לחוק, החזקת תחמושת – עפ""י ס' 144 א' סיפא לחוק, והחזקת סם לצריכה עצמית- עפ""י ס' 7 א' + ג' סיפא לפקודת הסמים המסוכנים (נוסח חדש), התשל""ג – 1973. ",גזר דין
"תפ (כ""ס) 2588∕03","מתסקיר שרות המבחן שהתקבל בעניינו של הנאשם ביום 7.12.05 עולה כי הנאשם כבן 30 נשוי, אב לתינוקת כבת שנה וחצי, ועובד כמפקח עבודה בעיריית ראשל""צ מזה מספר שנים.",גזר דין
"תפ (כ""ס) 2588∕03","הנאשם ביצע את העבירות נשוא תיק זה בתקופה בה היה במבחן השירות, בנוגע לעבירות סמים שביצע, אך מאז לא נפתחו נגדו תיקים נוספים.",גזר דין
"תפ (כ""ס) 2588∕03","הוא הביע צער וחרטה על ביצוע העבירות שנעשו בעקבות סכסוך רומנטי שפגע בו בצורה קשה, ושבגללו אף הדרדר לשימוש בסמים.",גזר דין
"תפ (כ""ס) 2588∕03","מאז הוא לא חווה תחושת כעס כלפי המתלונן, הפסיק לצרוך סמים, מנהל אורח חיים תקין, ואף הקים משפחה.",גזר דין
"תפ (כ""ס) 2588∕03","הנאשם הוא בן זקונים במשפחת מוצאו, המונה שש נפשות, אביו בן 70 – פנסיונר ואמו הינה עקרת בית - כבת 60. לאחיו של הנאשם יש רקע של התמכרות לסמים, והוריו תוארו כדמויות חלשות וחסרות יכולת לספק מענה לצרכים הרגשיים של ילדיהם.",גזר דין
"תפ (כ""ס) 2588∕03","הנאשם נשר ממסגרת לימודית בגיל 15 והשתלב בפרויקט לנוער בעיריית ראשל""צ במשך 3 שנים עד גיוסו לצבא, שם שירת שרות צבאי מלא כנהג בהנדסה קרבית. לאחר שחרורו מהצבא החל לעבוד כשכיר בעירית ראשל""צ, ושם הוא עובד עד היום.",גזר דין
"תפ (כ""ס) 2588∕03","הנאשם היה בקשר טיפולי אנטנסיבי עם שירות המבחן במשך שנה וחצי, כיום אינו מרגיש צורך להמשיך בטיפול, הוא מבטא שביעות רצון מחייו ושולל קיומן של בעיות.",גזר דין
"תפ (כ""ס) 2588∕03","שרות המבחן התרשם שמאז ביצוע העבירות – התארגן הנאשם מחדש והתייצב בחייו ומנהל אורח חיים יציב ומאורגן, ועל כן מאסר בפועל עלול לפגוע באופן משמעותי במהלך חייו ובתפקודו החיובי.",גזר דין
"תפ (כ""ס) 2588∕03","נוכח האמור - המליץ שירות המבחן להשית על הנאשם מע""ת משמעותי, או מאסר במסגרת עבודות שרות.",גזר דין
"תפ (כ""ס) 2588∕03","מנהל אגף הגינון בעירית ראשל""צ, העובד בעיריה מזה כ – 28 שנה. את הנאשם הוא מכיר מאז היותו נער, והוא זה שקיבל אותו לעבודה במחלקה במסגרת קבוצות עבודה של נערים המתחייבים להתגייס לצבא, ובמידה והם משרתים בצורה הולמת - הם נקלטים בחזרה במחלקת הגינון.",	עד אופי – 1 – ציון זריני
"תפ (כ""ס) 2588∕03","מאז שהנאשם נקלט במחלקה לאחר השירות הצבאי הוא החליף מספר תפקידים ניהוליים, והיו לו קבוצות עבודה של כ – 4 – 20 עובדים.",	עד אופי – 1 – ציון זריני
"תפ (כ""ס) 2588∕03","הוא לא נתקל בבעיות משמעת מצידו של הנאשם, ויתרה מכך - לנאשם קשרי עבודה וידידות טובים עם שאר העובדים במחלקה.",	עד אופי – 1 – ציון זריני
"תפ (כ""ס) 2588∕03","	הוא סומך על הנאשם, העושה את עבודתו נאמנה.",	עד אופי – 1 – ציון זריני
"תפ (כ""ס) 2588∕03",בחקירתו הנגדית ציין העד כי הוא מכיר את הנאשם מגיל 15.,	עד אופי – 1 – ציון זריני
"תפ (כ""ס) 2588∕03","בטיעוניה לעונש ציינה ב""כ המאשימה כי לנאשם הרשעה אחת משנת 01' בגין החזקת סמים מסוכנים שלא לצריכה עצמית, ובנוגע לעבירות נשוא התיק המצורף בהן הודה הנאשם, מדובר על החזקת אמל""ח שנמצא כשיר להרוג אדם, וכלל שני אקדחים ותחמושת תואמת, ונמצאו ברשותו כרטיס אשראי ורישיון נהיגה השייכים לאחר.",	עד אופי – 1 – ציון זריני
"תפ (כ""ס) 2588∕03",הנאשם התנהג בכוחניות שלוחת רסן כלפי המתלונן בתיק בו הוא נדון כעת - כפי שבא לידי ביטוי בתיעוד שבתיק.,	עד אופי – 1 – ציון זריני
"תפ (כ""ס) 2588∕03","מכלול העבירות בהן הורשע הנאשם הן עבירות חמורות, ואין לראות בחלוף הזמן נסיבה לקולא.",	עד אופי – 1 – ציון זריני
"תפ (כ""ס) 2588∕03","בעת ביצוע העבירות היה הנאשם כבן 25, ובגיר דיו כדי לעמוד על משמעות מעשיו.",	עד אופי – 1 – ציון זריני
"תפ (כ""ס) 2588∕03","על כן, עתרה ב""כ המאשימה להשית על הנאשם מאסר בפועל, מע""ת, קנס ופיצוי למתלונן.",	עד אופי – 1 – ציון זריני
"תפ (כ""ס) 2588∕03","מאידך, ציין ב""כ הנאשם בטיעוניו לעונש כי התיק שצורף הוא תיק ישן, שכבר היה בגניזה, ועניינו דברים שמצא הנאשם במהלך עבודתו כגנן, ובנוסף גם דברים שנשארו אצלו משרות המילואים.",	עד אופי – 1 – ציון זריני
"תפ (כ""ס) 2588∕03","בעבירות נשוא התיק בו הוא נדון - הרגיש הנאשם נבגד בידי חבריו הטובים. לאחר המקרה המשפחות חזרו להיות בקשר חברי, הנאשם התחתן, והקים משפחה.",	עד אופי – 1 – ציון זריני
"תפ (כ""ס) 2588∕03","במשך 5.5 שנים מאז המקרה לא הסתבך הנאשם בפלילים, ואפשר לסמוך עליו שהשתקם.",	עד אופי – 1 – ציון זריני
"תפ (כ""ס) 2588∕03","הנאשם לא יכל להיעזר במשפחתו, הוא נאבק יום יום על קיומו, והצליח להגיע לאן שהגיע בניגוד לכל הסיכויים, ובעזרת גורמים בעירית ראשל""צ.",	עד אופי – 1 – ציון זריני
"תפ (כ""ס) 2588∕03","שרות המבחן וגורמים נוספים המכירים את הנאשם מעידים כי הוא לא מעד, לא נכשל, ועל כן ראוי שלא לקלקל את מה שהושג עד כה.",	עד אופי – 1 – ציון זריני
"תפ (כ""ס) 2588∕03","הנאשם גם הפסיק להשתמש בסמים, וכל בדיקות השתן שמסר נמצאו נקיות.",	עד אופי – 1 – ציון זריני
"תפ (כ""ס) 2588∕03","הנאשם שהה במעצר בית כמעט כשנה, הוא אף פעם לא ריצה עונש מאסר בפועל וזו הפעם הראשונה שהוא מורשע בעבירת אלימות.",	עד אופי – 1 – ציון זריני
"תפ (כ""ס) 2588∕03","כן הוגשו מסמכים בדבר ""סולחה"" עם משפחת המתלונן, ובדבר טיב אופיו של הנאשם.",	עד אופי – 1 – ציון זריני
"תפ (כ""ס) 2588∕03","על כן, עתר ב""כ הנאשם להשית על הנאשם עונש הרתעתי הצופה פני עתיד.",	עד אופי – 1 – ציון זריני
"תפ (כ""ס) 2588∕03","בפני בימ""ש ציין הנאשם כי עברו 3.5 שנים מאז המקרה, והוא למד ממנו המון, על כך שאין צורך להגיע לאלימות. למרות שהמתלונן לא נמצא בארץ - הם משוחחים, ועשו ""סולחה"" מזמן.",	עד אופי – 1 – ציון זריני
"תפ (כ""ס) 2588∕03","האלימות הבריונית והכוחנות הפכו לשפתם הסמי-רישמית של רבים באוכלוסיה, ופשו כנגע, באשר אנשים ונשים, צעירים ובוגרים, פותרים את בעיותיהם בכוח הזרוע, תוך פגיעה קשה בזולת.",הכרעה
"תפ (כ""ס) 2588∕03","אותם עבריינים נוקטים באלימות אכזרית ללא חמלה, ועיתים אף גורמים לקורבנותיהם נזקים בלתי הפיכים, מטילים מורא ופחד על סובביהם, ואף על אזרחים תמימים, ויוצרים במעשיהם אווירה של טרור ואימה.",הכרעה
"תפ (כ""ס) 2588∕03","מנהג נקיטת אלימות ורמיסת כבודו וגופו של אדם אחר, מובילים באחת אף  לשימוש באמצעים קטלניים כנגד מושאם, כאשר ערך האדם, חייו, כבודו ושלמות גופו מאבדים מערכם, ולא בכדי נזעקות רשויות המדינה אל מול גל האלימות והטרור הכוחני השוטף את עריי ישראל.",הכרעה
"תפ (כ""ס) 2588∕03","כמעט מידי יום מותקפים אזרחים, חלקם באמצעות תקיפה ידנית, חלקם בנשק קר, חלקם אף על ידי נשק חם, אף בטילים ומטענים - הפוגעים בדרכם אף בחפים מפשע.",הכרעה
"תפ (כ""ס) 2588∕03",	בקרב הציבור נוצרה תחושת חוסר אונים ופחד.,הכרעה
"תפ (כ""ס) 2588∕03","על כן, יש צורך להלחם בתופעה זו בנחישות ובתקיפות, ומערכת אכיפת החוק חייבת להעמיד לדין את אותם בריונים ולגזור עליהם עונשים חמורים שיגמלו להם על מעשיהם ירתיעו אחרים מלנהוג בדרך זו, ויעבירו מסר לכל הציבור כי זו לא הדרך, כך לא פותרים בעיות, וכל מי שיינסה לנהוג כך - ייענש בחומרת הדין, לבל ישרור כאוס, ופגיעה אנושה בשלטון החוק בפריצת כל הסכרים.",הכרעה
"תפ (כ""ס) 2588∕03","בתי המשפט פסקו רבות כי יש לנקוט ביד קשה כנגד עברייני האלימות, הנשק והסמים נוכח המסוכנות העולה מעבירות אלו לחברה, למדינה וכלל האזרחים.",הכרעה
"תפ (כ""ס) 2588∕03","	כך, בע""פ 11756/04 אנגריי גרסמיוק נ. מ""י  (מיום 19.12.05) דחה ביהמ""ש העליון את ערעורו של הנאשם שהורשע בעבירות אלימות ואיומים ונידון ל- 58 חודשי מאסר בפועל, לאחר שהופעל מע""ת בן 8 חודשים שהיה תלוי ועומד כנגדו, 12 חודשי מע""ת למשך שלוש שנים, ופיצוי כספי למתלונן בסך של 3,000 ₪. ",הכרעה
"תפ (כ""ס) 2588∕03","	ביהמ""ש העליון פסק כי:",הכרעה
"תפ (כ""ס) 2588∕03","המערער ביצע עבירת אלימות זו זמן לא רב אחרי ששוחרר ממאסר ממושך בגין עבירות אלימות חמורות שביצע כלפי בני משפחתו. למרבה הצער, מעשיו אלה של המערער הפכו בעת האחרונה לנפוצים ושכיחים. האלימות הגואה בחברתנו מחייבת את בית המשפט להגיב בחומרה על מעשים מעין אלו. בית המשפט קמא שקל לקולא את נסיבותיו האישיות של המערער, ובייחוד את הקשר שלו עם בנו – אותו הדגיש המערער גם בטיעוניו לפנינו – ולבסוף השית על המערער עונש של 50 חודשי מאסר בפועל ופיצוי כספי של המתלונן. אני סבורה כי עונש זה הינו העונש הראוי בנסיבות בעניין, וכי מכל מקום אין הצדקה להתערבות בעונש.",הכרעה
"תפ (כ""ס) 2588∕03","	בע""פ 2057/05 מורדי שיבלי נ. מ""י  (מיום 21.11.05) דן ביהמ""ש העליון בערעורו של הנאשם שהורשע בעבירות אלימות, וגזר עליו 30 חודשי מאסר בפועל ו- 12 חודשי מע""ת למשך 3 שנים. "," 		סוף דבר: הערעור נדחה על כל חלקיו. """
"תפ (כ""ס) 2588∕03","	ביהמ""ש העליון פסק כי:"," 		סוף דבר: הערעור נדחה על כל חלקיו. """
"תפ (כ""ס) 2588∕03","בנסיבות אלה, החלטנו להעמיד את עונש המאסר על תקופה של 30 חודשי מאסר לריצוי בפועל, אשר יצטברו לתשעת החודשים אותם ריצה בעת גזירת דינו. כמו כן, ראינו להתערב בעונש המאסר על תנאי שהושת על המערער כך שהעונש יועמד על תקופה של 12 חודשי מאסר על תנאי, למשך 3 שנים, אשר לא יופעלו אלא אם יעבור המערער עבירת אלימות מסוג פשע. יתר חלקי גזר הדין יעמדו בתוקפם."," 		סוף דבר: הערעור נדחה על כל חלקיו. """
"תפ (כ""ס) 2588∕03","	בע""פ 9368/04 אבי בן נעים נ. מ""י  (מיום 7.11.05) דחה ביהמ""ש העליון את ערעורו של הנאשם שהורשע בעבירות אלימות חמורות ונידון ל- 5 שנות מאסר, מתוכם 3.5 שנים לריצוי בפועל והיתרה על תנאי. "," 		סוף דבר: הערעור נדחה על כל חלקיו. """
"תפ (כ""ס) 2588∕03","	ביהמ""ש העליון פסק כי: "," 		סוף דבר: הערעור נדחה על כל חלקיו. """
"תפ (כ""ס) 2588∕03","בע""פ 4985/05 פרהאד מירליזדה ואח' נ. מ""י  (מיום 3.11.05) דחה ביהמ""ש העליון את ערעורם של הנאשמים שהורשעו בעבירות אלימות ואיומים ונידונו ל- 4 שנות מאסר בפועל, לאחר שהופעל מע""ת שהיה תלוי ועומד כנגדם, שנתיים מע""ת, ופיצוי למתלונן בסך 15,000 ₪. ","		הערעור נדחה. """
"תפ (כ""ס) 2588∕03","ביהמ""ש העליון פסק כי:","		הערעור נדחה. """
"תפ (כ""ס) 2588∕03","לנוכח כל אלה אנו סבורים כי גם בגזר-הדין לא נפלה שגגה, ומכאן החלטתנו לדחות את הערעור על שני חלקיו.","		הערעור נדחה. """
"תפ (כ""ס) 2588∕03","ברע""פ 5819/05 פלוני נ. מ""י  (מיום 17.7.05) דחה ביהמ""ש העליון את בקשתו של הנאשם שהורשע בביצוע עבירות אלימות בהיותו קטין ונידון ל- 15 חודשי מאסר בפועל, 6 חודשי מע""ת למשך 3 שנים, פיצוי למתלונן בסך 2,500 ₪ והתחייבות בסך 5,000 ₪. ","		הערעור נדחה. """
"תפ (כ""ס) 2588∕03",כב' השופט ס' ג'ובראן פסק כי:,"		הערעור נדחה. """
"תפ (כ""ס) 2588∕03","	בע""פ 8012/04 מחמוד מתאני נ' מ""י  (מיום 16.11.05) דחה בימ""ש העליון את ערעורו של הנאשם שהורשע בביצוע עבירות הקשורות לנשק ונדון ל- 10 שנות מאסר בפועל. ","		סוף דבר, בקשת רשות הערעור נדחית."""
"תפ (כ""ס) 2588∕03","בימ""ש העליון פסק כי:","		סוף דבר, בקשת רשות הערעור נדחית."""
"תפ (כ""ס) 2588∕03","""כפי שנאמר באותו עניין, על העונש המושת בגין עבירות נשק ""לשקף רמה גבוהה של הרתעה"". הופנינו על ידי באי כוחו של המערער לפסקי דין שונים שניתנו בעבר, לפני פסק הדין בע""פ 11475/04, בהם קצבו בתי המשפט עונשים קלים מזה שהוטל על המערער. ואכן, כפי שעשה בית משפט זה בפסק הדין הנזכר, הגיעה השעה להעלות את רף הענישה בעבירות נשק (ראו ע""פ 4831/03 אבו באכר נ' מדינת ישראל (לא פורסם). יש לקוות שהענישה מחמירה בתחום זה תרתיע את אלה הסוחרים בנשק, מובילים נשק ומבצעים עבירות דומות בקשר לכלי נשק. המערער הינו אמנם צעיר בן 25 שנים, ללא עבר פלילי, אך כאשר עסקינן בעבירות כה חמורות ומסוכנות יש ליתן משקל עודף לאינטרס הציבורי על פני נתוניו האישיים של הנאשם"".","		סוף דבר, בקשת רשות הערעור נדחית."""
"תפ (כ""ס) 2588∕03","	ברע""פ 5785/05 – א' פואז ענבוסי נ' מ'  (מיום 11.7.05) דחה בימ""ש העליון את בקשתו של הנאשם שהורשע בעבירה של החזקת אקדח וכדורים שנמצאו בחיפוש בביתו ונדון ל- 5 חודשי מאסר בפועל, 9 חודשי מע""ת.","		סוף דבר, בקשת רשות הערעור נדחית."""
"תפ (כ""ס) 2588∕03",	כב' השופט א' א' לוי פסק כי:,"		סוף דבר, בקשת רשות הערעור נדחית."""
"תפ (כ""ס) 2588∕03","""עתה עותר המבקש לקבלת רשות ערעור, אולם לאחר שעיינתי בבקשתו, ובתגובת המשיבה אליה, הגעתי למסקנה כי דינה להידחות. בא כוחו סבור כי בית משפט השלום קבע כלל לפיו בעבירות נשק, כגון זו בה הורשע המבקש, יש להטיל א-פריורי עונש של מאסר בפועל, ללא קשר לנסיבותיו האישיות של הנאשם, ולא כך הוא. עיון בגזר דינו של בית משפט השלום מעלה כי לצד שיקולים בדבר חומרתה של העבירה בה חטא המערער, הובאו בחשבון גם שיקולים בדבר נסיבותיו האישיות של המבקש, ובהן גילו, עברו הפלילי, מצבו המשפחתי והודאתו בעבירות שיוחסו לו. ועוד, עיון בגזר הדין מעלה כי קביעתו של בית משפט השלום לפיה עבירות בנשק הן חמורות, נסמכת במידה רבה על הלכות שיצאו מבית משפט זה ולא ניתן לומר כי היה זה בית משפט השלום אשר התווה את רף הענישה בסוגיה זו (ראו את ע""פ 910/85) אברהים קונדוס נ' מדינת ישראל (לא פורסם), את ע""פ 5066/98 מדינת ישראל נ' ניעמן דחלה (לא פורסם) ואת רע""פ 2718/04, פואד אבו דחאל נ' מדינת ישראל (לא פורסם), אשר צוטטו גם בגזר דינו של בית משפט השלום"".","		סוף דבר, בקשת רשות הערעור נדחית."""
"תפ (כ""ס) 2588∕03","	ברע""פ 3804/05 אברהים אבוקרינאת נ' מ""י  (מיום 24.5.05) דחה בימ""ש העליון את בקשתו של הנאשם שהורשע בביצוע עבירות של החזקת נשק, ורכוש החשוד כגנוב. הנאשם החזיק בביתו אקדח ומחסניות ונגזר עליו במסגרת הסדר טיעון 4 חודשי מאסר בפועל, 8 חודשי מע""ת למשך 3 שנים וקנס בסך 5,000 ₪.","		סוף דבר, בקשת רשות הערעור נדחית."""
"תפ (כ""ס) 2588∕03",כב' השופט ס' גובראן פסק כי:,"		סוף דבר, בקשת רשות הערעור נדחית."""
"תפ (כ""ס) 2588∕03","""במקרים אחרים דומים כבר ציינתי, כי עבירת החזקת נשק ללא רשות כדין, נמנית על העבירות החמורות, המצדיקות הטלת עונשי מאסר לריצוי בפועל, גם על מי שזו עבירתו הראשונה (ראו רע""פ 2718/04 פואד אבו דחאל נ' מדינת ישראל, תק-על 2004(1) 3401. במאזן השקלא-טריא בעבירות מסוג זה, על בית המשפט לתת משקל נכבד יותר לאינטרס הציבורי ולאינטרס ההרתעתי, על-פני נסיבותיו האישיות של העבריין.","		סוף דבר, בקשת רשות הערעור נדחית."""
"תפ (כ""ס) 2588∕03","הנאשם הורשע בעבירות חמורות של אלימות, עבירות נשק וסמים, שביצוען מעיד על אופיו העברייני והמסוכן.",מן הכלל אל הפרט
"תפ (כ""ס) 2588∕03","בתיק שבכותרת הורשע הנאשם בתקיפה חמורה וחסרת רחמים של המתלונן, תוך גילויי אכזריות כלפיו עד כדי ביצוע שינויים מהותיים בשגרת חייו - ועזיבת הארץ. המתלונן שב למתן עדותו – אך גם כעת הוא שוהה בחו""ל.",מן הכלל אל הפרט
"תפ (כ""ס) 2588∕03","אין גם בתחושת הנבגדות של הנאשם על ידי חבריו הטובים, (כמתלונן – שיצר קשר רומנטי עם חברתו לשעבר של הנאשם) כדי להצדיק את התנהגותו הבריונית חסרת המעצורים של הנאשם – אלא להעצים את חומרתה, כאשר שב ותקף את המתלונן גם אחרי שזה נפל והתחנן שיעזבו – איים עליו איומים בוטים ואף גרם לו לחבלות של ממש.",מן הכלל אל הפרט
"תפ (כ""ס) 2588∕03","הנאשם אף ביצע את תקיפת המתלונן במקום ציבורי על חוף הים, ונוכחות של ציבור לא הרתיעה אותו מביצועה.",מן הכלל אל הפרט
"תפ (כ""ס) 2588∕03","העובדה כי הנאשם גדל במשפחה קשת יום אינה נסיבה לקולא - ורשויות המדינה השונות עמלו רבות כדי לסייע לו בעקבות קשייו, ואף הצליחו וסיפקו לנאשם מסגרת תעסוקתית מכובדת מאז נערותו ועד היום, שהיתה אמורה לאפשר לו לחיות חיים נורמטיביים, אך גם בכך לא היה די כדי לעצור את התנהגותו האלימה והמסוכנת - מה גם שמצוקה אינה אמתלה המתירה לנהוג באלימות.",מן הכלל אל הפרט
"תפ (כ""ס) 2588∕03","יתר על כן, העבירות בהן הורשע הנאשם בתיק שצירף, בייחוד העובדה כי החזיק נשק בביתו עם תחמושת תואמת, מעידות על אופיו המסוכן לשלום הציבור, ונסיבות החזקתם (מציאתם או לקיחתם משירות מילואים) אינן מהוות שיקול לקולא.",מן הכלל אל הפרט
"תפ (כ""ס) 2588∕03","לא מובנת גם הטענה שהתיק שצורף ""כמעט שנגנז"" – הרי העבירות לא התיישנו, הנאשם הודה בביצוען, והורשע בגינן.",מן הכלל אל הפרט
"תפ (כ""ס) 2588∕03","אין זו המעידה הראשונה של הנאשם, משנת 99' ועד ביצוע העבירות נשוא תיק זה, ביצע הנאשם מס' עבירות חמורות ומגוונות, ואין ספק כי מאסר בפועל יכול להשפיע על מהלך חייו, אך את ההשלכות של כך היה עליו לשקול לפני ביצוע מעשיו האלימים והפוגענים ולא לבוא כיום ולהלין על כך בעת שהוא בא לתת את הדין על מעשיו.",מן הכלל אל הפרט
"תפ (כ""ס) 2588∕03","מאידך, לא התעלמתי מנסיבותיו האישיות של הנאשם, ומההמלצות שהובאו בפניי בנוגע ליכולותיו המקצועיות במסגרת עבודתו, כפי שגם ציין עד האופי שהעיד בפניי. בנוסף, לנאשם לא נפתחו תיקים נוספים מאז ביצוע העבירות לפני 3.5 שנים וגם הובהר, עפ""י בדיקות השתן, כי הנאשם נגמל מהשימוש בסמים.",מן הכלל אל הפרט
"תפ (כ""ס) 2588∕03","הנאשם אף הביע צער וחרטה, וציין כי הפיק את הלקחים מהארוע, כילכל צעדיו, ואף הקים משפחה.",מן הכלל אל הפרט
"תפ (כ""ס) 2588∕03","לא התעלמתי גם מחלוף הזמן מאז ביצוע העבירות – אך יצויין כי כתב האישום הוגש כחודש לאחר ביצוע העבירות, ושמיעת הראיות נשמעה מ- 15.12.02 ועד 24.7.05 בין היתר בשל שהייתו של המתלונן בחו""ל ודחיות רבות שהתבקשו ע""י ב""כ הנאשם מסיבות שונות.",מן הכלל אל הפרט
"תפ (כ""ס) 2588∕03","בשולי הדברים אציין, כי אין תימוכין לטענת שרות המבחן בתסקירו כי הנאשם ביצע את העבירות בתיק שבכותרת בהיותו בפיקוח מבחן ועל כן לא תשקל עובדה זו לחומרא בעניינו.",מן הכלל אל הפרט
"תפ (כ""ס) 2588∕03","לפיכך, ולאחר ששקלתי את מכלול השיקולים לחומרא ולקולא, ברי כי שיקולים הנגזרים מנסיבותיו האישיות של הנאשם – נדחים מפני שיקולים שבאינטרס הציבורי – בדבר הרתעת הנאשם ואחרים, ושמירה על בטחונו ושלומו של הציבור.",מן הכלל אל הפרט
"תפ (כ""ס) 2588∕03","עם זאת, ובשל הנסיבות לקולא שפורטו ע""י ב""כ הנאשם – לא אמצה עם האחרון את הדין, ולפיכך הנני גוזרת עליו את העונשים הבאים:",מן הכלל אל הפרט
"תפ (כ""ס) 2588∕03",	א.	מאסר בפועל למשך 12 חודשים. ,מן הכלל אל הפרט
"תפ (כ""ס) 2588∕03","ב. מע""ת בן 7 חודשים למשך 3 שנים מיום שחרורו שלא יעבור על העבירות",מן הכלל אל הפרט
"תפ (כ""ס) 2588∕03","	ג.	קנס בסך 5,000 ₪ או 45 ימי מאסר. ",בהן הורשע. 
"תפ (כ""ס) 2588∕03","	ד.	פיצוי למתלונן בסך 5,000 ₪. ",בהן הורשע. 
"תפ (כ""ס) 2588∕03",זכות ערעור תוך 45 יום מהיום.,בהן הורשע. 
"תפ (כ""ס) 2588∕03","ניתן היום כ""ו בכסלו, תשס""ו (27 בדצמבר 2005) במעמד הצדדים.",בהן הורשע. 
"תפ (כ""ס) 2588∕03","אנו מבקשים עיכוב ביצוע גזה""ד כולו למשך 45 יום לצורך הגשת ערעור.","ב""כ הנאשם:"
"תפ (כ""ס) 2588∕03","מדובר בתקופה שנחשבת לתקופה קצרה, הנאשם התחתן  ומאז ביצוע העבירה לא נפתחו לו תיקים נוספים.","ב""כ הנאשם:"
"תפ (כ""ס) 2588∕03",זו תקופה שנהוג לעכב בגינה ביצוע מאסר. ,"ב""כ הנאשם:"
"תפ (כ""ס) 2588∕03","למעשה, יש פה המלצה של שרות המבחן לא לשלוח למאסר וראוי לאפשר לביהמ""ש המחוזי לומר את דברו כשלמעשה לא נמנע ממנו שיקול הדעת להמנע משליחת למאסר בפועל.","ב""כ הנאשם:"
"תפ (כ""ס) 2588∕03",הנאשם התייצב לכל הישיבות. ,"ב""כ הנאשם:"
"תפ (כ""ס) 2588∕03",לאור אופי העבירות המיוחסות לנאשם מדובר בעבירות חמורות שבצידן המדיניות היא מאסר בפועל.,אני מתנגדת. 
"תפ (כ""ס) 2588∕03",לא מדובר בתקופה קצרה. ,אני מתנגדת. 
"תפ (כ""ס) 2588∕03","הגשת ערעור אינה עילה לבקשת עיכוב ביצוע גז""ד. ",החלטה
"תפ (כ""ס) 2588∕03","תקופת המאסר שהושתה על הנאשם אינה קצרה, והיה עליו להדרש לאפשרות הטלת מאסר בפועל עפ""י עתירת התביעה משכבר.",החלטה
"תפ (כ""ס) 2588∕03","בנסיבות אלה, הבקשה נדחית. ",החלטה
"תפ (כ""ס) 2588∕03","בנוגע לקנס – זה ישולם עד ליום 1.12.06, והפיצוי שהושת ישולם עד ליום 1.10.06.",החלטה
"תפ (כ""ס) 2588∕03",זכות ערעור תוך 45 יום מהיום. ,החלטה
"תפ (כ""ס) 2588∕03","ניתנה היום כ""ו בכסלו, תשס""ו (27 בדצמבר 2005) במעמד הצדדים.",החלטה
"תפ (כ""ס) 2588∕03","אבקש עיכוב ביצוע במס' ימים, אנו באמצע חג והנאשם עובד בצורה מסודרת – על מנת שינתן לו להתפטר בכבוד.","ב""כ הנאשם:"
"תפ (כ""ס) 2588∕03",אני חוזרת על עמדתי. ,"ב""כ המאשימה:"
"תפ (כ""ס) 2588∕03",אינני רואה מקום לשינוי החלטתי. ,החלטה
"תפ (כ""ס) 2588∕03","54678313ניתנה היום כ""ו בכסלו, תשס""ו (27 בדצמבר 2005) במעמד הצדדים.",5129371
"תפ (כ""ס) 2588∕03",נוסח מסמך זה כפוף לשינויי ניסוח ועריכה,002588/03פ יסמין
