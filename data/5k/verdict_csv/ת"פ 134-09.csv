verdict,text,part
"ת""פ 134-09","ת""פ 134-09 מ.י. לשכת תביעות מרחב נגב - באר שבע נ' אבו אלקיעאן",בית משפט השלום בבאר שבע
"ת""פ 134-09","הנאשם הודה במסגרת הסדר הטיעון בעבירה של שיבוש מהלכי משפט בניגוד לסעיף 244 לחוק העונשין תשל""ז -  1977, בכך שביום 8/1/09 כאשר נעצר שוהה בלתי חוקי, אמר לו הנאשם ""אתה לא עובד אצלי ואתה לא מכיר אותי וסתם עמדת שם"".",פסק דין
"ת""פ 134-09","הנאשם הודה בעבירה אולם לא הורשע ונשלח לתסקיר שירות המבחן, אשר יבחן גם את שאלת ההרשעה.",פסק דין
"ת""פ 134-09","מתסקיר שירות המבחן עולה כי מדובר באדם נורמטיבי בעל שאיפות נורמטיביות להתנהלות תקינה בהמשך חייו, וכי האירוע הוא אירוע חריג על רקע התנהלותו בדרך כלל.",פסק דין
"ת""פ 134-09","שירות המבחן ממליץ איפוא שלא להרשיע את הנאשם על מנת שלא לפגוע בעתידו – ברצונו ללמוד לימודי הוראה בעתיד, ולהסתפק בעונש של של""צ שיהיה בעל אלמנט הרתעתי ומשפיע עבורו.",פסק דין
"ת""פ 134-09","ההלכה הפסוקה לגבי הרשעה קובעת כי בדרך כלל כאשר נאשם מודה בביצוע עבירה, יש מקום להרשעתו. שיקומו של נאשם הוא רק אחד משיקולי הענישה, כאשר על בית המשפט לבחון את כלל נסיבות העניין. כבוד השופטת דורנר קבעה כי הימנעות מהרשעה הינו חריג אשר אפשרי רק בהצטבר שני גורמים, ראשית על ההרשעה לפגוע פגיעה חמורה בשיקום הנאשם, ושנית כי סוג העבירה מאפשר לוותר בנסיבות המקרה המסוים על ההרשעה מבלי לפגוע באופן מהותי על שיקולי ההרשעה האחרים (ע""פ 2083/96 כתב נגד מדינת ישראל פ""ד נב 3 (337).",פסק דין
"ת""פ 134-09","בענייננו הניסיון להטעיית גורמי החקירה הוא אמנם חמור, אולם צודק ב""כ הנאשם כי מדובר בעבירה במדרג הנמוך של עבירות השיבוש וכעולה מתסקיר שירות המבחן, צפויה פגיעה קונקרטית בנאשם אם יורשע בדין לנוכח כוונתו לעסוק בהוראה. ב""כ הנאשם ואף הנאשם עצמו הסבירו כי עד עתה הוא לא פנה ללימודים כיוון שאחיו לומד כעת, ועליו להחזיק את העסק המשפחתי, אולם בעוד שנתיים שהאח יסיים את לימודיו, בכוונתו לפנות ללימודי הוראה.",פסק דין
"ת""פ 134-09","לנוכח כל האמור לעיל, נראה לי כי בנסיבות העניין ובהתאם להלכה הפסוקה, האינטרס הציבורי מסוגל ""לסבול"" הימנעות מהרשעה במקרה זה, הן לנוכח טיבה של העבירה, והזמן שחלף מאז ביצועה והעובדה כי הנאשם לא הסתבך בכל עבירה נוספת, והן לנוכח הפגיעה הקונקרטית בהעסקתו בעתיד כמתואר בתסקיר שירות המבחן.",פסק דין
"ת""פ 134-09","אשר על כן אני קובע כי הנאשם ביצע עבירה של שיבוש מהלכי משפט בניגוד לסעיף 244 לחוק העונשין תשל""ז – 1977, אולם אינני מרשיעו בדין.",פסק דין
"ת""פ 134-09",אני גוזר על הנאשם את העונשים הבאים:,פסק דין
"ת""פ 134-09","140 שעות של""צ בפיקוח שירות המבחן אותם יבצע בבית ספר בשגב שלום, בתפקידי אחזקה וגינון.",פסק דין
"ת""פ 134-09","חתימה על התחייבות בסך 2,000 ₪ שלא יעבור עבירה דומה לתקופה של שנתיים מהיום.",פסק דין
"ת""פ 134-09","הנאשם מוזהר בזאת כי אם יפר את צו השל""צ יהיה רשאי בית המשפט לדון מחדש בעניינו, לרבות הרשעתו בדין ואף הטלת עונשים נוספים בהתאם לסעיף 77 ד' לחוק העונשין תשל""ז – 1977.",פסק דין
"ת""פ 134-09",העתק פסק הדין ישלח לשירות המבחן למבוגרים.,פסק דין
"ת""פ 134-09","ניתנה והודעה היום ז' שבט תשע""א, 12/01/2011 במעמד הנוכחים.   ",<#3#>
"ת""פ 134-09",הוקלד על ידי: רחל עמר,"אור אדם , שופט"
"ת""פ 134-09",נוסח מסמך זה כפוף לשינויי ניסוח ועריכה,"אור אדם , שופט"
"ת""פ 134-09","בעניין עריכה ושינויים במסמכי פסיקה, חקיקה ועוד באתר נבו – הקש כאן","אור אדם , שופט"
