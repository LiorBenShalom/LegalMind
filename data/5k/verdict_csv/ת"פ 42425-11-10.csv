verdict,text,part
"ת""פ 42425-11-10","התובע עו""ד חגיגי.",יוסי בוארון (אסיר)
"ת""פ 42425-11-10",הנאשם – הובא באמצעות נחשון.,יוסי בוארון (אסיר)
"ת""פ 42425-11-10","ב""כ הנאשם עו""ד זהר משה.",יוסי בוארון (אסיר)
"ת""פ 42425-11-10",הנאשם הורשע על פי הודאתו בכתב אישום מתוקן בביצוע שתי עבירות של תקיפה כדי לגנוב ובשתי עבירות של איומים.,גזר דין
"ת""פ 42425-11-10","על פי האישום הראשון בכתב האישום המתוקן, הגיע הנאשם ביום 21.11.10 לבית הוריו וביקש מאביו כסף. משסירב אביו לדרישתו, תקף אותו הנאשם בכדך שדחפו, נכנס לחדר והחל לחפש כסף. בהמשך לכך איים הנאשם על אביו כי ""ישבור את כל החלונות בבית אם לא יביא לו כסף"", תוך שהוא דופק על החלון. עוד הורשע הנאשם בכך שכאשר לא מצא כסף, תקף את אביו פעם נוספת בכך שאחז בגרונו והצמידו לקיר הבית. בהמשך נטל מאביו סך של 100 ₪.",גזר דין
"ת""פ 42425-11-10","על פי האישום השני בכתב האישום המתוקן, הגיע הנאשם ביום 7.11.10 לבית הוריו ודרש מאביו כסף, אולם כשסירב האב והחזיק בידו מכשיר טלפון, על מנת להתקשר לילדיו שיגיעו לסייע לו, ניתק הנאשם את הטלפון ודחף אותו. אף את אימו, אשר ניסתה למנוע מהנאשם להיכנס לחדר השינה, תקף הנאשם בכך שדחפה. עוד הורשע הנאשם באישום זה בכך שנטל מהוריו 200 ₪ ואיים על אביו באומרו לו כי אם לא ייתן לו כסף ישבור לו את כל הבית.",גזר דין
"ת""פ 42425-11-10","המאשימה עותרת להטלת מאסר בפועל ממושך ומאסר על תנאי מרתיע. לדבריה, העבירות בהן הורשע הנאשם הן עבירות חמורות, אשר בוצעו על רקע התמכרותו לסמים מסוכנים, וכי הוא בעל עבר פלילי מכביד ואף נגזר עליו מאסר בפועל של 56 חודשים לאחר שהורשע בשורה של עבירות רכוש וסמים. עוד ציין ב""כ המאשימה כי מתסקיר המעצר שהוגש לבית המשפט עולה כי הנאשם ניסה בעבר להיגמל אולם ניסיונותיו לא צלחו. על כן אין לתת משקל לכך שעתה ככל הנראה החל הנאשם בהליך גמילה במסגרת שירות בתי הסוהר.",גזר דין
"ת""פ 42425-11-10","ב""כ הנאשם עותר לכך שבית המשפט יטיל על הנאשם מאסר בפועל כימי מעצרו, בסך 6 חודשים. לדבריו, הנאשם הודה, חסך בזמן שיפוטי וחסך את הצורך בעדותם של הוריו, המתלוננים. עוד ציין כי הנאשם החל בטיפול לנפגעי סמים בבית הכלא ניצן והפנה למסמך שירות בתי הסוהר, אשר התקבל לבקשתו, בו מציינת רע""נ טיפול ושיקום משב""ס כי המשיב משתף פעולה ומתקדם בתוכנית הגמילה. ב""כ הנאשם הדגיש עוד כי אין לנאשם הרשעות קודמות בעבירות אלימות, אלא בעבירות רכוש וסמים בלבד.",גזר דין
"ת""פ 42425-11-10","אימו של הנאשם ואחותו העידו בפניי ותיארו את אופיו הטוב של הנאשם כאשר איננו מצוי תחת השפעת הסמים. הם הדגישו עד כמה חשוב כי הנאשם ייגמל מסמים ויקבל את הטיפול הנדרש. אף הנאשם דיבר, הביע חרטה על מעשיו כלפי הוריו ורצון למצות את הליך הגמילה בו החל ולהיגמל מסמים מסוכנים.",גזר דין
"ת""פ 42425-11-10","עוד הוגשו לעיוני מסמך שב""ס המתאר את הליכי הגמילה של הנאשם, ותסקירי המעצר בעניינו.",גזר דין
"ת""פ 42425-11-10","העבירות בהן הורשע הנאשם הן עבירות חמורות ביותר. הנאשם, בשל היותו מכור לסמים מסוכנים, הגיע לבית הוריו ולא בחל בכל אמצעי להשיג את מבוקשו - כסף עבור צריכת הסמים. הנאשם תקף את הוריו, איים עליהם, היכה בחלון, הפיל טלפון בו החזיק אביו על מנת להזעיק עזרה, חיטט במגירות ובארונות בביתם וגנב מהם כסף. כל זאת בשני אירועים שונים.",גזר דין
"ת""פ 42425-11-10","עוד לחומרה יש לציין כי לנאשם עבר פלילי בעבירות סמים ורכוש רבות, בגינן נגזרו עליו עונשי מאסר ממושכים.",גזר דין
"ת""פ 42425-11-10","עיינתי בתסקירי המעצר ובמסמך שהוכן על ידי רע""נ טיפול ושיקום משב""ס. מהתסקירים עולה כי הנאשם מכור לסמים מגיל 16, ולאחר הצבא התמכר לסמים קשים מסוג הרואין. כן עולה כי הנאשם נגמל מספר פעמים מהסמים, הן בתוך תחומי הכלא והן במסגרות מחוצה לו. עם זאת, גם לאחר שנגמל, חזר להשתמש בסמים. שירות המבחן ציין כי התרשם כי הנאשם מנהל מזה שנים רבות אורח חיים שולי והתמכרותי, אולם בשנים האחרונות גילה רצון ומוטיבציה לחולל שינוי בחייו ולהיגמל מסמים, כאשר ניכר כי בשני תהליכי הגמילה הממושכים אותם עבר מיוזמתו, הצליח לעמוד בדרישות המקום ולסיים את התהליך הטיפולי והשיקומי בהצלחה.",גזר דין
"ת""פ 42425-11-10","במסמך שהוכן על ידי רע""נ טיפול ושיקום משב""ס, צוין כי הנאשם נמצא החל מתאריך 7.12.10 בפרויקט לגמילה לעצורים, אשר מבוסס על שלושה שלבים עיקריים: שלב הניצנים (המיועד לגמילה פיזית), שלב הצעדים ושלב המתבגרים. צוין כי הנאשם נמצא בשלב הצעירים ומשתתף במגוון קבוצות טיפוליות המקנות מיומנויות של כישורי חיים וכן משתתף בפעילויות על בסיס יומיומי. עוד צוין כי הנאשם בעל תפקיד משמעותי בפרויקט, משמש דוגמא לחברי הפרויקט, נותן מעצמו למטופלים ומביע רצון לשינוי אורחות חייו. כן צוין כי הנאשם מביע מוטיבציה להמשך טיפול, כאשר לא ניתן להעריך את פרק הזמן שיימשך הטיפול, אולם על פי רוב שלב הצעירים הינו כחצי שנה.",גזר דין
"ת""פ 42425-11-10","לאחר ששקלתי את כל האמור לעיל, ובעיקר את היותו מצוי בהליך גמילה בו הוא משמש דוגמא לאחרים, מצאתי להקל עם הנאשם ולא למצות עימו את הדין. עם זאת, איני סבורה כי ניתן להסתפק במאסר כימי מעצרו בלבד.",גזר דין
"ת""פ 42425-11-10",לאור כל האמור אני גוזרת על הנאשם את העונשים הבאים:,גזר דין
"ת""פ 42425-11-10","מאסר בפועל לתקופה של  10 חודשים, אשר יחלו מיום מעצרו 20.11.10.",גזר דין
"ת""פ 42425-11-10","מאסר על תנאי לתקופה של 10 חודשים, והתנאי הוא שבמשך שלוש שנים מיום שחרורו לא יעבור עבירת אלימות או רכוש מסוג פשע.",גזר דין
"ת""פ 42425-11-10","מאסר על תנאי לתקופה של 6 חודשים, והתנאי הוא שבמשך שלוש שנים מיום שחרורו לא יעבור עבירת אלימות או רכוש מסוג עוון.",גזר דין
"ת""פ 42425-11-10",זכות ערעור תוך 45 יום מהיום. ,גזר דין
"ת""פ 42425-11-10","ניתנה והודעה היום כ""ג  אדר ב תשע""א, 29/03/2011 במעמד הנוכחים.   ",<#3#>
"ת""פ 42425-11-10",הישאם אבו שחאדה 54678313,5129371
"ת""פ 42425-11-10",הוקלד על ידי: סיגל טרי,"הישאם אבו שחאדה, שופט"
"ת""פ 42425-11-10",נוסח מסמך זה כפוף לשינויי ניסוח ועריכה ,"הישאם אבו שחאדה, שופט"
"ת""פ 42425-11-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","הישאם אבו שחאדה, שופט"
