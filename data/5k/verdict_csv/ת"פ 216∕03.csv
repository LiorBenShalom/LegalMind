verdict,text,part
"ת""פ 216∕03",באמצעות פרקליטות מחוז ירושלים,מדינת ישראל
"ת""פ 216∕03","ע""י ב""כ עו""ד אמיר דהאן (מטעם הסניגוריה הציבורית)",שחר דביר זליגר
"ת""פ 216∕03","ע""י ב""כ עו""ד אמיר דהאן (מטעם הסניגוריה הציבורית)",שחר דביר זליגר
"ת""פ 216∕03","להכרעת-הדין במחוזי: תפ (י-ם) 216/03 מדינת ישראל נ' שחר דביר זליגר, י' נועם",הנאשם
"ת""פ 216∕03","חוק העונשין, תשל""ז-1977: סע'  261(1), 25, 34ד, 144(א), 144(ב2), 260, 411, 499(א) (1)","פקודת מניעת טרור: סע'  1, 3"
"ת""פ 216∕03","חוק סדר הדין הפלילי [נוסח משולב], תשמ""ב-1982: סע'  144","פקודת מניעת טרור: סע'  1, 3"
"ת""פ 216∕03",מיני-רציו:,"פקודת מניעת טרור: סע'  1, 3"
"ת""פ 216∕03",* עונשין – ענישה – מדיניות ענישה: שיקולים לחומרה,"פקודת מניעת טרור: סע'  1, 3"
"ת""פ 216∕03",* שיקולי הענישה בגזירת-דינו של נאשם שהורשע בפעילות טרור יהודית,"פקודת מניעת טרור: סע'  1, 3"
"ת""פ 216∕03","הדיון נסב אודות גזר-הדין שיש להטיל על הנאשם, חבר ""המחתרת היהודית החדשה"" שהורשע בעבירות שונות הקשורות לפעילותו הטרוריסטית.","פקודת מניעת טרור: סע'  1, 3"
"ת""פ 216∕03","ביהמ""ש המחוזי גזר על הנאשם 10 שנות מאסר ופסק כי:",.
"ת""פ 216∕03","הטרור מבית הנו טרור לכל דבר ועניין. הוא מכוון להטיל אימה ופחד בקרב אוכלוסייה רחבה, באמצעות מעשי הרג וקטל כלפי חפים מפשע. אין מחילה לטרור ואין כל פשרה עמו. לפעילות של ארגון הטרור מבית יש היבטים מחמירים נוספים, שכן היא חותרת תחת הסדר החברתי ואשיות המשטר הדמוקרטי, ואף פוגעת בתדמיתה של המדינה הנלחמת בטרור הפלסטיני. הטרור מבית גם פוגע במלחמה בטרור בכללותה, שכן הוא עלול לגרום להרחבת מעגלי הטרור ולהסלמה בפיגועים, ואף מאלץ את הרשויות הנלחמות בטרור להקצות כוח אדם ומשאבים לביעור הנגע הנפשע מקרבנו.",.
"ת""פ 216∕03","המדינה, ככל חברה דמוקרטית, חייבת להילחם בחרמה וללא פשרות כנגד כל התארגנות טרוריסטית. המלחמה בטרור מחייבת הטלת ענישה חמורה ומרתיעה. את התופעה של התארגנות טרוריסטית של יהודים אזרחי המדינה לשם פגיעה בתושבים ערבים, יש לגדוע באיבה בענישה מחמירה ומכבידה, שתוקיע את המעשים ותרתיע הן את הנאשמים והן עבריינים בכוח.",.
"ת""פ 216∕03","במקרה דנן, אין מדובר בארגון שחבריו ביקשו להקדים את הרשויות במלחמה בטרור הפלסטיני, ועשו דין עצמי בנטילת החוק לידים, אלא בקבוצה טרוריסטית קיצונית ומסוכנת, שהחליטה לבצע פיגועי נקם נתעבים בחפים מפשע.",.
"ת""פ 216∕03","ארגוני הטרור פועלים במחתרת תוך מידור פנימי וחלוקת משימות בין חברי הארגון, ואינם יכולים לפעול בדרך-כלל ללא שיתוף פעולה בין חבריהם. על כן, המלחמה בארגון שכזה, לרבות הענישה המכבידה, צריכה להיות מכוונת כנגד כל החוליות שבו, ובכללן: חברי הארגון, מבצעי הפיגועים בפועל, מחזיקי האמל""ח והמסייעים – בין לפני מעשה ובין לאחריו. במקרה דנן, הנאשם אמנם לא השתתף בביצוע פיגועים, ואולם חברותו בארגון הטרור, וחלקו בהחזקת ארסנל הנשק של הארגון ובפעילות הטרוריסטית מחייבים הטלת ענישה מחמירה ומרתיעה.",.
"ת""פ 216∕03","בגזר-דינו של הנאשם יש לשקול לקולא בשיתוף הפעולה שלו בחקירה שנבע מהכרה בפסול שבמעשי הארגון וברצון כן למנוע פיגועים אפשריים נוספים בעתיד. אף שהנאשם נמנע מלסייע לחוקריו במסירת הודעות מפלילות נגדו ונגד חבריו, אין חולק, כי המידע שסיפק והאמל""ח שמסר לחוקריו, סייעו לחוקרים בפיענוח הפיגועים ובסיכול ביצועם של פיגועים נוספים. כן יש להתחשב במהפך הדרסטי שחל בתפיסת עולמו של הנאשם בתקופת מעצרו, באחריות שנטל על מעשיו ובחרטה הכנה שהביע על פעילותו, כמו גם בעובדה שהנאשם נתון מזה 16 חודשים בתנאי מעצר קשים, ואף בבידוד מחמת היותו עציר טעון הגנה.",.
"ת""פ 216∕03","בהכרעת-הדין, שניתנה לאחר שמיעת ראיות, הורשע הנאשם בשורה של עבירות הקשורות לפעילותו הטרוריסטית משנת 1998 ועד למעצרו בשנת 2003.",עיקר ממצאי הכרעת-הדין
"ת""פ 216∕03","באישום הראשון הורשע הנאשם בעבירה של חברות בארגון טרוריסטי – לפי סעיף 3 לפקודה למניעת טרור, התש""ח-1948 (להלן - הפקודה), בכך שהיה חבר בהתארגנות טרוריסטית  של יהודים, ששמה לה למטרה לבצע פיגועים  כנגד ערבים באזור יהודה ושומרון (להלן – ארגון הטרור). מדובר בארגון טרור שביצע בשנים 2001-2002 שורה של פיגועי ירי ומטענים: שבעה פיגועי ירי לעבר כלי-רכב של ערבים, שבמהלכם נרצחו שמונה אנשים ונפצעו ששה-עשר; וכן ארבעה פיגועים וניסיונות פיגועים של הנחת מטעני חבלה, רובם באזורים של בתי-ספר, אשר בשניים מהם נפצעו מספר תלמידים ועוברי אורח. ",5129371
"ת""פ 216∕03","באישום השלישי הורשע הנאשם בעבירה של קשירת קשר לביצוע פשע – לפי סעיף 499(א) (1) לחוק העונשין, התשל""ז-1977 (להלן –החוק), ובעבירת ניסיון לקשירת קשר לפשע – לפי סעיף 499(א)(1) לחוק בשילוב עם סעיפים 25 ו-34ד לחוק, בכך שבמחצית השנייה של שנת 1998 קשר קשר עם חברו סלע תור, לבצע פיגועים נגד ערבים, וניסה לרתום לקשר את חברו חגי אביקר. לתכלית זו נסעו הנאשם וסלע להיפגש עם חגי במקום מגוריו בעין-פרת (עין-פארה). השניים הציעו לחגי להשתתף עמם בביצוע פיגועי ירי לעבר כלי רכב של ערבים, או לשמש בפיגועי הירי כתצפיתן שיתריע בפניהם על הגעת כלי-רכב שבהם נוסעים ערבים, אך הלה דחה את הצעתם. נ",5129371
"ת""פ 216∕03","באישום הרביעי הורשע הנאשם בעבירה של החזקת נשק – לפי סעיף 144(א) רישא לחוק, בכך שהחזיק רימון זרחן ומאיץ חבלה בתוך ארגז שהוטמן באדמה ליד מושב זכריה שבאזור בית-שמש. הארגז (המשמש בצה""ל לאחסנת תחמושת) נועד להוות סליק לאמצעי לחימה שישמשו לפיגועים נגד ערבים. הוא הוטמן במקום בשלהי שנת 1998 על-ידי הנאשם וחברו סלע תור בסמוך למועד קשירת הקשר הפלילי הנדון באישום השלישי, ונחשף על תכולתו האמורה על-פי הצבעתו של הנאשם במהלך חקירתו.",5129371
"ת""פ 216∕03","באישום החמישי הורשע הנאשם בעבירת סיוע לאחר מעשה בעבירת רצח – לפי סעיפים 260 ו-261(1) לחוק, בכך שהלין בביתו בלילה שבין 13.6.01 לבין 14.6.01 שניים מחבריו לארגון הטרור, אשר ביצעו באותו ערב פיגוע ירי לעבר רכב בכביש חיזמה שבמהלכו נרצח אדם ונפצעו שלושה. הללו הגיעו אל הנאשם לגבעת עדי-עד בסמוך לחצות, דיווחו לו על מעשיהם וניקו את רכבם מתרמילי הכדורים שנורו בעת הפיגוע. הנאשם סייע לשניים, לאחר מעשה הרצח, בכך שהלינם בביתו עד לשעות הבוקר מתוך כוונה לעזור להם להימלט מהדין. ב",5129371
"ת""פ 216∕03","באישום השישי הורשע הנאשם בעבירות של עסקה בנשק שלא כדין –  לפי סעיף 144(ב2) לחוק, החזקת נשק שלא כדין – לפי סעיף 144(א) רישא לחוק, וקבלת נכסים שהושגו בפשע – לפי סעיף 411 לחוק, בכך שבתחילת שנת 2003 קיבל מיצחק פס שמונה לבנות חבלה שנגנבו מצה""ל המכילות חומר נפץ מרסק במשקל כולל של 4 ק""ג, החזיקן במשמורתו בגבעת עדי-עד במשך מספר חודשים, ומסרן ביום  17.7.03 לידיהם של יצחק פס ומתיתיהו שבו עת העריך שמי מהשניים מתעתד לבצע באמצעותן פיגועי טרור. ו",5129371
"ת""פ 216∕03","באישום השביעי הורשע הנאשם בעבירת החזקת נשק ותחמושת שלא כדין – לפי סעיפים 144(א) רישא וסיפא לחוק, וזאת בהתייחס לארסנל של כלי-נשק, תחמושת ואמצעי חבלה, שהחזיק יחד עם חבריו לארגון הטרור. מדובר באמצעי לחימה וחבלה רבים ומגוונים, שהוסתרו בשתי מערות בגבעת עדי-עד ונחשפו על-ידי הנאשם לחוקריו במהלך החקירה, וביניהם: 3 טילים נגד טנקים מסוג ""לאו"", מקלע אחיד גדודי (מא""ג), 3 רובי סערM16 , מטול רימוניםM203 , רובה סערM4 , תת-מקלע קרל-גוסטב, תת-מקלעMAC , 10 רימוני-יד נפיצים מס' 26, אלפי כדורים לנשק, 37 פצצות למטולM203 , מערכות הפעלה קרביות להפעלת מטעני-חבלה, 4 לבנות-חבלה, 6 אצבעות חבלה, 336 נפצי-חבלה, מאיצי-חבלה רבים, עשרות מצתי-חבלה, מיכלים עם חומצה גופרתית וכ-10 שעונים ו-7 מצברים להפעלת מטעני חבלה. כלי הנשק ואמצעי החבלה שהוחזקו במערה, שימשו לפיגועי הירי והמטענים שבוצעו על-ידי חברי ארגון הטרור. נ",5129371
"ת""פ 216∕03","הנאשם זוכה בהכרעת-הדין מהעבירות שיוחסו לו באישום השני – ביצוע שתי התפרצויות למגורי חיילים, גניבת שני רובים והחזקת נשק; וכן מן העבירה שהואשם בה באישום השמיני – החזקת חומר נפץ מסוג T.N.T במשקל 1.5 ק""ג. כמו-כן, הוא זוכה מהעבירה של אי-מניעת פשע שהייתה אחת מן העבירות שיוחסו לו באישום השביעי.",5129371
"ת""פ 216∕03","הכרעת-הדין ניתנה לאחר שמיעת ראיות בהיקף ניכר. רשימת העדים שבכתב-האישום כללה כ-140 עדי תביעה. ואולם, במסגרת ייעול הדיון, בהליכים מקדמיים לפי סעיף 144 לחוק סדר הדין הפלילי [נוסח משולב], התשמ""ב-1982, הוגשו בהסכמת הצדדים מאות רבות של מסמכים, הודעות של עדים ודו""חות שנכתבו על-ידם – בין במקום עדות ובין כתחליף לעדות בחקירה ראשית. נוכח ייעול הדיון האמור, העידו בסופו של יום רק כשלושים עדים ויתר הראיות הוגשו בהסכמה.",ההליך המשפטי
"ת""פ 216∕03","הכרעת-הדין המרשיעה נסמכה, בין-השאר: על אמרותיו של הנאשם בחקירות שירות הבטחון הכללי (להלן – השב""כ) והמשטרה, שנמסרו במהלך חקירתו הממושכת והאינטנסיבית מיום 31.7.03 ועד ליום 18.9.03; על הסגרת הנאשם לידי חוקריו את אמצעי הלחימה והחבלה ששימשו את ארגון הטרור; ועל עדותו המפלילה של חגי אביקר – שהנאשם ניסה לגייסו לביצוע פיגועי ירי. טענות הנאשם כנגד קבילות אמרותיו מחמת אמצעים פסולים שננקטו נגדו במהלך החקירה, נדונו במאוחד עם האישומים לגופם (ולא במשפט זוטא נפרד) ונדחו בהכרעת-הדין. ב",ההליך המשפטי
"ת""פ 216∕03","נוכח ריבוי האישומים והיקפה הניכר של התשתית הראיתית,  מקיף התיק עם סיומו של ההליך המשפטי – חרף ייעול הדיון –  כ-3,700 עמודים (כ-1,000 עמודי פרוטוקול וכ-2,700 עמודי מסמכים: הודעות, חוות-דעת, זכרונות-דברים שרשמו העדים ותמלילי הקלטות של החקירות). ו",ההליך המשפטי
"ת""פ 216∕03","	על התכלית החקיקתית של הפקודה עמד בית-המשפט העליון בדנ""פ 8613/96 ג'בארין נ' מדינת ישראל, פ""ד נד(5) 193, בעמ' 207: ""הפקודה מתמודדת עם טרור מאורגן, ולא עם מעשי אלימות הננקטים על-ידי יחידים. היא מטפלת בסיכון הטמון בהתחברותם יחד של חבר בני-אדם הנוקטים בפעולותיהם מעשי אלימות המסכנים חיי אדם.  התארגנויות מסוג זה, אם אין גודעים אותן בעודן באבן, עלולות להתפשט כסרטן בגוף החברה, לסכן את יסודותיה וייתכן אף לחבל ביסודות המשטר. לאור חומרתה של סכנה זו, בעיקר בתקופה של מצב חירום, מובן השימוש באמצעים החמורים שנוקטת הפקודה לביעור נגע זה"".  ",ארגון הטרור ופעילותו הרצחנית
"ת""פ 216∕03","	למונח ""ארגון טרוריסטי"" ניתן פירוש מצמצם ההולם רוח הפקודה ותכליתה האמורה. על-רקע זה ראתה הפסיקה לנכון לכלול במונח יסודות נוספים: האחד – שמניעיהם של אנשי הארגון אינם אישיים אלא אידיאולוגיים, ושמטרתם אינה עבריינית גרידא  אלא מכוונת להשגת שינוי מדיניות; והשני – שמאחורי מעשי האלימות שעושה הארגון עומדת הכוונה להשיג את מטרותיו הנ""ל באמצעות הטלת אימה ופחד (ראו והשוו: ע""פ 11/58 מנקס נ' היועץ המשפטי לממשלה, פ""ד יב 1905, בעמ' 1951, 1952; ת""פ (י-ם) 203/84 מדינת ישראל נ' ליבני ואח', פ""מ תש""ן(3) 330). אין זה תנאי, כי לארגון יהיה מבנה פורמלי; אין צורך להוכיח קיומה של היררכיה; ודרכי החברות בארגון יכולות להיות רבות ומגוונות, כמו הצטרפות לאחד ממעשיו.ב",ארגון הטרור ופעילותו הרצחנית
"ת""פ 216∕03","בהכרעת-הדין נקבע, כי הפיגועים הנזכרים לעיל בוצעו על-ידי ארגון טרור, וכי הנאשם היה חבר בארגון זה. ו",ארגון הטרור ופעילותו הרצחנית
"ת""פ 216∕03","כאמור, מדובר בארגון טרור ששם לו למטרה לבצע פיגועים כלפי ערבים באשר הם, והוציא לפועל את מטרתו בשנים 2001-2002 בשורה של פיגועים, הן פיגועי ירי כלפי נוסעים תמימים בשעות החשיכה, והן פיגועים וניסיונות פיגועים בדרך של הנחת מטעני-חבלה ליד בתי-ספר.     ",ארגון הטרור ופעילותו הרצחנית
"ת""פ 216∕03","פעילי ארגון הטרור ביצעו שבעה פיגועי ירי לעבר כלי-רכב של ערבים, שבמהלכם נרצחו שמונה אנשים ונפצעו ששה-עשר. בפיגוע הראשון, שבוצע ביום 13.6.01 כלפי נוסעיה של משאית בכביש חיזמה – מישור-אדומים, נרצח אחד הנוסעים ונפצעו שלושה. בפיגוע השני, שהתרחש ביום 5.7.01 בכביש המוביל לישוב רימונים, נפצעו שניים מנוסעיה של מונית. הפיגוע השלישי אירע ביום 19.7.01 בכביש 35 בסמוך לצומת אידנא, ובמהלכו נרצחו שלושה נוסעיה של מכונית פרטית ונפצעו שלושה. הפיגוע הרביעי בוצע ביום 29.8.01 בכביש שבין חיזמה למישור-אדומים בקרבת הכניסה לישוב עלמון, ובמהלכו נרצח נוסע ברכב. בפיגוע החמישי, שהתרחש ביום 11.10.01 בכביש מס' 5 ליד הכפר עוצרין, נפצעו מירי שניים מנוסעיה של משאית. הפיגוע השישי אירע ביום 23.10.01 ליד צומת פני-חבר שבדרום הר-חברון, ומן הירי נפצעו נהג מונית ושישה מנוסעי הרכב. הפיגוע השביעי והאחרון בוצע ביום 1.4.02 ליד הישוב כוכב-השחר ומירי המפגעים נרצחו שני נוסעיה של משאית.",ארגון הטרור ופעילותו הרצחנית
"ת""פ 216∕03","ארגון הטרור גם ביצע פיגועים וניסיונות פיגוע באמצעות מטעני חבלה, כדלהלן: ביום 15.8.01 הניחו אנשי הארגון בכניסה לכפר בית-ענון שבאזור חברון מטען חבלה אשר התגלה בטרם התפוצץ; ביום 17.9.01 הטמינו חברי הארגון מטען חבלה רב-עוצמה בחצר בית-ספר בסמוך לצומת זיף דרומית לחברון, וכתוצאה מהפיצוץ נפצעו כמה מתלמידי בית-הספר; ביום 5.3.02 פוצצו פעילי הארגון מטען חבלה בבית-ספר בכפר צור-באהר במזרח ירושלים, וכתוצאה מכך נפצעו מספר ילדים; וביום 29.4.02 הכינו אנשי הארגון מטען חבלה בתוך עגלה נגררת ותכננו להפעילו ליד בית-ספר לבנות במזרח ירושלים.",ארגון הטרור ופעילותו הרצחנית
"ת""פ 216∕03","הארסנל של כלי-הנשק ואמצעי החבלה של ארגון הטרור, שבאמצעותו בוצעו פיגועי הירי ופיגועי המטענים, הוחזק על-ידי חברי הארגון, ובכללם הנאשם, בשתי מערות בקרבת ביתו של הנאשם בגבעת עדי-עד. מדובר בכלי נשק ואמצעי חבלה רבים ומגוונים, שפורטו לעיל, אשר רובם ככולם נגנבו על-ידי חברי הארגון מצה""ל. נ",ארגון הטרור ופעילותו הרצחנית
"ת""פ 216∕03","מהמידע שנמסר על-ידי הנאשם במהלך חקירתו בשב""כ, עולה כי הארגון כלל קבוצה מצומצמת של אנשים שיצאו לביצוע פעולות הטרור בהרכבים חולייתיים שונים.",ארגון הטרור ופעילותו הרצחנית
"ת""פ 216∕03","הנאשם מסר בחקירתו בשב""כ מידע רב ומפורט על ארגון הטרור וחבריו, ועל הפיגועים ומבצעיהם, אך סירב בהודעותיו להפליל את חבריו לארגון. הוא אף הוביל את חוקריו למקומות המסתור שבהם הוטמנו מצבורי אמצעי הלחימה והחבלה של ארגון הטרור. עם זאת, בסופו של יום, לא הניבו החקירות המורכבות והמסועפות (הן זו של הנאשם והן אלו של אחרים שבחרו רובם ככולם לשתוק בחקירתם) כתבי-אישום נגד איש בגין ביצוע  שורת הפיגועים הנ""ל (למעט הניסיון לפוצץ עגלת תופת ליד בית-הספר במזרח ירושלים שבעניינו הוגשו כתבי-אישום עוד בשנת 2002). זולת הנאשם, שהיה כאמור מקור המידע בחקירה, לא הועמד לדין איש בגין חברות בארגון הטרור ובהחזקת האמל""ח של הארגון.",ארגון הטרור ופעילותו הרצחנית
"ת""פ 216∕03","נסקור להלן את הרקע של הנאשם, את השתלבותו בפעילות הטרוריסטית ואת התמורות שחלו בו לטענתו מאז מעצרו. ב",הנאשם 
"ת""פ 216∕03","הנאשם הנו בן 28, נשוי ואב לשלושה. בתו הפעוטה נולדה בתקופת מעצרו בעיצומה של החקירה הנדונה. בצעירותו התגורר עם משפחתו בקרית-ארבע, בירושלים ובנווה-דניאל. הוא למד בישיבת בית-אל ובישיבת קבר-יוסף. בהמשך התגורר, בין-השאר, בבית-חגי ובגבעה ביצהר, ועבד כחקלאי. בשנת 1999 התחתן והקים את ביתו בגבעת עדי-עד, שם מתגוררות כחמש-עשרה משפחות. הוא התפרנס מגידול צאן עד לחודש יולי 2001 עת נגנב עדרו, ומאז עסק בבניית ביתו החדש בישוב. הוא השתייך לקבוצה אידיאולוגית שכונתה ""נוער הגבעות"" והיה מעורה בפעילויותיה.",הנאשם 
"ת""פ 216∕03","בשלהי שנת 1998, על-רקע פיגועי טרור רצחניים של ארגוני הטרור הפלסטיניים, חבר הנאשם לקבוצה שולית וקיצונית של קהילתו, שחבריה החליטו כי התגובה ההולמת לפיגועים הינה טרור נגדי כנגד ערבים באשר הם. על-רקע זה, הוא קשר באותה שנה את הקשר הפלילי על-מנת לגייס אדם אחר להשתתף בפיגועי הירי, והתקין את הסליק להסתרת אמצעי לחימה ליד מושב זכריה.  עם הזמן, הפכה ההתארגנות לארגון טרור של ממש, שבשלב ראשון אגר נשק ואמצעי חבלה שנגנבו מצה""ל, ובשלב שני – בשנים 2001-2002 –הוציא לפועל פיגועי טרור רצחניים ומחרידים, הן כלפי נוסעים תמימים בשעות הלילה והן כנגד תלמידי בתי-ספר. הנאשם היה חבר בארגון הטרור. הוא החזיק, יחד עם חבריו לארגון, בארסנל הנשק שלו, ובאחד מן הפיגועים – פיגוע הירי הראשון מיום 13.6.01 – אף סייע לשניים מהרוצחים לאחר מעשה הרצח. מאז מעצרם של חלק מחברי הארגון בחודש אפריל 2002, בעקבות חשיפת הניסיון לבצע את הפיגוע בית-הספר במזרח ירושלים, חלה הפוגה בפעילות הארגון. עם זאת, כאמור, המשיך הנאשם להחזיק במצבור האמל""ח של הארגון עד למעצרו בקיץ 2003, ואף החזיק בשמונה לבנות-חבלה שנמסרו על-ידו ליצחק פס ולמתתיהו שבו ביום 17.7.03 בהעריכו כי אלו תשמשנה לפיגוע.   ",הנאשם 
"ת""פ 216∕03","מאז מעצרו של הנאשם, חל שינוי משמעותי בגישתו לפעילות הטרוריסטית ולמעשיו בעבר.",הנאשם 
"ת""פ 216∕03","בעת חקירתו בשב""כ הביע הנאשם נכונות לשתף פעולה עם חוקריו, אך חשש להפליל את עצמו ואת חבריו לארגון בהעדר הסדר כולל שיהיה על-דעת כל המעורבים. הוא הבין והפנים את הפסול החמור שבמעשי הארגון,  ואת הצורך החיוני והמיידי לסכל ביצוע פעילויות טרוריסטית בעתיד. על-רקע זה, ומתוך תקווה ששיתוף פעולה עשוי להביא להקלה בדינו וכן בדינו של אחיו שהועמד לדין בפרשת הנחת מטען החבלה ליד בית-הספר במזרח ירושלים,  הוא נאות למסור לחוקריו את כל אמצעי הלחימה של הארגון, וכן לספק להם מידע רב ומפורט על פיגועי הטרור שבוצעו ופיגועים חמורים שתוכננו. עם זאת, הוא בחר שלא למסור בחקירתו הודעות מפלילות כנגד חבריו לארגון, ואף לא הודה בעבירות שנחשד בביצוען פרט להחזקת שמונה לבנות החבלה והטמנת הארגז ליד מושב זכריה.",הנאשם 
"ת""פ 216∕03","במהלך שמיעת הראיות דבק הנאשם בגרסה לפיה לא היה מעורב בפעילות הטרוריסטית שיוחסה לו, והציג עצמו כמי שניסה לסייע לחוקרים על סמך מידע שהגיע לאוזניו מאחרים – גרסה שנדחתה בהכרעת-הדין. ו",הנאשם 
"ת""פ 216∕03","בפרשת גזר-הדין, השמיע הנאשם – במסגרת מילותיו האחרונות לעניין העונש – דברי חרטה, שנשמעו כנים ולוו אף בדמע. הנאשם ציין, כי במהלך חקירתו ומעצרו הממושך עד היום, עבר תהליך של שינוי משמעותי וטוטאלי בתפיסת עולמו עת ניתק עצמו מהחברה שבה גדל ומחבריו, וקשר גורלו עם חסידות ברסלב ותורתה. לדבריו, הוא הגיע לספסל הנאשמים משום השפעתה השלילית של החברה הקיצונית שבה גדל של תלמידי ישיבת קבר יוסף בשכם. הנאשם הוסיף וציין, כי בעקבות התפקחותו ושינוי השקפת עולמו, הבין כי טעה בכל דרך חייו הקודמת. הוא הביע צער וחרטה על מעשיו, שבוצעו שעה שהפיק מהתורה את ""סם המוות"" במקום את ""סם החיים"", ועל-כך שלא ראה את החומרה היתירה של ""דרך השקר של פגיעה בחפים מפשע"" (עמ' 1012). הנאשם אף תיאר בדבריו האחרונים לעניין העונש את מצוקתו הרבה במהלך מעצרו הממושך של כשנה וחצי,  וזאת הן בשל החזקתו בבידוד מוחלט עד היום לשם ההגנה עליו על-רקע הפללתו את חבריו, והן נוכח המגבלות המוטלות עליו במפגשיו עם בני משפחתו.",הנאשם 
"ת""פ 216∕03","בא-כוחה המלומד של המאשימה, עו""ד דן אלדד,	 פתח את טיעוניו לעונש בציטוט מדברי ראש הממשלה , אריאל שרון, שאמר בכנסת ביום 16.9.01 ביחס לטרור כדלקמן: ""אין טרור טוב וטרור רע... זוהי אותה זוועה, אותה רשעות, אותו חוסר אנושיות. אין מחילה לטרור, אין פשרה עם הטרור. אין טרוריסטים שהם 'בחורים טובים' וטרוריסטים אחרים שהם 'בחורים רעים'. דברי ראש הממשלה הופנו כנגד התייחסות סלקטיבית לטרור שהושמעה במקומות שונים בעולם. ב""כ המאשימה טען, כי הטרור היהודי מבית זהה מבחינת דרכו הנפשעת לטרור הפלסטיני הפוגע בנו, ואף חמור ממנו: שכן הוא חותר תחת הבסיס המוסרי למלחמה בטרור, פוגע בתדמית המדינה ועלול להסלים את מעגל הפיגועים.",טיעוני המאשימה
"ת""פ 216∕03","ב""כ המאשימה הוסיף וטען, כי בטרור מבית יש להילחם באמצעות הטלת ענישה מחמירה ומרתיעה, ונוכח חלקו של הנאשם בפעילות הטרוריסטית במשך כחמש שנים, ובכלל זה עובדת החזקתו בארסנל אמצעי הלחימה של ארגון הטרור, יש להשית עליו מאסר ממושך ביותר. כאמות מידה עונשיות הוא הגיש, בין יתר האסמכתאות, שני פסקי-דין שבהם נגזרו על חברים בארגוני טרור פלסטיניים, אשר החזיקו מספר כלי נשק, עונשי מאסר בפועל של שמונה שנים (ע""פ 447/03 סאמי עביד נ' מדינת ישראל, תקדין-עליון 2003(3) 533) ושבע שנים (ע""פ 3602/03 מדינת ישראל נ' מוראד עביד, תקדין-עליון 2003(3) 686).           ",טיעוני המאשימה
"ת""פ 216∕03","הסניגור המלומד, עו""ד אמיר דהאן, טען כי יש לגזור את דינו של הנאשם אך בזיקה לעבירות שהואשם והורשע בהן, ולא לזקוף לחובתו את פיגועי הירי והמטענים, שכן הוא לא נטל בהם כל חלק זולת סיוע לאחר מעשה לפיגוע הירי הראשון. הוא גרס, כי הנאשם נקלע לביצוע העבירות הנדונות ביוזמתם של אחרים, ונגרר למעשים בתמימותו, עת התחבר לקבוצה שולית וקיצונית. לטענתו, יש לצאת מההנחה כי מעמדו של הנאשם בארגון הטרור לא היה מרכזי אלא שולי, ולו מן הטעם שעל-פי האישומים והכרעת-הדין לא היה הלה מעורב בביצוע הפיגועים עצמם. נ",טיעוני הסניגוריה  
"ת""פ 216∕03","בטיעוניו העלה ב""כ הנאשם ""דברים קשים"" (כלשונו), עת טען שהפעילות הקיצונית האמורה נבעה גם מאוזלת ידה של המדינה להבטיח בטחון לאוכלוסיה. לדבריו, העבירות בוצעו בעת שחיי יהודים באזור יהודה ושומרון היו הפקר למרצחים ובשעה ""שמדינת ישראל הפקירה את בטחונו של האזור בידי חברה שיש לה רשויות שעוסקות בטרור""; ועל-כן לשיטתו, גם אין מקום להשוות, לעניין הענישה, בין תגובותיהם הקיצוניות של המתיישבים לבין הטרור הפלסטיני. ב",טיעוני הסניגוריה  
"ת""פ 216∕03","הסניגור ביקש מבית-המשפט להקל בדינו של הנאשם בהתחשב בנטילת האחריות למעשיו הפסולים, בחרטה שהביע על מעלליו ובמהפך שחל בדרכיו ובתפיסת עולמו במהלך מעצרו. עוד הוא טען, כי יש לקחת בחשבון לקולא את שיתוף הפעולה של הנאשם בחקירה, עת הסגיר לחוקריו את האמל""ח של הארגון ומסר להם מידע רב על הפיגועים. הוא גם הדגיש, כי הנאשם משלם כיום את המחיר של שיתוף פעולה עם חוקריו שבעקבותיו רק הוא הועמד לדין בגין חברות בארגון טרור והחזקת האמל""ח. כמו-כן ביקש הסנגור להתחשב לעניין העונש בתנאי המעצר הקשים שנתון בהם הנאשם מזה כששה-עשר חודשים. ו",טיעוני הסניגוריה  
"ת""פ 216∕03","אין צורך להכביר מילים על חומרת התופעה של התארגנות טרוריסטית מבית של גורמים קיצוניים חדורי מוטיבציה אידיאולוגית ששמו להם למטרה לבצע טרור נגדי של הרג ערבים באשר הם. הטרור מבית הנו טרור לכל דבר ועניין. הוא מכוון להטיל אימה ופחד בקרב אוכלוסייה רחבה, ובענייננו – ערביי יהודה ושומרון ומזרח ירושלים, באמצעות מעשי הרג וקטל כלפי חפים מפשע. טרור הוא טרור. אין מחילה לטרור ואין כל פשרה עמו. לפעילות של ארגון הטרור מבית יש היבטים מחמירים נוספים. בנוסף לפגיעה הרצחנית בקורבנות התמימים ובהטלת האימה על ציבור שלם, חותרת פעילות הארגון תחת הסדר החברתי ואשיות המשטר הדמוקרטי. הפעילות הטרוריסטית מבית אף פוגעת בתדמיתה של המדינה הנלחמת בטרור הפלסטיני המכה בנו חללים. הטרור מבית גם פוגע במלחמה בטרור בכללותה, שכן הוא עלול לגרום להרחבת מעגלי הטרור ולהסלמה בפיגועים, ואף מאלץ את הרשויות הנלחמות בטרור  להקצות כוח אדם ומשאבים לביעור הנגע הנפשע מקרבנו.",שיקולי הענישה
"ת""פ 216∕03","המדינה, כמו כל חברה דמוקרטית, חייבת להילחם בחרמה וללא פשרות כנגד כל התארגנות טרוריסטית. המלחמה בטרור מבית, כמו זו נגד הטרור מבחוץ, מחייבת הטלת ענישה חמורה ומרתיעה. את התופעה של התארגנות טרוריסטית של יהודים אזרחי המדינה לשם פגיעה בתושבים ערבים, יש לגדוע באיבה בענישה מחמירה ומכבידה, שתוקיע את המעשים ותרתיע הן את הנאשמים והן עבריינים בכוח.",שיקולי הענישה
"ת""פ 216∕03","יודגש, כי בענייננו אין מדובר בארגון שחבריו ביקשו להקדים את הרשויות במלחמה בטרור הפלסטיני, ועשו דין עצמי בנטילת החוק לידים, אלא בקבוצה טרוריסטית קיצונית ומסוכנת, שהחליטה לבצע פיגועי נקם נתעבים בחפים מפשע, תוך אימוץ שיטות הטרור של הרוצחים השפלים הפוגעים בנו.נ",שיקולי הענישה
"ת""פ 216∕03","ארגוני הטרור, כמו הנדון, פועלים במחתרת תוך מידור פנימי וחלוקת משימות בין חברי הארגון. ארגונים אלה אינם יכולים לפעול בדרך-כלל ללא שיתוף פעולה בין חבריהם. על כן, המלחמה בארגון שכזה, לרבות הענישה המכבידה, צריכה להיות מכוונת כנגד כל החוליות שבו, ובכללן: חברי הארגון, מבצעי הפיגועים בפועל, מחזיקי האמל""ח והמסייעים – בין לפני מעשה ובין לאחריו.",שיקולי הענישה
"ת""פ 216∕03","הנאשם נותן את הדין בגין פעילות טרוריסטית בת חמש שנים שהחלה בשנת 1998, שעיקרה – חברות בארגון טרור שביצע שורה של פיגועים נגד ערבים והחזקת מצבורי כלי הנשק ואמצעי הלחימה של הארגון. על רקע זה, הוא ביצע את העבירות הנוספות שהורשע בהן: החזקת האמל""ח החל משנת 1998 בסליק באזור מושב זכריה; הניסיון לגייס באותה שנה  את אחד מחבריו לביצוע פיגועי ירי; הסיוע לאחר מעשה לרוצחים שביצעו את פיגוע הירי הראשון של הארגון בשנת 2001; והחזקת שמונה לבנות חבלה שנמסרו על-ידו בשנת  2003 לשניים מחבריו בהעריכו כי הן תשמשנה לפיגוע. כאמור, ארגון הטרור שבו היה הנאשם חבר, ביצע שורה של פיגועים רצחניים ונפשעים כלפי חפים מפשע, וזאת באמצעות כלי הנשק ואמצעי החבלה שהנאשם היה שותף להחזקתם. הנאשם אמנם לא השתתף בביצוע פיגועים, ואולם חברותו בארגון הטרור, וחלקו בהחזקת ארסנל הנשק של הארגון ובפעילות הטרוריסטית הנ""ל, מחייבים הטלת ענישה מחמירה ומרתיעה, ממכלול השיקולים שהובאו לעיל.ב",שיקולי הענישה
"ת""פ 216∕03","עם זאת, אתחשב בגזר-דינו של הנאשם לקולא  בכך שהלה שיתף פעולה בחקירה במסירת מידע רב ומפורט על ארגון הטרור ופעילותו, ואף הוביל את החוקרים למקומות המסתור שבהם הוטמנו כל אמצעי הלחימה של הארגון. מדובר בשיתוף פעולה שנבע מהכרה בפסול שבמעשי הארגון וברצון כן למנוע פיגועים אפשריים נוספים בעתיד. אמנם הנאשם נמנע מלסייע לחוקריו במסירת הודעות מפלילות נגדו ונגד חבריו, ואולם אין חולק, כי המידע שסיפק והאמל""ח שמסר לחוקריו, סייעו לחוקרים בפיענוח הפיגועים ובסיכול ביצועם של פיגועים נוספים. עוד אתחשב לקולא במהפך הדרסטי שחל בתפיסת עולמו של הנאשם בתקופת מעצרו, באחריות שנטל על מעשיו ובחרטה הכנה שהביע על פעילותו. בנוסף, אקח בחשבון את העובדה שהנאשם נתון מזה ששה-עשר חודשים בתנאי מעצר קשים, ואף בבידוד מחמת היותו עציר טעון הגנה.",שיקולי הענישה
"ת""פ 216∕03","על יסוד האמור לעיל, ובהתחשב במכלול טיעוני הצדדים לחומרה ולקולא, אני דן את הנאשם לעשר שנות מאסר, מתוכן – שמונה שנות מאסר בפועל, החל מיום מעצרו – 31.7.03, והיתרה על תנאי, שלא יעבור תוך שלוש שנים מיום שחרורו מהמאסר עבירה שבה הורשע בתיק הנדון. ו",סוף דבר
"ת""פ 216∕03",כל המוצגים שנתפסו במהלך חקירת הפרשיות הנדונות יישמרו בידי המדינה.,סוף דבר
"ת""פ 216∕03","ניתן היום, כ""ג בכסלו תשס""ה (6 בדצמבר 2004), במעמד ב""כ המאשימה, הסניגור והנאשם. ב",זכות ערעור לבית-המשפט העליון תוך 45 יום מהיום.נ
"ת""פ 216∕03",נוסח מסמך זה כפוף לשינויי ניסוח ועריכה,"י' נועם, שופט"
