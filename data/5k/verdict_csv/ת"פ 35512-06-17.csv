verdict,text,part
"ת""פ 35512-06-17","ת""פ 35512-06-17 מדינת ישראל נ' בכיראת ואח'",לפני כב' השופט דניאל טפרברג 
"ת""פ 35512-06-17","חוק העונשין, תשל""ז-1977: סע'  40ב, 40ג, 40ג(ב), 144, 144(א), 40יג, א1",חקיקה שאוזכרה: 
"ת""פ 35512-06-17","חוק הכניסה לישראל, תשי""ב-1952",חקיקה שאוזכרה: 
"ת""פ 35512-06-17",גזר דין  (נאשם 2),חקיקה שאוזכרה: 
"ת""פ 35512-06-17","הנאשם 2 (להלן: הנאשם), הודה והורשע במסגרת הסדר טיעון בביצוע שתי עבירות החזקת נשק – עבירה לפי סעיף 144(א) לחוק העונשין, תשל""ז-1977 (להלן: חוק העונשין).",חקיקה שאוזכרה: 
"ת""פ 35512-06-17","על פי עובדות כתב האישום המתוקן, הסליק הנאשם ביום 8.5.2017 רובה סער מסוג M16 מאולתר, מתחת למבנה קרוואן המצוי בבית הספר ""סלעה"" בשכונת ג'בל מוכאבר בירושלים (להלן: בית הספר). זאת עשה הנאשם, לאחר בקשות חוזרות מצד קרוב משפחתו – איאד, על רקע עסקת מקרקעין שפרטיה מבוארים בכתב האישום, ואינם רלוונטיים לענייננו.",חקיקה שאוזכרה: 
"ת""פ 35512-06-17","במסגרת אירוע נוסף שאירע סמוך ליום 8.5.2017, הסליק הנאשם תחת אותו מבנה קרוואן אקדח חצי אוטומטי מסוג ""סטאר"", כשהאקדח עטוף בבד ובשקית.",חקיקה שאוזכרה: 
"ת""פ 35512-06-17","במעשיו אלה החזיק הנאשם כלי נשק בשתי הזדמנויות שונות, בלא רשות על פי דין להחזקתו.",חקיקה שאוזכרה: 
"ת""פ 35512-06-17",ביום 10.12.2018 התקבל תסקיר שירות המבחן בעניינו של הנאשם.,תסקיר שירות המבחן
"ת""פ 35512-06-17","הנאשם בן 30, נשוי, ואב לשלושה ילדים. לפרנסתו, עובד הנאשם בהתקנת תשתיות בחברת תקשורת.",תסקיר שירות המבחן
"ת""פ 35512-06-17","בהתייחס לעבירה שבאישום הראשון – הסלקת הרובה, הסביר הנאשם כי חש לחץ לבצע את המעשה, בעקבות בקשות חוזרות ונשנות מצד קרוב משפחתו. בהתייחס להסלקת האקדח, ציין שירות המבחן כי הנאשם התקשה לקבל אחריות על ביצוע המעשה.",תסקיר שירות המבחן
"ת""פ 35512-06-17","כגורמי סיכון, צוין כי לנאשם קווי אופי מרצים ואימפולסיביים, לצד דימוי עצמי פגוע. כגורמי סיכוי, צוין כי הנאשם מנהל אורח חיים נורמטיבי, ומבטא נכונות ומוטיבציה להשתלבות בתהליך טיפולי ארוך ומעמיק.",תסקיר שירות המבחן
"ת""פ 35512-06-17","סוף דבר, המליץ שירות המבחן כי יושת על הנאשם עונש מאסר שירוצה במסגרת עבודות שירות, לצד צו מבחן למשך שנה.",תסקיר שירות המבחן
"ת""פ 35512-06-17","המאשימה הגישה לעיון בית המשפט את גיליון המרשם הפלילי בעניינו של הנאשם. לנאשם הרשעות משנת 2008 בעבירות ניסיון להסיע תושב זר – עבירה לפי חוק הכניסה לישראל, הפרעה לעובד ציבור, והפרעה לשוטר במילוי תפקידו. בגין הרשעותיו אלה, נדון הנאשם לעונש של 18 חודשי מאסר בפועל, לצד ענישה נלווית.",ראיות המאשימה לעונש
"ת""פ 35512-06-17","במסגרת הראיות לעונש, הציג הנאשם חוות דעת מומחה, לפיה הרובה אותו הסליק הנאשם, הוא רובה מסוג  M16מאולתר (עניין זה מצוין במפורש בכתב האישום בו הודה הנאשם – ד.ט.).",ראיות הנאשם לעונש 
"ת""פ 35512-06-17","בנוסף, מטעם הנאשם העיד מר עיסאם ג'עביס   אביו של הנאשם, שסיפר כי הוא מסתייג נחרצות",ראיות הנאשם לעונש 
"ת""פ 35512-06-17","מהמעשים בהם הורשע הנאשם. מר ג'עביס סיפר כי בנו רג'אי חלה בסרטן בשנת 2000, והנאשם סייע לו רבות בטיפול בו. אחות הנאשם, מייסון ג'עביס, חולה  בלוקמיה, וגם בטיפול בה מסייע הנאשם מאוד.",ראיות הנאשם לעונש 
"ת""פ 35512-06-17","אחיו הבכור של הנאשם – מר שאוקה ג'עביס, העיד אף הוא בפני בית המשפט, וסיפר כי הנאשם מסייע רבות לבני המשפחה, ואף ערך שיפוץ מקיף בביתה של רג'אי – אליה הוא קרוב במיוחד.",ראיות הנאשם לעונש 
"ת""פ 35512-06-17","המאשימה ציינה כי הערך המרכזי הנפגע כתוצאה ממעשי הנאשם הוא שלום הציבור, באשר זמינות כלי נשק ""המתגלגלים"" ללא פיקוח ברחובות, עלולה להוביל לתוצאות הרות אסון.",טיעוני המאשימה לעונש
"ת""פ 35512-06-17","בהתייחס לנסיבות ביצוע העבירה, צוין כי פוטנציאל הנזק כתוצאה ממעשי הנאשם גבוה, לאור כך שכלי הנשק הוסלקו בבית ספר, בקרבת נערים צעירים.",טיעוני המאשימה לעונש
"ת""פ 35512-06-17","בהתייחס למדיניות הענישה הנוהגת, הפנתה המאשימה לע""פ 9373/10 ותד נ' מדינת ישראל (פורסם בנבו, 14.9.2011 להלן: עניין ותד), שם גזר בית המשפט העליון עונש של 30 חודשי מאסר בפועל, על נאשם שהחזיק בביתו אקדח וכדורים. עוד הפנתה לרע""פ 2822/12 דואהרי נ' מדינת ישראל (פורסם בנבו, 25.4.2012), שם אישר בית המשפט העליון עונש של 20 חודשי מאסר בפועל, על מי שהורשע בעבירת החזקת נשק. באותו עניין, החזיק הנאשם תיק ובו אקדח, ושלוש מחסניות הכוללות כדורים. כנגד הנאשם הופעל עונש מאסר מותנה בן 10 חודשים שירוצו במצטבר, כך שסך הכל ירצה הנאשם עונש של 30 חודשי מאסר בפועל.",טיעוני המאשימה לעונש
"ת""פ 35512-06-17","המאשימה הגישה פסיקה נוספת לעיון בית המשפט, התומכת לגישתה בעונש שיש להשית על הנאשם.",טיעוני המאשימה לעונש
"ת""פ 35512-06-17","סוף דבר, עתרה המאשימה לקבוע מתחם עונש שבין 2.5 ל-6 שנות מאסר בפועל, לצד ענישה נלווית. בהתייחס לגזירת העונש בתוך המתחם, עתרה המאשימה למקמו בשליש התחתון, כך שהנאשם ירצה עונש של 3 שנות מאסר בפועל.",טיעוני המאשימה לעונש
"ת""פ 35512-06-17","ב""כ הנאשם ציין כי הנאשם פועל לשיקומו, כאשר מיום מעצרו ועד היום לא היה מעורב הנאשם בעבירות נוספות.",טיעוני הנאשם לעונש
"ת""פ 35512-06-17","הודגש, כי הסלקת הנשק על ידי הנאשם נעשתה רק לאחר בקשות חוזרות ונשנות מצידו של איאד, וכי תכלית החזקת הנשק לא הייתה מטרות פליליות או חבלניות.",טיעוני הנאשם לעונש
"ת""פ 35512-06-17","צוין כי הנאשם הוא עמוד התווך של משפחתו מבחינות רבות, ויש להתחשב בכך לעניין העונש אשר יושת עליו.",טיעוני הנאשם לעונש
"ת""פ 35512-06-17","בהתייחס לפסיקה אותה הגישה המאשימה, ציין ב""כ הנאשם כי לא ניתן להקיש ממנה לתיק דנן. בפסיקה זו עסקינן בעבירות חמורות בהרבה, הן בגין טיב הנשק שנתפס, והן בגין נסיבות לחומרה שאינן רלוונטיות לענייננו.",טיעוני הנאשם לעונש
"ת""פ 35512-06-17","הוזכר, כי הנאשם הודה בעבירה בהזדמנות הראשונה שהייתה לו – עוד בחקירתו במשטרה.",טיעוני הנאשם לעונש
"ת""פ 35512-06-17","לעניין מדיניות הענישה הנהוגה, הגיש ב""כ הנאשם לא פחות מ-26 (עשרים ושישה) פסקי דין לעיון בית המשפט. יצוין כבר כעת, כי ייתכן ונכון היה למקד את בית המשפט ולהפנותו אל מספר חד-ספרתי של פסקי דין, הדומים לענייננו. כידוע לעיתים המוסיף – עלול להימצא גורע (תלמוד בבלי מסכת סנהדרין, דף כ""ט עמוד א').",טיעוני הנאשם לעונש
"ת""פ 35512-06-17","בין היתר, הפנה ב""כ הנאשם לע""פ 1505 לידאוי נ' מדינת ישראל, שם הפחית בית המשפט העליון בעונשו של מורשע בעבירת החזקת אקדח ומחסנית מלאה כדורים, והעמידו על עונש של שישה חודשי עבודות שירות. בעפ""ג (מחוזי י-ם) אבו זיאד נ' מדינת ישראל, הקל בית המשפט המחוזי בעונשו של מורשע בהחזקת רובה מסוג קרל גוסטב ומחסנית הכוללת כדורים, והעמיד את עונשו על 6 חודשי מאסר בפועל.",טיעוני הנאשם לעונש
"ת""פ 35512-06-17","סוף דבר, נוכח טיב הנשק בענייננו; הודאת הנאשם; המלצת שירות המבחן; ומדיניות הענישה הנהוגה, עתר ב""כ הנאשם להשית על הנאשם עונש מאסר שירוצה במסגרת עבודות שירות, לצד צו מבחן וענישה נלווית.",טיעוני הנאשם לעונש
"ת""פ 35512-06-17","בנצלו את זכות המילה האחרונה, הביע הנאשם צער על מעשיו, ואמר כי לא יחזור על כך. עוד ציין, כי הוא תומך ומפרנס את משפחתו ואת אשתו ההרה.",טיעוני הנאשם לעונש
"ת""פ 35512-06-17","סימן א1 לחוק מנחה את בית המשפט לגזור עונש המבטא ""יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו"" (סעיף 40ב לחוק). לשם כך, על בית המשפט לקבוע 'מתחם עונש הולם', המבוסס על: (1) הערך החברתי שנפגע מביצוע העבירה; (2) מידת הפגיעה בערך החברתי; (3) מדיניות הענישה הנהוגה; (4) נסיבות הקשורות בביצוע העבירה (סעיף 40ג לחוק). בשלב הבא, על בית המשפט לגזור את העונש בתוך מתחם העונש ההולם (סעיף 40ג(ב) לחוק). כשמדובר במי שהורשע בריבוי עבירות, על בית המשפט לקבוע בהתאם לסעיף 40יג לחוק, האם עבירות אלה מהוות אירוע אחד או כמה אירועים, על פי מבחן ""הקשר ההדוק"" שהתפתח בפסיקה (ע""פ 4910/13 ג'אבר נ' מדינת ישראל (פורסם בנבו, 29.10.2014); ע""פ 1127/13 גברזגיי נ' מדינת ישראל (פורסם בנבו, 15.1.2014). אם מדובר בכמה עבירות המהוות אירוע אחד, יקבע בית המשפט מתחם עונש הולם לאירוע כולו, ויגזור עונש כולל לכל העבירות בשל אותו אירוע.",דיון והכרעה
"ת""פ 35512-06-17","כמוסכם על הצדדים, העבירות בהן הורשע הנאשם מהוות אירוע אחד. על כן ייקבע מתחם עונש אחד לשתי העבירות.",דיון והכרעה
"ת""פ 35512-06-17","עבירות בנשק, טומנות בחובן פוטנציאל לפגיעה בגוף וברכוש, ופגיעה בביטחון אזרחים תמימים, העלולים להיקלע למצבים בהם ייעשה שימוש בנשק. הערכים הנפגעים הם ביטחון הציבור ושלטון החוק.",דיון והכרעה
"ת""פ 35512-06-17","בעומדה על חומרת העבירה מושא ענייננו, ציינה כב' השופטת ע' ארבל:",דיון והכרעה
"ת""פ 35512-06-17","""לא אחת עמד בית משפט זה על החומרה היתרה הנודעת לעבירות נשק בכלל ולעבירת החזקת נשק שלא כדין בפרט המקימה סיכון ממשי וחמור לציבור ויוצרת פוטנציאל להסלמה עבריינית ולפיכך מחייבת ליתן ביטוי עונשי הולם ומרתיע באמצעות הרחקת מבצעי העבירה מן החברה לתקופת מאסר ממשית לריצוי  בפועל (ע""פ 5120/11 שתיווי נ' מדינת ישראל"" (פורסם בנבו, 18.12.2011)).",דיון והכרעה
"ת""פ 35512-06-17",ובעניין אחר ציין כב' השופט א' א' לוי:,דיון והכרעה
"ת""פ 35512-06-17","""ניסיון השנים האחרונות מלמד שנשק המוחזק שלא כדין מוצא את דרכו לעתים לידיים עוינות, ולעתים נעשה בו שימוש למטרות פליליות, ואלה גם אלה כבר גרמו לא אחת לאובדן חיי אדם, ולפגיעה בחפים מפשע שכל ""חטאם"" נבע מכך שהם נקלעו בדרך מקרה לזירת הפשע. כדי להילחם בכל אלה צריך העונש לבטא את סלידתה של החברה ודעתה הנחרצת שלא להשלים עם עבריינות בכלל, ומסוג זה בפרט"" (ע""פ 761/07 מדינת ישראל נ' אדרי (פורסם בנבו, 22.2.2007)).",דיון והכרעה
"ת""פ 35512-06-17","רמת הפגיעה בערכים הנפגעים בענייננו, היא בדרגה בינונית.",דיון והכרעה
"ת""פ 35512-06-17","בהתייחס למדיניות הענישה הנוהגת, אציין את גזר הדין בעניין ותד, שם גזר כאמור בית המשפט העליון 30 חודשי מאסר בפועל, על נאשם שנמצא מחזיק בביתו מתחת למזרון המיטה, אקדח ומחסנית הכוללת 9 כדורים. 63 כדורים נוספים נמצאו מוטמנים בחצר.",דיון והכרעה
"ת""פ 35512-06-17","בע""פ 4329/10 פלוני נ' מדינת ישראל (פורסם בנבו, 25.10.2010), נדחה ערעור נאשם שנתפס עם אקדח טעון ברכבו, מבלי שהיה מורשה לכך. גזר הדין שהוטל בבית המשפט המחוזי, 20 חודשי מאסר בפועל ו-16 חודשי מאסר על תנאי, נותר על כנו. ",דיון והכרעה
"ת""פ 35512-06-17","בת""פ 12109-06-15 מדינת ישראל נ' גראדאת (פורסם בנבו, 27.9.2016), דן כב' השופט א' כהן נאשם שהורשע על פי הודאתו בנשיאת נשק שלא כדין, לעונש של 9 חודשי מאסר בפועל, ומאסר על תנאי למשך 12 חודשים. ",דיון והכרעה
"ת""פ 35512-06-17","עינינו הרואות כי הפסיקה בעבירות בהן הורשע הנאשם מגוונת, וכל מקרה נבחן על פי נסיבותיו.",דיון והכרעה
"ת""פ 35512-06-17","פוטנציאל הנזק כתוצאה ממעשי הנאשם, אינו מבוטל כלל. הסנגור הפנה חיצים רבים לכך שהרובה אותו הסליק הנאשם, הוא רובה מאולתר. בה בעת, הנאשם הורשע בשתי עבירות של החזקת נשק, כאשר האקדח אותו הסליק הנאשם, היה אקדח תקני לחלוטין. יודגש כי כעולה מחוות דעת המומחה, בשני כלי הנשק ניתן לירות, והם מסוגלים להמית אדם.",דיון והכרעה
"ת""פ 35512-06-17","תמים דעים אני עם עמדת המאשימה, לפיה הסלקת כלי הנשק במתחם בית ספר, בו שוהים דרך קבע נערים צעירים, מהווה נסיבה לחומרה.",דיון והכרעה
"ת""פ 35512-06-17","על יסוד כל האמור לעיל; הערכים החברתיים שנפגעו כתוצאה ממעשי הנאשם, מידת הפגיעה בהם, מדיניות הענישה הנהוגה והנסיבות הקשורות בביצוע העבירות, באתי לכלל מסקנה כי מתחם העונש באירוע, בנסיבותיו, נע בין 12 ל-24 חודשי מאסר בפועל.",דיון והכרעה
"ת""פ 35512-06-17","לעניין גזירת העונש בתוך המתחם. הנאשם הודה בביצוע המיוחס לו, ובכך חסך זמן שיפוטי יקר. נסיבה זו בהכרח תיזקף לזכותו. בנוסף, הפגיעה במשפחת הנאשם כתוצאה ממעשיו, אינה פשוטה. התרשמתי כי הנאשם דומיננטי בחיי משפחתו, והוא מסייע להם ככל הניתן. נתתי דעתי גם למחלתה הקשה של מייסון – אחות הנאשם.",דיון והכרעה
"ת""פ 35512-06-17","הנאשם בעל עבר פלילי שאינו רב, ואינו רלוונטי בהכרח לענייננו.",דיון והכרעה
"ת""פ 35512-06-17","נתתי דעתי להמלצת שירות המבחן כפי שהוגשה לבית המשפט ביום 10.12.18, אף כי מצאתי שלא לאמצה. לקראת מתן גזר הדין התקבלה הודעה דחופה מטעם שירותי המבחן ביום 21.2.19 לפיה הנאשם שולב בינתיים בקבוצה טיפולית החל מיום 9.1.19,  זאת מבלי שבית משפט נתן הוראה על כך ואף שירות המבחן הביע התנצלותו. בהתאם להודעה, מדובר בשלב ראשוני של ההליך ועד כה התקיימו רק חמישה מפגשים. אין בעובדה זו כדי לקבוע כי ההליך הטיפולי בעיצומו וכי הנאשם נמצא בשלב בו תהיה פגיעה בהליך השיקומי שאותו החל. כידוע, המלצת שירות המבחן אינה מחייבת את בית המשפט, והשיקולים לאורם פועל שירות המבחן במלאכת גיבוש המלצותיו, אינם בהכרח חופפים באופן מלא למגוון שיקולי הענישה שבית המשפט נדרש לאזן ביניהם (ע""פ 2745/18 אבו שארב נ' מדינת ישראל, בפסקה 8 (פורסם בנבו, 9.4.2018)). המחוקק לא העניק עדיפות ברורה לשיקולי השיקום על פני שיקולים אחרים וקבע כי שיקולי השיקום אינם חזות הכל, בעניין זה ראו רע""פ 7596/18 שגיב מלכה נ' מדינת ישראל: ""...המלצת שירות המבחן היא שיקול אחד מבין מכלול שיקולים שעומד בפני בית המשפט בגזירת העונש, ואין הוא מחויב לאמצה ... יתרה מזאת, המחוקק לא העניק עדיפות ברורה לשיקולי שיקום על-פני שיקולים אחרים, וגם לאחר תיקון 113, שיקול השיקום אינו חזות הכל"". על אחת כמה וכמה כאשר מדובר בהליך שיקומי התחלתי ובעיקר כאשר על פי התסקיר הראשון שהוגש לקראת הדיון בטיעונים לעונש, התקשה הנאשם לקבל אחריות לכתב האישום השני המיוחס לו והתקשה להבין את מניעיו לביצוע העבירה. ההליך מתנהל כבר מאז חודש יוני 2017 וככל שהיה רצון להשתלב בהליך טיפולי היה על הדבר להיעשות מזה זמן. ",דיון והכרעה
"ת""פ 35512-06-17",התייחסות לרצון להשתלב בהליך טיפולי ניתנה כבר בהחלטה מיום 31.12.18.,דיון והכרעה
"ת""פ 35512-06-17","בשקלול הנתונים והאיזונים, ותוך שנתתי דעתי לנסיבות שאינן קשורות בביצוע העבירה, מצאתי כי יש לגזור את עונשו העיקרי של הנאשם, בתחתית מתחם העונש.",דיון והכרעה
"ת""פ 35512-06-17","על יסוד כל האמור לעיל, אני גוזר את עונשו של הנאשם, כדלקמן:",דיון והכרעה
"ת""פ 35512-06-17","12 חודשי מאסר בפועל, בניכוי ימי מעצרו. הנאשם היה עצור מיום 4.6.2017 עד ליום 21.6.2017 (סך הכל 17 ימים).",דיון והכרעה
"ת""פ 35512-06-17",הנאשם יתייצב לריצוי עונשו  ביום 6.5.19 בבית המעצר ניצן עד השעה 10:00.,דיון והכרעה
"ת""פ 35512-06-17","8 חודשי מאסר על תנאי, והתנאי הוא שלא יעבור הנאשם עבירה לפי סעיף 144 לחוק העונשין, במשך שנתיים מיום שחרורו.",דיון והכרעה
"ת""פ 35512-06-17","בנסיבות העניין, לא מצאתי להשית על הנאשם תשלום קנס.",דיון והכרעה
"ת""פ 35512-06-17",זכות ערעור לבית המשפט העליון תוך 45 יום.,דיון והכרעה
"ת""פ 35512-06-17","5129371ניתן היום,   ל' באדר א' תשע""ט,  7 במרץ 2019 במעמד הצדדים.",העתק גזר הדין יישלח לשירות המבחן. 
"ת""פ 35512-06-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 35512-06-17",דניאל טפרברג 54678313-/,54678313
"ת""פ 35512-06-17",נוסח מסמך זה כפוף לשינויי ניסוח ועריכה          ,54678313
