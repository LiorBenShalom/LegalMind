verdict,text,part
"ת""פ 8192-08-15","ת""פ 8192-08-15 מדינת ישראל נ' מוסטפא",בית המשפט המחוזי בירושלים
"ת""פ 8192-08-15","חוק העונשין, תשל""ז-1977: סע'  40(יא), 144(א), 144(ב)",חקיקה שאוזכרה: 
"ת""פ 8192-08-15","נגד הנאשם, יליד 22.7.1993, הוגש ביום 4.8.2015 כתב אישום המייחס לו עבירות של נשיאת והובלת נשק ואבזר לנשק, בכך שביום 30.7.2013 נסע במונית מחברון לירושלים, כשברשותו תת מקלע מאולתר, שבכוחו לירות ולהמית, וכן מחסנית מתאימה. את תת המקלע והמחסנית החזיק הנאשם בתוך תיק שהונח מתחת לכסא שעליו ישב.",גזר דין
"ת""פ 8192-08-15","לאחר שבתשובתו לאישום, טען הנאשם כי אין לו כל קשר לנשק ולמחסנית, ביום שנקבע לשמיעת הראיות, הוא הודה והורשע בכתב האישום, במסגרת הסדר טיעון, לאחר שנמחקה ממנו הוראת החיקוק הנוגעת לאביזר לנשק.",גזר דין
"ת""פ 8192-08-15","המאשימה הגישה את הרישום הפלילי של הנאשם, שממנו עולה כי ביום 1.3.2014 עבר עבירה של הסעת תושב זר וכי נידון בגינה בין היתר לחודשיים מאסר בעבודות שירות.",גזר דין
"ת""פ 8192-08-15","מתסקיר שירות המבחן שהוגש בעניינו, עולה כי הנאשם נישא לאחרונה בשנית וכי לפני כשמונה חודשים נולד לבני הזוג בן. שירות המבחן המליץ להטיל על הנאשם מאסר קצר לריצוי בעבודות שירות וכן מאסר על תנאי וקנס.",גזר דין
"ת""פ 8192-08-15","המאשימה עתרה לקביעת מתחם של 19-36 חודשי מאסר בפועל, מאסר על תנאי וקנס, וטענה כי נכון לקבוע את עונשו של הנאשם ברף התחתון של המתחם.",גזר דין
"ת""פ 8192-08-15","ב""כ הנאשם טען כי מתחם העונש הראוי לעבירה נע בין חודשי מאסר לריצוי בעבודות שירות לבין שלש שנות מאסר בפועל. הוא ביקש לאמץ את המלצת שירות המבחן, תוך שהוא מדגיש את חלוף הזמן הרב מאז העבירה, וטען כי יש לקבוע את עונשו של הנאשם בתחתית מתחם הענישה ולהטיל עליו מאסר בעבודות שירות. לחלופין טען ב""כ הנאשם כי אם ייקבע שהרף התחתון שבמתחם עומד על מאסר בפועל, מן הראוי לחרוג בעניינו של הנאשם מהמתחם ולהטיל עליו עבודות שירות בלבד, במסגרת חריג השיקום שבסעיף 40(יא) לחוק, ההולם את עניינו של הנאשם, המנהל אורח חיים תקין ועובד לפרנסתו.",גזר דין
"ת""פ 8192-08-15","הנאשם הביע צער על המעשה והוסיף ""עכשיו כל החיים שלי השתנו. יש לי ילד ואני נשוי. יש לי חיים  נורמטיביים ויש לי עסק קטן שאני מנהל אותו. עשיתי טעות כשהייתי צעיר ואני מבקש מביהמ""ש עונש מינימלי שלא יהרוס את החיים שלי.",גזר דין
"ת""פ 8192-08-15","הנאשם הורשע בעבירה של נשיאה והובלה של תת מקלע שבכוחו להמית אדם ומחסנית תואמת. נסיבות הובלת הנשק האמור על ידי הנאשם לא התבררו. בשיחתו עם קצין המבחן מסר הנאשם לראשונה גרסה לפיה חבריו שכנעו אותו לרכוש את הנשק וכי עשה זאת ללא תכנון מוקדם. לגרסה זו אין זכר בכתב האישום שבמסגרתו הודה הנאשם, והיא לא נבחנה, לא בדרך של עדות הנאשם בשלב העונש, ולא בדרך אחרת.",דיון והכרעה
"ת""פ 8192-08-15","חומרה רבה נודעת לעבירה של נשיאת נשק והובלתו שלא כדין ולא בכדי קבע לה המחוקק עונש מכסימלי העומד על 10 שנות מאסר. הפוטנציאל המסוכן שיש בעבירות הנשק והקשר הישיר שבינן לבין עבירות אלימות חמורות ברורים מאליהם. ההגנה על חיי אדם היא הערך המוגן שביסוד עבירות הנשק, ומכאן החומרה הנודעת לעבירות אלה והצורך בהטלת עונשים מחמירים ומרתיעים בגינן.",דיון והכרעה
"ת""פ 8192-08-15",פסיקת בית המשפט העליון מלמדת כי בתחום הענישה בגין עבירות נשק חלה בשנים האחרונות החמרה וכי מעטים וחריגים הם המקרים שבהם נמנע בית המשפט מלהטיל מאסר בפועל על מי שהורשע בעבירות אלה.,דיון והכרעה
"ת""פ 8192-08-15","בע""פ 2398/14 אלהזייל נ. מדינת ישראל (8.7.2014) קבע בית המשפט העליון (כבוד השופט י' עמית):",דיון והכרעה
"ת""פ 8192-08-15","""אחזור ואדגיש את מדיניות ההחמרה בעבירות נשק, שבאה לידי ביטוי בשורה ארוכה של פסקי דין של בית משפט זה בשנים האחרונות (ראו, לדוגמה, ע""פ 4945/13 מדינת ישראל נ' עבד אלכרים סלימאן (19.1.2014)). לזמינות הבלתי נסבלת של נשק חם בידי מי שאינם מורשים לכך, יש פוטנציאל לשמש ל""חיסול חשבונות"" ול""פתרון סכסוכים"" כמו-גם לעבירות חמורות נוספות. המציאות בארצנו מוכיחה כי הקלישאה אודות האקדח במערכה הראשונה אינה מדוייקת, באשר לעיתים מזומנות האקדח אינו ממתין עד למערכה האחרונה ויורה עוד קודם לכן. מכאן, שבעבירות כגון דא, גם לשיקולי ההרתעה משקל של ממש"".",דיון והכרעה
"ת""פ 8192-08-15","בע""פ 3877/16 ג'באלי נ. מדינת ישראל (17.11.2016) קבע בית המשפט העליון (כבוד השופטת א' חיות):",דיון והכרעה
"ת""פ 8192-08-15","""בית משפט זה עמד פעמים רבות על החומרה היתרה הגלומה בביצוע עבירות בנשק ובכללן העבירה של החזקת נשק או נשיאתו שלא כדין. עבירות אלה מקימות סיכון חמור לשלום הציבור וביטחונו ומחייבות ""ליתן ביטוי עונשי הולם ומרתיע באמצעות הרחקת מבצע העבירה מן החברה לתקופת מאסר ממשית לריצוי בפועל""(ע""פ 5120/11 שתיווי נ' מדינת ישראל (18.12.2011); ע""פ 4329/10 פלוני נ' מדינת ישראל (25.10.2010)). עוד נפסק כי חומרתן של העבירות בנשק אינה מסתכמת רק בנזק שאירע בפועל, כי אם בפוטנציאל הנזק הנובע מאותן עבירות (ע""פ 116/13 וקנין נ' מדינת ישראל, (31.7.2013)"".",דיון והכרעה
"ת""פ 8192-08-15","ובע""פ 5323/12 אבו ליל נ. מדינת ישראל, נקבע (כבוד השופט א' שהם):",דיון והכרעה
"ת""פ 8192-08-15","""נוכח הסכנה לשלום הציבור, ובשל הצורך בהרתעה מפני עבריינות הנוגעת לנשק, נקבעה מדיניות הענישה הכוללת, ככלל, רכיב של מאסר לריצוי בפועל (רע""פ 2718/04 אבו דאחל נ' מדינת ישראל (29.3.2004); ע""פ 6583/06 אדהאם נ' מדינת ישראל (5.12.2006)). עוד יש לציין, כי בשנים האחרונות ניכרת מגמת החמרה בענישה, ככל שמדובר בעברייני הנשק (ע""פ 4460/11 מדינת ישראל נ' פאיד (28.11.2011); ע""פ 8416/09 מדינת ישראל נ' חרבוש (9.6.2010))"".",דיון והכרעה
"ת""פ 8192-08-15","ב""כ הנאשם הציג פסקי דין אחדים שבהם נקבעו בבית המשפט העליון עונשי מאסר בעבודות שירות בלבד בגין עבירות של החזקת נשק: ע""פ 1462/12 שוקרון נ. מדינת ישראל (7.6.2012) ע""פ 1505/14 לידאוי נ. מדינת ישראל (4.11.2014) וכן הציג פסקי דין אחדים מבתי המשפט המחוזיים שבהם הוטלו עונשי מאסר בעבודות שירות ובמקרה אחד שירות לתועלת הציבור בשל עבירות אלה.",דיון והכרעה
"ת""פ 8192-08-15","פסיקה זו חריגה למדיניות הענישה הנוהגת בתחום זה, הנוטה בשנים האחרונות להחמרה בשל התרחבות התופעה של החזקה ונשיאת נשק שלא כדין, זאת בניסיון להרתיע מפני ביצוע עבירות אלה.",דיון והכרעה
"ת""פ 8192-08-15","נסיבותיו של האירוע שלפנינו אינן חריגות. נהפוך הוא – מסקירת פסקי הדין בתחום עולה כי, רבים הם הנאשמים הנעצרים על ידי המשטרה מחוץ לבתיהם כשברשותם אקדח, רובה ציד או תת מקלע מאולתר, שאותו הם מחזיקים ללא היתר כדין.",דיון והכרעה
"ת""פ 8192-08-15","עבירה של נשיאה או הובלה של נשק לפי סעיף 144(ב) רישא לחוק חמורה כידוע מעבירה של החזקת נשק לפי סעיף 144(א) רישא לחוק (ראו ע""פ 4945/13 האמור), זאת בשל זמינותו המידית של כלי הנשק בידי הנושא אותו, להבדיל מהחזקתו בביתו או במקום אחר.",דיון והכרעה
"ת""פ 8192-08-15","נוכח כל האמור לעיל, מתחם העונש ההולם לעבירה בנסיבות שלפנינו נע בין  10 חודשי מאסר לבין  30 חודשי מאסר בפועל. בקביעת המתחם הבאתי בחשבון את סוג הנשק, את הפוטנציאל הטמון בו ומאידך גיסא את העובדה כי בפועל לא נגרם נזק כתוצאה ממעשיו של הנאשם.",דיון והכרעה
"ת""פ 8192-08-15","נסיבותיו האישיות של הנאשם שלפנינו אף הן אינן חריגות – מדובר בגבר שהיה בעת האירוע כבן 22, בריא, המנהל בדרך כלל חיים נורמטיביים, אשר היה מעורב בעבר בעבירה פלילית קלה יחסית, שבגינה ריצה חודשיים מאסר בעבודות שירות.",דיון והכרעה
"ת""פ 8192-08-15","לזכותו של הנאשם יש לזקוף את הודאתו בעבירה, אם כי אין להתעלם מכך שזו ניתנה ביום שנקבע לשמיעת הראיות. בנוסף יש לזקוף לזכותו את הפגיעה הצפויה להיגרם כתוצאה מהעונש בו ובמשפחתו, ואת חלוף הזמן הרב מאז העבירה ועד היום.",דיון והכרעה
"ת""פ 8192-08-15","לחלוף הזמן משקל רב בקביעת העונש המתאים לנאשם (ראו ע""פ 4434/10 אבי יחזקאל נ. מדינת ישראל (16.3.2011)). שלש שנים וחמישה חודשים חלפו מיום האירוע, שבו היה הנאשם כבן 22, ועד להרשעתו. הנאשם לא גרם לשיהוי בהגשת כתב האישום ולהתמשכות ההליכים בבית המשפט. נתון זה, כשהוא מצטרף לאורח חייו הנורמטיבי בדרך כלל של הנאשם ולהודאתו, מחייב לקבוע את עונשו בתחתית המתחם.",דיון והכרעה
"ת""פ 8192-08-15","לעומת זאת, אין לקבל את טענת ב""כ הנאשם לפיה נכון לחרוג ממתחם העונש ההולם בשל שיקולי שיקום, שכן עניינו של הנאשם אינו נופל בין המקרים המצדיקים חריגה כאמור.",דיון והכרעה
"ת""פ 8192-08-15",אשר על כן אני גוזר על הנאשם את העונשים שלהלן:,סוף דבר
"ת""פ 8192-08-15",10 חודשי מאסר בפעול שמהם ינוכו הימים שבהם שהה במעצר 30.7.2013 – 1.8.2013.,סוף דבר
"ת""פ 8192-08-15","מאסר על תנאי של 10 חודשים לשלש שנים, בגין עבירות בנשק מסוג פשע.",סוף דבר
"ת""פ 8192-08-15",קנס בסך 5000 ₪ או חודשיים מאסר תמורתו. ,סוף דבר
"ת""פ 8192-08-15","הנאשם יתייצב לריצוי עונש המאסר ביום 30.4.2017 בשעה 10:00, בבית המעצר ניצן, שבמתחם בית הסוהר איילון.",סוף דבר
"ת""פ 8192-08-15",את הקנס ישלם הנאשם בחמישה תשלומים שווים ורצופים החל ביום 1.5.2017. אי תשלום אחד התשלומים יעמיד את הקנס כולו לפירעון מידי.,סוף דבר
"ת""פ 8192-08-15",זכות ערעור לבית המשפט העליון תוך 45 יום.,סוף דבר
"ת""פ 8192-08-15","ניתן היום,  ט""ז אדר תשע""ז, 14 מרץ 2017, בפני הנאשם ובפני ב""כ הצדדים.",סוף דבר
"ת""פ 8192-08-15",נוסח מסמך זה כפוף לשינויי ניסוח ועריכה, 54678313
"ת""פ 8192-08-15","בעניין עריכה ושינויים במסמכי פסיקה, חקיקה ועוד באתר נבו – הקש כאן", 54678313
