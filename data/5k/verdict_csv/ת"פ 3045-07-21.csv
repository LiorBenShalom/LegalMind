verdict,text,part
"ת""פ 3045-07-21","ת""פ 3045-07-21 מדינת ישראל נ' עאצי(עציר) ואח'",בית המשפט המחוזי בירושלים
"ת""פ 3045-07-21","חוק העונשין, תשל""ז-1977: סע'  29, 144(א), 144ו, 152, 329(א)(2), 338(א)(3), 340א(א), 452",חקיקה שאוזכרה: 
"ת""פ 3045-07-21","הנאשמים הורשעו על יסוד הודאתם בעובדות כתב האישום, במסגרת הסדר טיעון סגור, בביצוע העבירות שלהלן:",גזר דין
"ת""פ 3045-07-21","השתתפות בהתפרעות - עבירה לפי סעיף 152 לחוק העונשין, התשל""ז-1977.",גזר דין
"ת""פ 3045-07-21","פעולה בנשק למטרות טרור - עבירה לפי סעיף 30(א) לחוק המאבק בטרור, התשע""ו-2016, בצירוף סעיף 29 לחוק העונשין (שתי עבירות - ייצור ונשיאת נשק).",גזר דין
"ת""פ 3045-07-21","מעשה טרור של חבלה בכוונה מחמירה - עבירה לפי סעיף 329(א)(2) בצירוף סעיף 29 לחוק העונשין, ובצירוף סעיף 37 לחוק המאבק בטרור.",גזר דין
"ת""פ 3045-07-21",היזק בזדון ממניע של גזענות או עוינות כלפי ציבור - עבירה לפי סעיף 452 בצירוף סעיף 144ו לחוק העונשין.,גזר דין
"ת""פ 3045-07-21",מעשי פזיזות ממניע של גזענות או עוינות כלפי ציבור - עבירה לפי סעיף 338(א)(3) בצירוף סעיף 144ו לחוק.,גזר דין
"ת""פ 3045-07-21","כמו כן הורשע הנאשם 2 על יסוד הודאתו כאמור, גם בביצוע עבירה של אחזקת נשק -  עבירה לפי סעיף 144(א) רישא לחוק העונשין ובביצוע העבירה של ירי מנשק חם - עבירה לפי סעיף 340א(א) לחוק העונשין.",גזר דין
"ת""פ 3045-07-21","הצדדים עתרו במשותף להטלת עונש של 4 שנות מאסר על הנאשמים, כאשר הנאשמים מבקשים כי מעונש זה יופחת יום אחד כדי שלא תמנע מהם, מראש, האפשרות העתידית לקבל שחרור מנהלי. המאשימה מתנגדת להפחתת יום אחד מהעונש המוסכם.",גזר דין
"ת""פ 3045-07-21","העבירות בהן הורשעו הנאשמים חמורות. על פי כתב האישום מדובר בנאשמים אשר במהלך התקופה הרגישה של חודש הרמאדן של שנת 2021 ובזמן מבצע ""שומר החומות"", הכינו 4 מטעני צינור כדי להשליך אותם לעבר בתי יהודים בשכונת אבו-תור בירושלים. בהמשך לכך, הנאשמים הגיעו לרחוב נעמי כשברשותם המטענים האמורים וזיקוקים, שם הם הצטרפו להתפרעות שהתחוללה במקום, השליכו 3 מתוך 4 המטענים שהיו ברשותם, וכן ירו זיקוקים לעבר בתי היהודים. אחד המטענים הושלך לעבר מרפסת חדר שינה בביתו של נפגע העבירה צ.ר., שם התפוצץ המטען וגרם להתנפצות זכוכית דלת המרפסת. כאמור, הנאשם 2 הורשע גם בביצוע עבירות נוספות של אחזקת נשק וירי בנשק, זאת על יסוד הודאתו לפיה ביום 11.09.2020 הוא קיבל אקדח מאדם מסוים וירה באמצעותו 9 כדורים באוויר. כאמור נסיבות ביצוע העבירות חמורות. מדובר בעבירות שהן בגדר מעשה טרור, אשר בוצע בתקופה רגישה ביותר שבה התחוללו מהומות ברחבי ישראל. העבירות בוצעו ממניע לאומני.",גזר דין
"ת""פ 3045-07-21","לאחר ששקלתי את הנסיבות הקשורות בביצוע העבירות ואת הנסיבות שאינן קשורות בביצוע העבירות, הגעתי למסקנה שהעונש המוסכם לו עותרים הצדדים במשותף, נותן משקל ראוי לחומרת העבירות שביצעו הנאשמים, ומצד שני הוא נותן משקל גם להודאת הנאשמים שחסכה מזמנה של המאשימה ומזמנו של בית המשפט. כאמור לעיל, העבירות שביצעו הנאשמים חמורות, אך גם העונש המוסכם כולל תקופת מאסר משמעותית, אשר הולמת את חומרת העבירות. אשר על כן, אני מאמץ את הסדר הטיעון.",גזר דין
"ת""פ 3045-07-21","אשר לבקשת הנאשמים להפחתה של יום אחד מהעונש המוסכם - נושא האפשרות העתידית של שחרור המנהלי איננו אחד מהשיקולים שמצווה בית המשפט לשקול במסגרת שיקולי הענישה. נושא השחרור המינהלי נתון לשיקול דעת שירות בתי הסוהר בהתאם לכללים הנוהגים בכל עת ועת, והוא חיצוני לשיקולי הענישה. אשר על כן, אינני מוצא הצדקה להפחית יום אחד מהעונש המוסכם.",גזר דין
"ת""פ 3045-07-21","אשר על כן, אני גוזר על הנאשמים את העונשים שלהלן:",גזר דין
"ת""פ 3045-07-21","4 שנות מאסר לריצוי בפועל, בניכוי ימי מעצרם של הנאשמים לפי רישומי שב""ס.",גזר דין
"ת""פ 3045-07-21","6 חודשי מאסר על תנאי, אותם ירצו הנאשמים אם בתוך 3 שנים מיום שחרורם מהכלא הם יבצעו עבירה המהווה מעשה טרור, כהגדרתו לפי חוק המאבק בטרור, או עבירה מסוג פשע של אלימות כנגד הגוף, או עבירה מהעבירות בהן הם הורשעו לפניי.",גזר דין
"ת""פ 3045-07-21","כל אחד מהנאשמים יפצה את נפגע העבירה צ. ר. בסכום של 3,000 ₪. הפיצוי ישולם ב-10 תשלומים חודשיים, שווים ורצופים, החל מיום 01.07.2022 ובכל 1 בחודש בחודשים שלאחר מכן. אי תשלום של אחד התשלומים במלואו ובמועד יעמיד לפירעון מידי את מלוא סכום הפיצויים.",גזר דין
"ת""פ 3045-07-21",5129371הודע לנאשמים על זכותם לערער לבית המשפט העליון בתוך 45 יום.,גזר דין
"ת""פ 3045-07-21","ניתן היום,  ט""ו שבט תשפ""ב, 17 ינואר 2022, בנוכחות הצדדים.",54678313
"ת""פ 3045-07-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 3045-07-21",אברהם רובין 54678313-/,54678313
