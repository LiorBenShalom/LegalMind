verdict,text,part
"ת""פ 7434-05-10","ת""פ 7434-05-10 פרקליטות מחוז תל אביב  פלילי נ' סובובסקי",בית משפט השלום בפתח תקווה
"ת""פ 7434-05-10","ב""כ הנאשם, עו""ד  עין צבי  – סנגוריה ציבורית ","ב""כ המאשימה , מתמחה, מר גיל ויינשטיין – פמת""א"
"ת""פ 7434-05-10","הנאשם, איגור בן סמיון סבובסקי, יליד 1961, הורשע ביום 17.6.10 על-פי הודייתו בכתב אישום המייחס לו שתי עבירות של החזקת נשק לפי סעיף 144(א) לחוק העונשין, תשל""ז-1977.",גזר דין
"ת""פ 7434-05-10","לפי העובדות המפורטות בכתב האישום, ביום 14.4.10 נמצא מחזיק בדירתו ברחוב אורלנסקי 11 בפתח תקווה שני כלי נשק ללא רשות על פי דין: אקדח ""ברטה"" חצי אוטומטי ואקדח ""לאמה"" חצי אוטומטי (להלן: ""שני האקדחים"").",גזר דין
"ת""פ 7434-05-10","משהודה – נתבקש תסקיר, ובו התייחסות לשאלת אי הרשעה.",גזר דין
"ת""פ 7434-05-10","לפי תסקיר שירות המבחן למבוגרים ליום 4.1.11, הנאשם בן 50, נשוי ואב לבן כבן 17, יליד אוקראינה, עלה ארצה בשנת 1990 עם הוריו.",גזר דין
"ת""פ 7434-05-10",עובד כטכנאי רכב במוסך. ,גזר דין
"ת""פ 7434-05-10","סיים עשר שנות לימוד, עם תעודת בגרות מלאה, שירת בצבא הרוסי שירות מלא.",גזר דין
"ת""פ 7434-05-10","בעבירות הודה, והסבירן על רקע אי הפעלת שיקול דעת. הסביר כי החזיק את כלי הנשק על רקע עיסוקו בקליעה, ותחביבו איסוף כלי נשק – רובם עתיקים, ומרביתם ברישיון.",עברו נקי.
"ת""פ 7434-05-10","תיאר כי החזיק באקדחים על רקע הערך הסנטימנטלי שלהם, מבלי לקחת בחשבון כי עבר עבירה בכך.",עברו נקי.
"ת""פ 7434-05-10","הביע חשש כי הרשעה תפגע ביכולתו להמשיך בעבודתו במוסך, והציג מכתב ממעבידו כי אם יורשע יחדל להעסיקו בתפקיד מפתח כאיש קשר ונציג שירות מול לקוחות המוסך וגורמים שונים, בשל היעדר ייצוגיות.",עברו נקי.
"ת""פ 7434-05-10","קצינת המבחן התרשמה כי מתאפיין בדפוסי התנהגות נורמטיביים, כי בהליך המשפטי יש כדי להעמידו על חומרת העבירות, וכי הפיק לקחים.",עברו נקי.
"ת""פ 7434-05-10","לפיכך באה המלצה שלא להרשיעו, ולהטיל צו של""צ בהיקף של 200 שעות, לפי תכנית שיגבש שירות המבחן.",עברו נקי.
"ת""פ 7434-05-10","בטיעוניה לעונש עמדה ב""כ המאשימה על חומרת העבירה והמסוכנות הגלומה בה לציבור, נוכח החשש כי כלי נשק יגיעו לידי גורמים עברייניים ובהמשך ייפגעו חפים מפשע.",עברו נקי.
"ת""פ 7434-05-10","עוד טענה כי מקום ואופן החזקת שני האקדחים מעיד על סכנה בהם, ותמכה טענתה בעובדה כי אקדח ה""ברטה"" נמצא כשהוא עטוף בניילון בתוך ארון מטבח מעל הכיור עם מחסנית בפנים, וכי אקדח  ה""לאמה"" נמצא בחדר השינה במגירת השידה הצמודה למיטה, כשמספרוֹ הסידורי מחוּק.",עברו נקי.
"ת""פ 7434-05-10","עוד טענה כי מדובר בכלי נשק קטלניים, והגישה חוות דעת מומחה, לפיה אקדח ה""ברטה"" ואקדח ה""לאמה"" שנמצאו, פועלים ובכוחם להמית.",עברו נקי.
"ת""פ 7434-05-10","לפי כל אלה, עתרה להותיר ההרשעה על כנה, ולהטיל עונש של מאסר בפועל, מאסר על תנאי וקנס.",עברו נקי.
"ת""פ 7434-05-10","ב""כ הנאשם, עו""ד עין צבי ס""צ, טען לעניין אקדח ה""לאמה"", כי נמצא כשהוא מפורק, ללא קנה, הקת שבורה וחלקים ממנו נמצאו בכספת שבחדר השינה.",עברו נקי.
"ת""פ 7434-05-10","עמד על היות הנאשם אספן כלי נשק, אשר רכש את שני האקדחים בשוק הפשפשים כפריטי אספנות עתיקים, שיוצרו בראשית המאה העשרים: אקדח ה""לאמה"" - בשנת 1919 ואקדח ה""ברטה"" - בשנת 1923, כשתחמושתהּ - הופסק ייצורהּ עוד בשנת 1947.",עברו נקי.
"ת""פ 7434-05-10","עמד על היותו פעיל במועדוני קליעה בישראל, מזה כ-19 שנים, וכן בברית המועצות, טרם עלייתו, שם גם שירת בצבא והתנדב למשטרה.",עברו נקי.
"ת""פ 7434-05-10","תיאר כי החזקת שני האקדחים ללא רישיון וללא שהשביתם, היתה חריגה יחסית לשישה כלי נשק אחרים שהחזיק ברישיון ולתריסר נוספים שהחזיק כמושבתים, ותמך דבריו באישורים מתאימים.",עברו נקי.
"ת""פ 7434-05-10","עמד על שיתוף הפעולה עם המשטרה, על הסכמתו לביצוע החיפוש בביתו, בגדרו לא הסתיר דבר.",עברו נקי.
"ת""פ 7434-05-10","עמד על הודייתו, על נטילת האחריות, החרטה וההודאה בטעות, על עברו הנקי ועל התנהגותו הנורמטיבית כעולה מהתסקיר.",עברו נקי.
"ת""פ 7434-05-10",הדגיש כי שני האקדחים אינם גנובים וכי לא נעשתה בהם פעילות עבריינית.,עברו נקי.
"ת""פ 7434-05-10","ציין כי בענייננו לא קיים חשש להחזקת נשק ללא רישיון או אישור השבתה בידי מי שאינו מיומן בשימוש בו, הואיל הנאשם מיומן בכך, ואף מחזיק כדין כלי ירי רבים אחרים, ברישיון או באישור כי מושבתים הם, וכל חטאו הוא ששכח להשבית או לבקש רישיון עבור שני האקדחים.",עברו נקי.
"ת""פ 7434-05-10","הצביע על חשש קונקרטי לפגיעה בעבודתו ובפרנסת משפחתו, שהוא מפרנסהּ העיקרי, בשל הודעת המעביד, ונוכח גילו - כבן 50, יקשה עליו למצוא עבודה חדשה אם יפוטר.",עברו נקי.
"ת""פ 7434-05-10","מעבר לכך, אם יורשע – יימנע ממנו לעסוק בתחביבו רב השנים בתחום כלי נשק, ובכך ייגרם לו עוול משמעותי, אשר יעלה על הפגיעה באינטרס הציבורי.",עברו נקי.
"ת""פ 7434-05-10","לפיכך טען כי הקריטריונים לאי הרשעה שנקבעו בהלכת כתב - ע""פ 2083/96 תמר כתב נ' מדינת ישראל, פ""ד נב(3) 337 (1997) - מתקיימים בענייננו, והגיש פסיקה מקלה.",עברו נקי.
"ת""פ 7434-05-10","לפי כל אלו, עתר לבטל את ההרשעה, ולהטיל צו של""צ.",עברו נקי.
"ת""פ 7434-05-10","הנאשם בדיון הביע צער וחרטה, והדגיש כי לא ראה באקדחים הישנים כלי יריה המצריכים רישיון, אלא פריטי אספנות גרידא.",עברו נקי.
"ת""פ 7434-05-10","בית המשפט העליון עמד לא אחת על חומרת עבירת החזקת הנשק שלא כדין, על הסכנה כי נשק כזה יגיע לידי גורמים עברייניים ויסכן את שלומם וביטחונם של אזרחים תמימים, ועל הצורך להתריע ולהרתיע באמצעות ענישה מחמירה.",עברו נקי.
"ת""פ 7434-05-10","בע""פ 8416/09 מדינת ישראל נ' מחמוד חרבוש (2010) קבע בית המשפט העליון כי -",עברו נקי.
"ת""פ 7434-05-10","""המציאות השוררת בארץ המתבטאת בזמינותו של נשק חם ורב עוצמה שיש עמו פוטנציאל להסלמת האלימות העבריינית, מחייבת מתן ביטוי עונשי הולם והחמרה ברמת הענישה (ראו ע""פ 1332/04 מדינת ישראל נ' פס, סעיף 4 ([פורסם בנבו], 19.4.04)).""",עברו נקי.
"ת""פ 7434-05-10","בע""פ 4050/08 נתנאל ליבוביץ נ' מדינת ישראל (2008) קבע בית המשפט העליון כי: ",עברו נקי.
"ת""פ 7434-05-10","בע""פ 6538/06  אגא אדהאם נ' מדינת ישראל (2006) דחה בית המשפט העליון ערעור על חומרת העונש שהגיש אדם שהורשע בהחזקת נשק קטלני – אקדחBROWINING   CZ 9, וכן מחסנית לאקדח. הלה נדון לשמונה חודשי מאסר בפועל ולעשרה חודשי מאסר מותנה. ",עברו נקי.
"ת""פ 7434-05-10","נקבע כי חרף עברו הנקי, גילו הצעיר, ומצבו המשפחתי הקשה, חומרת העבירה מצדיקה מאסר בפועל.",עברו נקי.
"ת""פ 7434-05-10","ברע""פ 5921/08 רביע רג'בי נ' מדינת ישראל (2009) הטיל בית המשפט העליון עונש של שישה חודשי מאסר בפועל לריצוי מאחורי סורג ובריח, על אדם בעל עבר נקי, שהורשע לפי הודייתו בהחזקת נשק קטלני – אקדח מסוג FN, וכן שתי מחסניות וכדורים, אותו רכש מאחד שזהותו אינה ידועה תמורת 1,000 דינר. ",וכך נקבע:
"ת""פ 7434-05-10","ברע""פ 2718/04 פואד אבו דאחל נ' מדינת ישראל (2004) דחה בית משפט בקשה למתן רשות ערעור על גזר דין לפיו הוטלו שמונה חודשי מאסר לריצוי בפועל, עשרה חודשי מאסר מותנה וקנס על אדם שהורשע בהחזקת נשק קטלני – אקדח גנוב מסוג ברטה, אליו הוסף משתיק קול, וכן מחסנית ריקה, שניהם עטופים בגרב, תחת מיטתו.",נקבע כך: 
"ת""פ 7434-05-10","בע""פ 7955/06 מיסור כרכור נ' מדינת ישראל, תק-על 2007(1), 271 (2007) נקבע כי:",נקבע כך:
"ת""פ 7434-05-10","שם נדחה ערעור על חומרת העונש שנגזר על מי שהורשע בהחזקת נשק שלא כדין ובהחזקת נכס החשוד כגנוב - אקדח, שתי מחסניות ותחמושת - ושנדון ל-24 חודשי מאסר ו-12 חודשים מאסר על-תנאי. הלה היה בעל עבר פלילי, ובכללו עבירת חבלה חמורה בנסיבות מחמירות תוך שימוש בנשק חם, בגינה ריצה עונש מאסר ממושך.",נקבע כך:
"ת""פ 7434-05-10","בע""פ 761/07 מדינת ישראל נ' מיכאל אדרי, תק-על 2007(1), 3416 (2007) נקבע  כך:",נקבע כך:
"ת""פ 7434-05-10","שם הוחמר עונשו של מי שהורשע בהחזקת נשק שלא כדין – אקדח, מחסנית ותחמושת, ובהפרעה לשוטר במילוי תפקידו, ולו הרשעות קודמות, והוטלו שנתיים מאסר בפועל ושנה מאסר על תנאי.",נקבע כך:
"ת""פ 7434-05-10","בת""פ (שלום ת""א) 6491/08  מדינת ישראל נ' אלי קודסי, תק-של 2010(1), 92498 (2010) נגזרו על מי שהורשע לפי הודייתו במסגרת הסדר טיעון בהחזקת נשק שלא כדין – אקדח וכן עשרות חזיזים, כדורי נפץ וזיקוקים, שישה חודשי מאסר לריצוי בדרך של עבודות שירות, שישה חודשי מאסר על תנאי וקנס בסך 3,000 ש""ח.",נקבע כך:
"ת""פ 7434-05-10","בת""פ (השלום, פ""ת) 26356-05-10 (2010) נגזר על אדם שהורשע לפי הודייתו בעבירת החזקת נשק מסוג חזיזים צבאיים, עונש של מאסר בפועל למשך עשרה ימים, תקופה המקבילה לימי מעצרוֹ, שלושה חודשי מאסר לריצוי בעבודות שירות, עשרה חודשי מאסר על תנאי, קנס בסך 3,000 ₪ והתחייבות בסך 4,000 ₪.",נקבע כך:
"ת""פ 7434-05-10","בשונה לחומרה מענייננו, שם דובר בבעל הרשעות קודמות, לרבות במעשה דומה של החזקת בלון גז משטרתי כשנתיים קודם, אך גם נלקחו בחשבון לקולא נסיבותיו האישיות - היותו נשוי ומטופל בילדים קטנים ובהורים זקנים וחולים, ומצב כלכלי קשה.",נקבע כך:
"ת""פ 7434-05-10","ענייננו נבדל לקולא מחלק מהמקרים דלעיל, בכך שלנאשם דכאן עבר נקי, והתנהגות נורמטיבית ככלל כעולה מהתסקיר, לו רקע באיסוף ובשימוש ספורטיבי בכלי נשק כדין, התביעה הודתה כי לא ניתן לומר שבשני האקדחים נעשה שימוש למטרה פלילית, או שהם  נגנבו, הם לא הוחבאו בנסיבות מחשידות בתוך גרב תחת מיטה, ולא הותאם אליהם משתיק קול.",נקבע כך:
"ת""פ 7434-05-10","עיינתי בפסיקה שהגיש ב""כ הנאשם לעניין אי הרשעה בעבירת החזקת נשק שלא כדין, ושוני בין נסיבותיה לנסיבות ענייננו.",נקבע כך:
"ת""פ 7434-05-10","שם אין מדובר בהחזקת נשק קטלני, בעוד שכאן עסקינן בהחזקת שני כלי נשק קטלניים, שיש ביכולתם להמית.",נקבע כך:
"ת""פ 7434-05-10","בנוסף, בחלק מפסקי הדין דשם צוינו נסיבות אישיות קשות ומיוחדות, שאין כמותן בענייננו.",נקבע כך:
"ת""פ 7434-05-10","בת""פ (השלום, ירושלים) 1988/06 מדינת ישראל נ' בדאר גאנם (2007) דובר בחייל מג""ב שהחזיק נשק שאינו קטלני - שלושה רימוני גז שאין בכוחם להמית, ושלא הובאה כל עדות מקצועית לגבי  מסוכנותם. ",נקבע כך:
"ת""פ 7434-05-10","בת""פ (השלום, ב""ש) 1970/05  מדינת ישראל נ' אבו עאיש עבד רחמן (2009) דובר באדם שהחזיק שתי מחסניות M-16 וכן 101 כדורים של 5.56 מ""מ, שנותרו אצלו מזמן שירותו הצבאי. חלפו ארבע שנים ממועד ביצוע העבירה, והוא היה אב ומפרנס יחיד לשלושה ילדים קטנים.",נקבע כך:
"ת""פ 7434-05-10","בת""פ (השלום, טבריה) 2261/06  מדינת ישראל נ' וולפסון נעם (2006), דובר באדם שהחזיק בביתו אביזרי חימוש, והשליך רימון הלם צבאי למטע הסמוך למגרש כדורגל. עוד נקבע כי אם יורשע – תהיה בכך פגיעה אנושה בסיכוייו להצליח כמהנדס מחשבים.",נקבע כך:
"ת""פ 7434-05-10","בע""פ (המחוזי, חיפה) 4925/10  מדינת ישראל נ' מיכאל כץ (2010) דובר בחייל בקבע שהחזיק רובה אוויר, שנקבע כי מסוכנותו פחותה. עוד נקבע שקיים חשש ממשי להפסקת שירותו בקבע, אם יורשע.",נקבע כך:
"ת""פ 7434-05-10",שקלתי את כל שהובא בפניי.,נקבע כך:
"ת""פ 7434-05-10","לחומרה שקלתי את טיב העבירה וחומרתה, את ההחזקה שלא כדין של שני אקדחים שמישים וקטלניים, ובמיוחד את נסיבות החזקת אקדח ""ברטה"" עם מחסנית בפנים בשקית ניילון בארון המטבח, שזה ודאי אינו מקום שבשגרה מחזיק אספן את נשקיו.",נקבע כך:
"ת""פ 7434-05-10","שקלתי את המסוכנות הגלומה בעבירה שכזו ואת הסכנה לשלום הציבור בהימצא כלי נשק תקינים תחת ידו של מי שאינו מורשה להחזיקם, את הסיכון שיגיעו לידי עברייניים ומאן דהוא ייפגע; ואת האינטרס הציבורי להתריע ולהרתיע.",נקבע כך:
"ת""פ 7434-05-10","שקלתי את שהובא בפניי, כי לכל הנשקים האחרים רישיונות או אישורים לאי שמישותם, מה שמעמיד בספק את טענת ""השכחה"" אודות נסיבות החזקת שני הנשקים דנן, ומעלה חשד וחשש שמא הוחזקו למטרה שונה מאשר אספנות.",נקבע כך:
"ת""פ 7434-05-10","לקולא שקלתי את ההודיה והחיסכון בזמן שיפוטי; את החרטה ונטילת האחריות; את עברו הנקי והתנהגותו הנורמטיבית; את תנאי השחרור בערובה שלא הופרו; את העובדה כי מרבית כלי הנשק בביתו הוחזקו באישור השבתה או ברישיון; את הנסיבות האישיות – היותו מפרנס, לצד אשתו, של נער קטין; את הטענה בדבר חשש מפגיעה בעבודתו – שלא שוכנעתי בכנותה וכן לא הוכח בפניי כי לא יוכל להמשיך בה, ולו באופן חלקי, או להמשיך לעסוק במקצועו – ואת החשש מפגיעה בהמשך עיסוקו בתחביבו רב השנים בתחום כלי הירי.",נקבע כך:
"ת""פ 7434-05-10","משמדובר בעבירות בנשק שבוצעו בידי מי שהכללים ידועים לו היטב, לא ניתן גם בנסיבות דנן, להימנע מהרשעה.",נקבע כך:
"ת""פ 7434-05-10","לא זה המקרה הראוי, והיעתרות לבקשה יכול שתשגר מסר מוטעה לציבור בכללותו.",נקבע כך:
"ת""פ 7434-05-10",אם לא החמרתי עם הנאשם הרי זה בשל נטילת האחריות והחיסכון בזמן שיפוטי.,נקבע כך:
"ת""פ 7434-05-10","על פי כל אלו, מוצאת אני להטיל על הנאשם עונש כדלקמן: –",נקבע כך:
"ת""פ 7434-05-10","מאסר בפועל לתקופה שבין 5.5.10 ל-10.5.10, שבמהלכה שהה במעצר, וכן ארבעה חודשי מאסר בפועל לריצוי בדרך של עבודות שירות, שירוצו, בהסכמתו, לפי קביעת הממונה, בבית חולים שניידר שברחוב קפלן 14 בפתח תקווה, חמישה ימים בשבוע, 8.5 שעות עבודה יומיות, בפיקוח אני פרץ, טל' 050-6278541, החל מיום 2.6.2011.",נקבע כך:
"ת""פ 7434-05-10","במועד האמור בשעה 8:00 יתייצב בפני המפקח על עבודות שירות לצורך קליטה והצבה במפקדת מחוז מרכז, יחידת עבודות שירות ת.ד. 81 רמלה 72100, אוטובוס מתחנה מרכזית רמלה או לוד קו מספר 247.",נקבע כך:
"ת""פ 7434-05-10","הוסבר לנאשם כי עליו לעדכן את משרד הממונה בכל שינוי אם יחול בכתובת מגוריו, וכן שעליו לעמוד בתנאי הפיקוח וביקורות פתע, וכי כל הפרה בעבודות השירות עשויה להביא להפסקה מנהלית ולריצוי יתרת העונש במאסר ממש.",נקבע כך:
"ת""פ 7434-05-10","שישה חודשי מאסר על תנאי, אותם לא יישא אלא אם בתוך שלוש שנים מהיום יחזור ויעבור על העבירה בה הורשע, או כל עבירה הקשורה לנשק, סיוע או ניסיון לעוברה.",נקבע כך:
"ת""פ 7434-05-10","מוטל קנס בגובה 4,000 ₪ או ארבעה חודשי מאסר תחתיו; הקנס ישולם בארבעה תשלומים חודשיים שווים ורצופים, החל מיום 28.5.11, ואם לא יעמוד באחד התשלומים במועדו, תעמוד יתרת הקנס לפירעון מיידי.",נקבע כך:
"ת""פ 7434-05-10",כלי הנשק המוחזקים ללא רשיון  - יחולטו. יתר המוצגים שנתפסו יוחזרו לבעליהם.,נקבע כך:
"ת""פ 7434-05-10","בהסכמה שניתנת במעמד זה, הקנס יקוזז מהפקדון. יתרת הפקדון עומדת לאחר הקיזוז על 6,000 ₪. בנסיבות אלה, 3,000 ₪ יוחזרו למפקיד כבר בשלב זה ו-3,000 נותרים ישארו בתיק להבטחת ריצוי העונש עד תום.",נקבע כך:
"ת""פ 7434-05-10","משיועבר לבית-המשפט אישור על סיום ריצוי עבודות השירות, יתרת ה-3,000 ₪ יוחזרו למפקיד.",נקבע כך:
"ת""פ 7434-05-10","ניתן  והודע  היום ח' אייר תשע""א, 12/05/2011 במעמד הנוכחים.   ",<#2#>
"ת""פ 7434-05-10",ליה לב און 54678313,5129371
"ת""פ 7434-05-10",הוקלד על ידי: סיגל עזורי  ,"ליה לבאון, סגנית נשיאה"
"ת""פ 7434-05-10",נוסח מסמך זה כפוף לשינויי ניסוח ועריכה,"ליה לבאון, סגנית נשיאה"
"ת""פ 7434-05-10","בעניין עריכה ושינויים במסמכי פסיקה, חקיקה ועוד באתר נבו – הקש כאן","ליה לבאון, סגנית נשיאה"
