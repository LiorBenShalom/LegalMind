verdict,text,part
"ת""פ 63303-06-22","ת""פ 63303-06-22 מדינת ישראל נ' מסארוה",בית המשפט המחוזי מרכז-לוד
"ת""פ 63303-06-22","הנאשם הורשע, על יסוד הודאתו, במסגרת הסדר דיוני, בעובדות כתב אישום מתוקן בעבירת החזקת נשק, אביזר ותחמושת שלא כדין, לפי סעיף 144(א) רישא וסיפא לחוק העונשין, תשל""ז-1977 (להלן: ""החוק""). כמפורט בכתב האישום המתוקן, ביום 19.6.22 החזיק הנאשם בביתו, אקדח מסוג STAR  טעון במחסנית מתאימה ושמונה כדורי תחמושת.",גזר דין
"ת""פ 63303-06-22","ביום 21.11.22, בהמשך להליך גישור, הודה הנאשם בעובדות כתב אישום מתוקן והופנה בהסכמה לתסקיר, ללא הסכמות עונשיות.",גזר דין
"ת""פ 63303-06-22","הנאשם בן 35, אב לשני ילדים, עובד כחשמלאי שכיר, סובל מבעיות בגבו ונוטל קנאביס רפואי. הנאשם ללא עבר פלילי, בחקירת המעצר בהליך זה גילה הבנה ויכולת להתבוננות עצמית ביקורתית, שירות המבחן המליץ על שחרורו בתנאי מעצר בית וצו פיקוח מעצרים. בתקופת הפיקוח שולב בקבוצה לעצורי בית, שיתף פעולה והשתתפותו סייעה לו לבחון את הבעייתיות בהתנהלותו שהובילה להידרדרות במצבו. בנוסף השתלב בסדנה לימודית בנושאי חוק ומשפט במרכז הבינתחומי בהרצליה וסיימה בהצלחה. הנאשם מודה במיוחס לו אך הציג גישה מטשטשת והתקשה לקבלת אחריות מלאה על מעשיו ולהעמיק בנסיבות החזקת הנשק ומטרתה. לדבריו, נענה לבקשת אחר ונטל עימו את הנשק מתוך סקרנות. שירות המבחן העריך כי ביצע את העבירה על רקע דפוסי אישיות חלשים, נטייה לקחת סיכונים והעדר שיקול דעת אודות השלכות מעשיו. בצד זאת, ציינו לחיוב את מאמציו לקיים אורח חיים נורמטיבי, ההרתעה ממעצרו בתיק זה ושיתוף הפעולה עם גורמי הטיפול. לפיכך המליצו לאמץ את הפן הטיפולי-שקומי, להמנע משליחתו למאסר ולהעמידו בצו מבחן.",עיקרי ההליך הטיפולי שבו שולב הנאשם 
"ת""פ 63303-06-22","בהמשך לבקשת ההגנה, הופנה הנאשם לתסקיר משלים, כעולה ממנו סיים את סדנת ""חוק ומשפט"" בה נטל חלק וכן השתלב בקבוצה טיפולית המתמקדת בהתנהגות עבריינית לאנשים בגילו. ניכר כי מגלה נכונות לשתף פעולה ורכש מיומנויות וכלים טיפוליים. הנאשם הביע בפני שירות המבחן דאגה ולחץ רגשי מתוצאות ההליך המשפטי, כשלדבריו מודע כיום יותר לקשייו שעמדו ברקע ביצוע העבירה ולמוקדי הסיכון במצבו. שירות המבחן שב וחזר על המלצתו להסתפק בענישה בדרך של עבודות שירות לצד צו מבחן.",עיקרי ההליך הטיפולי שבו שולב הנאשם 
"ת""פ 63303-06-22","ב""כ המאשימה, עו""ד ד.ענבר, עמד בטיעוניו על חומרת עבירות הנשק, הערכים המוגנים שנפגעו ופוטנציאל הנזק שעלול היה להיגרם מהחזקת נשק בלתי חוקי. באשר למדיניות הענישה הנוהגת, הצביע על מגמת ההחמרה בענישה בעבירות נשק, ועל הוראת השעה, החלה בענייננו, בה נקבעו עונשי מינימום לעבירות אלו, כביטוי לרצון המחוקק להיאבק בתופעה. המאשימה עתרה בעבירת הנשק למתחם הנע בין 20-40 חודשי מאסר. נוכח גילו הצעיר והתסקיר החיובי עתר למיקום עונשו בתחתית המתחם אך אינו סבור שעבר הליך שיקום יוצא דופן המאפשר חריגה לקולא מהמתחם. ",תמצית הטיעונים לעונש
"ת""פ 63303-06-22","ב""כ הנאשם, עו""ד שאדי נאטור, עתר לאימוץ המלצת שירות המבחן. חרף חומרת מעשיו סבור שמדובר במקרה ייחודי, הנאשם שולב בטיפול זמן רב, שירות המבחן התרשם ממנו באופן חיובי וכן היה עצור בתיק שלושה חודשים. על כן עותר למתחם שמתחיל מ-12 חודשי מאסר ומבקש לחרוג לעונש של עבודות שירות או לחילופין למקם עונשו בתחתיתו.",תמצית הטיעונים לעונש
"ת""פ 63303-06-22","הנאשם התנצל על מעשיו, לדבריו הטיפול בשירות המבחן עוזר לו.",תמצית הטיעונים לעונש
"ת""פ 63303-06-22","עבירות הנשק הפכו זה מכבר לתופעה מסוכנת שפשתה במחוזותינו. נפיצות וזמינות הנשק הבלתי חוקי מהוות סכנה משמעותית המערערת את שלום הציבור וביטחונו, חומרתן היתרה של עבירות אלה אינה מתמצה אך בעבירות גופן, אלא בפוטנציאל הנזק הנובע מהן. מגמת הפסיקה בשנים האחרונות מלמדת על החמרה בענישה לצורך מיגור עבירות אלו, תוך מתן משקל לשיקולי הרתעה. מגמה זו אחידה ועקבית ביחס לכלל עברייני הנשק, אף כשהם צעירים, נעדרי עבר פלילי ובעלי סיכויי שיקום (ע""פ 5813/21 מוחמד ג'בארין נ' מדינת ישראל, פס' 14 (31.5.2022); בע""פ 6011/21 חאלד דסוקי נ' מדנית ישראל  (25.11.2021); ע""פ 8320/21 מדינת ישראל נ' מחמד בסילה, פס' 10 (28.12.2021); ע""פ 2283/22 אל נבארי נ' מדינת ישראל (31.7.2022); ע""פ 78/21 פלוני נ' מדינת ישראל (26.7.2022); ע""פ 116/13 וקנין נ' מדינת ישראל, פס' 7 (31.7.2013)). ",מתחם העונש ההולם
"ת""פ 63303-06-22","מגמה זו קיבלה ביטוי גם בחקיקה, במסגרת תיקון 140 לחוק, בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",מתחם העונש ההולם
"ת""פ 63303-06-22","בענייננו, תיקון כתב האישום מקל עם הנאשם. הנאשם החזיק בביתו אקדח טעון, הסיבה להחזקת הנשק אינה ברורה, לדבריו החזיק את הנשק עבור אחר. יש לזקוף לחובתו החזקת נשק טעון במחסנית וב-8 כדורים ומוכן לפעולה. בחינת מידת פגיעת מעשי הנאשם בערכים המוגנים מובילה למסקנה כי הפגיעה היא ברף  בינוני. בהקשר זה נתתי דעתי לתיקוני כתב האישום, לכך שלא הובהר משך החזקת הנשק ולהעדר אינדיקציות לשימוש בנשק.",מתחם העונש ההולם
"ת""פ 63303-06-22","דינם של מחזיקי הנשק, למעט מקרים חריגים ויוצאי דופן, לעונש מאסר שאינו קצר ואינו ניתן לריצוי בעבודות שירות. עמד על כך כב' השופט קרא בהחלטתו ברע""פ 6265/20 אלקיעאן נ' מדינת ישראל (15.9.2020), ""עבירה של החזקת נשק, בה הורשע המבקש, הינה עבירה חמורה המצדיקה ענישה במאסר מאחורי סורג ובריח ולא בדרך של עבודות שירות, כאמירה ערכית, וביתר שאת לאור הקלות הבלתי נסבלת של השגת נשק והחזקתו, על כל הכרוך בשימוש בו"". רמת הענישה בעבירות הנשק מצויה במגמת החמרה (ע""פ 2482/22 מדינת ישראל נ' קדורה (14.4.2022), ע""פ 2015/21 אזברגה נ' מדינת ישראל (9.12.2021) וגזר דיני בת""פ 10875-12-21  מדינת ישראל נ' אבו צאפי, והאסמכתאות המפורטות שם). במקרים שבהם מדובר באקדח (ולא נשק אוטומטי) טעון (להבדיל מלא טעון וללא תחמושת ) שהוחזק בבית נע המתחם בין 15-30 חודשי מאסר. ",מדיניות הענישה הנוהגת
"ת""פ 63303-06-22","לאחר שבחנתי את נסיבות מעשי הנאשם, נתתי משקל לתיקוני כתב האישום, לרף פגיעתו בערכים המוגנים ומדיניות הענישה הנוהגת, מצאתי לקבוע מתחם ענישה כולל הנע בין 15-30 חודשי מאסר. ",מדיניות הענישה הנוהגת
"ת""פ 63303-06-22","הנאשם ניהל אורח חיים נורמטיבי, נשוי ועובד, ללא עבר, מתסקיריו משתקפת תמונה חיובית שאינה שיקומית, הנאשם שיתף פעולה במשך תקופה ממושכת עם גורמי הטיפול וניכר שנתרם ורכש כלים להתמודדות עם מצבים דומים בעתיד. תסקירי שירות המבחן מלמדים על מי שהסיכון הנשקף ממנו להישנות עבריינות נשק פחת. הנאשם שהה מספר חודשים במעצר ולאחר מכן בתנאים מגבילים ולא הפרם. מנגד, הנאשם לא עבר הליך טיפולי משמעותי, התקשה לשתף בנסיבות שהובילו אותו להחזיק בנשק טעון ועניינו אינו שונה מזה של עברייני נשק רבים אחרים, רובם בני המגזר, ללא עבר פלילי ובנים למשפחות נורמטיביות שחוטאים בעבירות נשק ונדונים לעונשי מאסר ממש.",גזירת העונש המתאים לנאשם
"ת""פ 63303-06-22","לאחר שבחנתי את עתירת ההגנה החלופית להסתפק במאסר בדרך של עבודות שירות מצאתי שלא לקבלה. את המקרים שבהם הסתפקו בתי המשפט בתקופה האחרונה בענישה שאינה כוללת מאסר בגין עבירות נשק, ניתן לספור על אצבעות כף יד אחת. לרב מדובר במקרי שיקום יוצאי דופן או מקרים ""מאד מיוחדים"" (ראו ע""פ 6332/22 פדידה נ' מדינת ישראל (16.2.2023)). המקרה שלפנינו אינו נמנה בין אלו. הנאשם כמו רבים אחרים שנדונו לעונש מאסר, בעל מידות טובות, נעדר דפוסים עברייניים, שמעד מעידה חד פעמית ויש לקוות שלמד את לקחו ולא יחזור על מעשיו.  ",גזירת העונש המתאים לנאשם
"ת""פ 63303-06-22","לפיכך, מצאתי למקם עונשו בתחתית המתחם לצד הטלת קנס. בענייננו חלה, כאמור, הוראת השעה במסגרת תיקון 140 לחוק העונשין. רבע מהעונש המרבי הקבוע בצדה של החזקת הנשק עומד על 21 חודשי מאסר, חלקו יוטל כענישה צופה פני עתיד.",גזירת העונש המתאים לנאשם
"ת""פ 63303-06-22","לאור האמור לעיל, אני גוזרת על הנאשם את העונשים הבאים:",גזירת העונש המתאים לנאשם
"ת""פ 63303-06-22",15 חודשי מאסר בפועל בניכוי ימי מעצרו 19.6.22-5.9.22.  ,גזירת העונש המתאים לנאשם
"ת""פ 63303-06-22",מאסר על תנאי בן 8 חודשים לבל יעבור הנאשם עבירת נשק מסוג פשע תוך 3 שנים מיום שחרורו ממאסר.,גזירת העונש המתאים לנאשם
"ת""פ 63303-06-22","קנס בסך 4,000 ₪ או 30 ימי מאסר. הקנס ישולם בארבעה תשלומים שווים ורצופים החל מיום 1.1.24.",גזירת העונש המתאים לנאשם
"ת""פ 63303-06-22","הנאשם יתייצב לריצוי מאסרו ביום 15.1.24. לצורך הבטחת התייצבותו תעמודנה הערבויות בהליך המעצר הנלווה, שיושבו למפקיד לאחר תחילת המאסר.",גזירת העונש המתאים לנאשם
"ת""פ 63303-06-22","ניתן היום,  כ""א כסלו תשפ""ד, 04 דצמבר 2023, במעמד הצדדים.",54678313זכות ערעור לבית המשפט העליון תוך 45 יום.
"ת""פ 63303-06-22","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313זכות ערעור לבית המשפט העליון תוך 45 יום.
"ת""פ 63303-06-22",מרב גרינברג 54678313-/,54678313זכות ערעור לבית המשפט העליון תוך 45 יום.
