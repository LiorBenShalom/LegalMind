verdict,text,part
"ת""פ 63100-02-24","ת""פ 63100-02-24 מדינת ישראל נ' מחאג'נה(עציר)",בית המשפט המחוזי בחיפה
"ת""פ 63100-02-24","ע""י פרקליטות מחוז חיפה",מדינת ישראל 
"ת""פ 63100-02-24","ע""י ב""כ עו""ד עומר מסארווה",כילאני מחאג'נה (עצור) 
"ת""פ 63100-02-24","חוק העונשין, תשל""ז-1977: סע'  144, 144(א), 144 (ב), ב2, 144 (ז)",חקיקה שאוזכרה: 
"ת""פ 63100-02-24","הנאשם הורשע על פי הודאתו, במסגרת הסדר טיעון, בכתב אישום מתוקן, בעבירה של החזקת נשק בלא רשות על פי דין (סעיף 144(א) רישה וסיפא לחוק העונשין, תשל""ז-1977), בכך שביום 15.2.24 החזיק בביתו תיק ובו שני אקדחים חצי אוטומטיים, מסוג CZ ו-DDG, אשר כל אחד מהם היה טעון במחסנית ובה כדורים, וכן שלוש מחסניות נוספות מלאות בתחמושת, וקופסה נוספת המכילה 31 כדורים.",כתב האישום המתוקן
"ת""פ 63100-02-24",במסגרת הטיעונים לעונש העיד אבי הנאשם. ,הראיות והטיעונים לעונש
"ת""פ 63100-02-24","אבי הנאשם מסר כי משפחתו נתונה לתקיפות חוזרות, אשר עד כה הביאו לרציחת אחיו ולפציעת אחייניו. כן סיפר אבי הנאשם כי בן אחר שלו, אף הוא נפצע מירי ומאז הוא מאושפז. האב הוסיף כי משפחתו משפחה נורמטיבית. עוד מסר האב כי הנאשם היה צפוי להתחתן החודש. לבסוף, ציין כי הוא ואשתו חולים והנאשם, שהוא ילד הזקונים, מסייע להם. בתשובה לשאלות ב""כ המאשימה, שלל אבי הנאשם כי הנשק הוחזק לצורך נקמה.",הראיות והטיעונים לעונש
"ת""פ 63100-02-24","בטיעוניו לעונש, הדגיש ב""כ המאשימה את העובדה כי הוחזקו שני אקדחים טעונים  במחסניות, וכן הוחזקו מחסניות נוספות ותחמושת. לדעת ב""כ המאשימה, לנאשם היה מעין ""תיק כוננות"", המוכן לשימוש מידי. לדעתו, החזקת נשק מוכן לשימוש כאמור, גם אם לא נעשתה על רקע רצון לנקמה, טומנת בחובה חומרה רבה, בשל פגיעתה בביטחון ובשלום הציבור.",הראיות והטיעונים לעונש
"ת""פ 63100-02-24","ב""כ המאשימה טען עוד כי ניכרת החמרה באלימות על רקע תפוצת הנשק הלא חוקי, ומכאן המסוכנות הרבה של עבירות מעין זו שבוצעה על ידי הנאשם.",הראיות והטיעונים לעונש
"ת""פ 63100-02-24","כן נטען כי החזקת נשק לצורך עשיית דין עצמית פוגעת במשילות ומחזקת את תחושת הפחד בחברה, ובפרט בחברה הערבית, בה היא נפוצה.",הראיות והטיעונים לעונש
"ת""פ 63100-02-24",הודגש עוד כי מדובר במעשה מתוכנן. ,הראיות והטיעונים לעונש
"ת""פ 63100-02-24","באשר למתחם הענישה,  ב""כ המאשימה הפנה לשורה של פסקי דין שניתנו על ידי בית המשפט העליון ובהם נקבע מתחם ענישה הנע בין 20 ל-40 חודשי מאסר לריצוי בפועל.",הראיות והטיעונים לעונש
"ת""פ 63100-02-24","בנוסף, הפנה ב""כ המאשימה לתיקון 140 לחוק העונשין, תשל""ז-1977. לפיו, עונש המינימום בעבירה בה הורשע הנאשם עומד על 21 חודשים. עוד התייחס ב""כ המאשימה להנחיית פרקליט המדינה המבטאת את מגמת ההחמרה הנדרשת בעבירות נשק.",הראיות והטיעונים לעונש
"ת""פ 63100-02-24","לאור האמור, סבר ב""כ המאשימה כי יש לקבוע מתחם עונשי הנע בין שנתיים וחצי לבין חמש שנות מאסר. בתוך המתחם, ביקש ב""כ המאשימה להעמיד את העונש ברף הבינוני-תחתון, באופן שייתן ביטוי ראוי הן לצורך בהרתעת היחיד והרבים והן להודאתו של הנאשם באשמה ולעברו הנקי.",הראיות והטיעונים לעונש
"ת""פ 63100-02-24","ב""כ הנאשם פתח את דבריו בפירוט נסיבותיו האישיות. הנאשם יליד 1995, עובד במאפייה, נעדר עבר פלילי, שלדבריו נקלע לסיטואציה מורכבת וטעה. לדברי הסניגור, מטרת החזקת הנשק לא הייתה לפגוע, אלא להתגונן מפני המתקפות הקשות והאיומים המוחשיים להם נתונה משפחת הנאשם. בעניין זה, הפנה ב""כ הנאשם לתיקים פליליים שנפתחו בנוגע לפגיעות שנגרמו לבני משפחת הנאשם וכן למסמך רפואי בעניין פציעת אחיו.",הראיות והטיעונים לעונש
"ת""פ 63100-02-24","הסנגור חלק על תיאור ב""כ המאשימה בנוגע למוכנות הנשק לשימוש, כאשר, לשיטתו, החזקת האקדחים בתיק ולא על הגוף מבססת טענה הפוכה, של חוסר יכולת לשימוש מידי.",הראיות והטיעונים לעונש
"ת""פ 63100-02-24",הסנגור הוסיף כי היום הנאשם מבין את טעותו. ,הראיות והטיעונים לעונש
"ת""פ 63100-02-24","בהמשך דבריו, סקר הסנגור שורה של פסקי דין, אשר לטעמו מלמדים על מנעד עונשי של שניים עשר עד עשרים חודשים כמתחם הראוי בנסיבות ענייננו.",הראיות והטיעונים לעונש
"ת""פ 63100-02-24","הנאשם בדברו האחרון מסר כי הוא עשה טעות והוא מצטער עליה וכי הוא מבקש להשתחרר ממאסר, להתחתן ולעבוד.",הראיות והטיעונים לעונש
"ת""פ 63100-02-24","סעיף 144 לחוק העונשין מגלם בחובו תכליות של הגנה על חיי האדם, שלום הציבור וביטחונו (ראו מיני רבים ע""פ 7971/23 אגבאריה נ' מדינת ישראל (פורסם בנבו, 26.5.24)). ",הערכים המוגנים
"ת""פ 63100-02-24","הסיכון הכרוך בהחזקת נשק שלא כדין מתבטא בחשש שהמחזיק בנשק יעשה בו שימוש וכן באפשרות כי נשק זה יגיע לידיים אחרות (ע""פ 4945/14 מדינת ישראל נ' סלימאן (פורסם בנבו, 19.1.14). הוא משליך על הביטחון במרחב הציבורי והפרטי, על תחושת הביטחון, ולא פחות מכך על שלטון החוק, בשל הכרסום המתמיד בייחוד הפעלת הכוח על ידי מי שהוסמך לכך על פי דין. ",הערכים המוגנים
"ת""פ 63100-02-24",בבואנו לקבוע את מתחם העונש ההולם למעשה העבירה שבוצעה על ידי הנאשם נעמוד על נסיבותיה של העבירה.,נסיבות הקשורות בביצוע העבירה
"ת""פ 63100-02-24","בראש ובראשונה, נדרשת התייחסות לסוג כלי הנשק שהוחזקו ומספרם. בענייננו הנאשם החזיק בשני כלי נשק תיקנים מסוג אקדח, במחסניות תואמות ובתחמושת לא מועטה.",נסיבות הקשורות בביצוע העבירה
"ת""פ 63100-02-24","הגם שדרך הגעת כלי הנשק לידיו של הנאשם לא הובהרה, לנוכח מהות העבירה, אין מדובר בשגגה או ב""טעות"", כפי שביקש ב""כ הנאשם לצייר זאת. השגת כלי נשק כאמור מחייבת מידה כלשהי של תכנון ועשייה אקטיבית.",נסיבות הקשורות בביצוע העבירה
"ת""פ 63100-02-24","יתרה מזו, עלינו להעמיד לנגד עינינו את פוטנציאל הנזק אשר היה עלול להיגרם מהחזקת הנשק ומהשימוש האפשרי בו. בעניין זה, יש להדגיש כי גם אם המניע להחזקת הנשק היה הגנתי, אין בכך להקל עם הנאשם. הצורך במלחמה שערה נגד תופעת החזקת הנשק הבלתי חוקית אינו מתיישב עם תפיסה סלחנית כלפי התופעה כולה, תהא מטרת ההחזקה אשר תהא.",נסיבות הקשורות בביצוע העבירה
"ת""פ 63100-02-24","זאת ועוד, צמצום תופעת החזקת הנשק הבלתי חוקית והשימוש בו, הפושה בחברה הישראלית בכלל ומגזר הערבי בפרט, אינו מתיישב עם עידוד עשיית דין עצמית באמצעות אותו נשק ואף לא עם השלמה לכך. על כן, התחשבות מופרזת לקולא במניע הגנתי עלולה לחתור תחת השגת התכלית ההרתעתית של הענישה. בהתאמה לכך, נדרש לחדד בכל עת כי רשויות הביטחון, ובראשן משטרת ישראל, הן המוסמכות הבלעדיות למנוע עבריינות ולהגן על האזרח, ואין להסכים עם מציאות בה, בטענה או בתואנה ל""הגנה עצמית"", יוחזק נשק בעל פוטנציאל קטלני על ידי מי שלא הורשה לכך.",נסיבות הקשורות בביצוע העבירה
"ת""פ 63100-02-24",הדברים זכו להתייחסות מפורשת של בית המשפט העליון בעניין סובח:,נסיבות הקשורות בביצוע העבירה
"ת""פ 63100-02-24","""... אף אם הנשק נרכש למטרות ""הגנה עצמית"", הזמינות של הנשק מעודדת את השימוש בו לביצוע עבירות שונות ולהחרפת תוצאותיהן.."" (ע""פ 4406/19 מדינת ישראל נ' סובח (פורסם בנבו, 5.11.19)",נסיבות הקשורות בביצוע העבירה
"ת""פ 63100-02-24","אשר על כן, בעוד מניע ברור לשימוש בנשק למטרות פליליות או ביטחוניות ישמש כנסיבה משמעותית להחמרה בעונש, אין במניע ""הגנתי"" בלבד כדי להקל עם הנאשם.",נסיבות הקשורות בביצוע העבירה
"ת""פ 63100-02-24","הדברים נכונים במיוחד בענייננו כאשר הנאשם החזיק בשני האקדחים מוכנים לשימוש, טעונים במחסניות מלאות בכדורים ובתחמושת נוספת, גם אם לא בכמות רבה.",נסיבות הקשורות בביצוע העבירה
"ת""פ 63100-02-24","לצד האמור, עומדת העובדה כי האקדחים והתחמושת הוחזקו בביתו של הנאשם, כאשר אין כל ראיה כי נשא אותם מחוצה לו.",נסיבות הקשורות בביצוע העבירה
"ת""פ 63100-02-24","בדומה, תפיסת כלי הנשק מצמצמת את פוטנציאל הנזק העתידי, נסיבה העומדת לזכות הנאשם, גם אם לא נוצרה בעתיו.",נסיבות הקשורות בביצוע העבירה
"ת""פ 63100-02-24","על רקע פגיעתן הקשה של עבירות הנשק בערכים מרכזיים כהגנה על חי האדם, הביטחון, הסדר הציבורי והמשילות השלטונית, ולאור נפוצות החזקת הנשק שלא כדין, שהוגדרה כ""מכת מדינה"" (ראו ע""פ 2482/22 מדינת ישראל נ' קדורה (פורסם בנבו, 14.4.22) וכ""מצב חירום לאומי"" (ראו עניין אגבאריה הנ""ל), ניכרת זה מכבר ההחמרה משמעותית בענישה והודגש לא אחת הצורך בהטלת עונשי מאסר משמעותיים:",הענישה הנוהגת 
"ת""פ 63100-02-24","על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק [...] ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת 'ייבוש הביצה' המשמשת ערש לגידולן של תופעות אלה. (עניין סובח הנ""ל)",הענישה הנוהגת 
"ת""פ 63100-02-24","(וראו עוד, מיני רבים, עניין קדורה הנ""ל, בו מי שהחזיק אקדח, כדורים ורימון הלם עבור אחר נדון לשמונה עשר חודשי מאסר, וכן ע""פ 147/21 מדינת ישראל נ' ביטון (פורסם בנבו, 14.2.21) בו נדון נאשם בגין רכישת אקדח, תחמושת ולבנת חבלה שטרם סופקו לו, לשלושים חודשי מאסר לריצוי בפועל)) ",הענישה הנוהגת 
"ת""פ 63100-02-24","יתרה מזו, מעבר לפוטנציאל הנזק הישיר הטמון בהחזקת נשק בלתי חוקית ובשימוש בו, נדרשים אנו לתת דעתנו להשפעות החברתיות הרוחביות וההרסניות, הנגרמות ההתפשטות  תופעת החזקת הנשק הלא חוקי. זו מייצרת אווירה ציבורית בה ""כל דאלים גבר"", בעקבותיה נדחק מקומם של גורמי האכיפה והביטחון, ונוצרת ""תרבות"" כללית אלימה ועבריינית, הרואה בחיוב החזקת נשק ושימוש בו.",הענישה הנוהגת 
"ת""פ 63100-02-24","אל מול הסיכון המוחשי לערכים חברתיים בסיסיים אלה , הודגש משקלם המרכזי של שיקולי ההרתעה, הפרטית והכללית, והעדפתם על פני שיקולי ענישה אחרים (ראו לדוגמה ע""פ 309/22 מדינת ישראל נ' ביאדסה (פורסם בנבו, 10.5.22), ע""פ 1695/22 מדינת ישראל נ' גאנים (פורסם בנבו, 29.3.22)). ",הענישה הנוהגת 
"ת""פ 63100-02-24","מגמת ההחמרה האמורה אינה נחלתו הבלעדית של בית המשפט. היא אף מצאה ביטוי בתיקון 140 לחוק העונשין, תשל""ז- 1977, אשר קבע עונש מזערי בעבירה זו, ממנו מוסמך לחרוג בית המשפט אך בהתקיים ""טעמים מיוחדים שיירשמו"" (ראו סעיף 144 (ז) לחוק).",הענישה הנוהגת 
"ת""פ 63100-02-24","על רקע כלל האמור, לנוכח הערכים המוגנים עליהם עמדנו, חומרת העבירה ונסיבותיה וכן לאור מדיניות הענישה הנוהגת, הגעתי למסקנה כי במקרה דנן יש לקבוע מתחם עונשי העומד על 24-40 חודשי מאסר לריצוי בפועל.",הענישה הנוהגת 
"ת""פ 63100-02-24","באשר לנסיבות שאינן קשורות לביצוע העבירה, אין ספק כי יש להתחשב בגילו הצעיר של הנאשם, שטרם מלאו לו 20, בעובדה כי זו מעידתו הראשונה, ובהודאתו המהירה באשמה, אשר יש בה קבלת אחריות. הודאה זו אף מחזקת את דברי החרטה אותם הביע הנאשם בפניי.",נסיבות שאינן קשורות בעבירה
"ת""פ 63100-02-24","עוד מצאתי להתחשב בהשפעת כליאתו של המערער על הוריו, הסובלים ממצב רפואי מורכב, כפי שהובהר מהמסמכים הרפואיים שהוגשו.",נסיבות שאינן קשורות בעבירה
"ת""פ 63100-02-24","יחד עם זאת, גם בהתחשב בנסיבות אלה, אין מנוס מהטלת עונש מאסר משמעותי, אשר יבטא באופן הולם את צורכי ההרתעה כאמור, להם נתן בית המשפט העליון את הבכורה.",נסיבות שאינן קשורות בעבירה
"ת""פ 63100-02-24",כך צוין בעניין פלוני: ,נסיבות שאינן קשורות בעבירה
"ת""פ 63100-02-24","""...הענישה המחמירה והבלתי מתפשרת כאמור צריכה לחול ללא סייגים על כל נאשם בגיר באשר הוא, שכן ""בטיפולנו בעבירות [נשק] מסוג זה ובמבצעיהן, להרתעת היחיד והרבים ולהרחקת עברייני הנשק מהחברה על ידי השמתם בין כותלי הכלא לתקופות ממושכות יש מעמד בכורה"", ועל כן ""ככלל, יעדים עונשיים אלו מוחקים מניה וביה את בקשת העבריין לשיקום [...] גם כאשר מדובר בעבריין צעיר שהסתבך לראשונה בפלילים ובקשתו לשיקום כנה ואף זוכה לתמיכתו של שירות המבחן"""" )ע""פ 5602/22 מדינת ישראל נ' פלוני (פורסם בנבו, 14.9.22), וראו גם ע""פ 8846/15 דראז נ' מדינת ישראל (פורסם בנבו, 13.6.16), ע""פ 5330/20 ענבתאוי נ' מדינת ישראל (פורסם בנבו, 22.11.20) וכן עניין אגבראיה הנ""ל))",נסיבות שאינן קשורות בעבירה
"ת""פ 63100-02-24","העולה מדברנו עד כה, כי הנאשם עירב עצמו בביצוע עבירה חמורה, כאשר החזיק בשני אקדחים, חמש מחסניות ותחמושת תואמת. עבירה זו פוגעת בערכים חברתיים ראשונים במעלה ולה פוטנציאל נזק משמעותי עליו עמדנו.",סוף דבר
"ת""פ 63100-02-24","אי לכך, בהתאם למדיניות הענישה, נדרש להטיל על עליו עונש מאסר משמעותי, אשר יהלום את מהות מעשיו ויבטא כראוי את שיקולי הענישה השונים.",סוף דבר
"ת""פ 63100-02-24","לצד האמור, עומדות לזכותו נסיבות אישיות ומשפחתיות מקלות, וכן הודאתו המהירה באשמה.",סוף דבר
"ת""פ 63100-02-24","על רקע זה, אני סבור שיש לגזור על הנאשם עונש מאסר בפועל קרוב יותר לרף התחתון של מתחם העונש ההולם שנקבע כאמור. אדגיש כי לולא עמדו לנאשם נסיבות הקולא עליהן עמדנו, לשיטתי היה מקום להטיל עונש חמור יותר.",סוף דבר
"ת""פ 63100-02-24","לנוכח נסיבותיו של הנאשם ומשפחתו, אף מצאתי להימנע מהטלת קנס משמעותי, אשר סביר להניח כי ייפול במידה רבה על כתפי הוריו.",סוף דבר
"ת""פ 63100-02-24","בהתאם לאמור, הנני גוזר על הנאשם את העונשים הבאים:",סוף דבר
"ת""פ 63100-02-24",28 חודשי מאסר לריצוי בפועל מיום מעצרו בתיק זה. ,סוף דבר
"ת""פ 63100-02-24","12 חודשי מאסר מותנים והתנאי הוא כי במשך 3 שנים מיום שחרורו ממאסר לא יעבור הנאשם עבירה בה הורשע או עבירה לפי סעיפים 144 (ב) ו-(ב2) לחוק העונשין, תשל""ז-1977.",סוף דבר
"ת""פ 63100-02-24",קנס בסך 5000 ₪ שישולם עד ליום 24.6.25. לא ישלם הנאשם קנס זה יאסר לתקופה נוספת של חודשיים.,סוף דבר
"ת""פ 63100-02-24","תשומת לב הנאשם שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מיום מתן גזר הדין וזאת באחת מהדרכים הבאות:",סוף דבר
"ת""פ 63100-02-24",מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,סוף דבר
"ת""פ 63100-02-24",במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
"ת""פ 63100-02-24","54678313ניתן היום,  י""ט סיוון תשפ""ד, 25 יוני 2024, בפומבי, במעמד הנאשם, בא כוחו וב""כ המאשימה.",5129371
"ת""פ 63100-02-24","בעניין עריכה ושינויים במסמכי פסיקה, חקיקה ועוד באתר נבו – הקש כאן",5129371
"ת""פ 63100-02-24",נתנאל בנישו 54678313-/,5129371
