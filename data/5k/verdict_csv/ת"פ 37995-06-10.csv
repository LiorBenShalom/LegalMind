verdict,text,part
"ת""פ 37995-06-10","ת""פ 37995-06-10 מדינת ישראל נ' גבארין(עציר) ואח'",בית המשפט המחוזי בחיפה
"ת""פ 37995-06-10",אברהים גבארין (עציר),נגד
"ת""פ 37995-06-10",סוהייב גבארין (עציר),נגד
"ת""פ 37995-06-10","חוק העונשין, תשל""ז-1977: סע'  29, 31, 144 (א), 144 (ב), 413",חקיקה שאוזכרה: 
"ת""פ 37995-06-10","בכתב האישום המתוקן ייחסה המאשימה לנאשם מס' 1 עבירה של סיוע לעבירות בנשק (סיוע לנשיאה והובלת נשק) – עבירה לפי סעיף 144 (ב) וסעיף 31 לחוק העונשין תשל""ז – 1977 (להלן: ""חוק העונשין"").",גזר דין
"ת""פ 37995-06-10","המאשימה טענה בעובדות כתב האישום כי נאשם 1 הינו אחיו של נאשם 2, ושניהם מתגוררים בעיר אום אל פחם (להלן: ""עיר מגוריהם"").",גזר דין
"ת""פ 37995-06-10",ביום 16.6.10 נסעו הנאשמים יחד ברכב מסוג מזדה בעיר מגוריהם כאשר נאשם 1 נוהג ברכב ונאשם 2 יושב במושב הקדמי שליד הנהג.,גזר דין
"ת""פ 37995-06-10","במהלך הנסיעה החזיק נאשם 2, נשא והוביל אקדח מסוג FN מס' 39170 (להלן: ""האקדח"") ומחסנית תואמת ובה 9 כדורים, (להלן: ""התחמושת""), שנגנבו במהלך התפרצות בנתניה.",גזר דין
"ת""פ 37995-06-10","באותה העת וכפי שמתואר לעיל, סייע הנאשם 1 לנאשם 2 בנשיאת והובלת האקדח והתחמושת. האקדח הינו נשק שסוגל לירות כדורים שבכוחם להמית אדם.",גזר דין
"ת""פ 37995-06-10","הנאשם 2 החזיק, נשא והוביל אקדח ביודעו שהושג בפשע וללא רשות עפ""י דין.",גזר דין
"ת""פ 37995-06-10","במהלך נסיעת הרכב ובשעה 18:40 נעצרו הנאשמים ע""י צוות שוטרים בשכונה שבעיר מגוריהם כאשר האקדח מונח על המושב בו ישב נאשם 2 כשהנשק מונח בין רגליו.",גזר דין
"ת""פ 37995-06-10","על יסוד העובדות הנ""ל ייחסה המאשימה לנאשם 2 את העבירות הבאות:",גזר דין
"ת""פ 37995-06-10",עבירות בנשק (החזקת נשק ותחמושת) - עבירה לפי סעיף 144 (א) ביחד עם סעיף 29 לחוק העונשין; עבירות בנשק (נשיאה והובלת נשק) – עבירה לפי סעיף 144 (ב) ביחד עם סעיף 29 לחוק העונשין; החזקת נכס החשוד כגנוב - עבירה לפי סעיף 413 ביחד עם סעיף 29 לחוק העונשין.,גזר דין
"ת""פ 37995-06-10","הנאשם 1 יליד 1990, לחובתו רישום פלילי בגין שתי עבירות. הראשונה – ללא הרשעה, בגינה הובא בפני בית המשפט לנוער, בגין החזקת סכין והשנייה עבירת אלימות עליה נידון בבית המשפט המחוזי.",גזר דין
"ת""פ 37995-06-10","הנאשם 2 יליד 1992, לחובתו הרשעה קודמת בעבירת ניסיון להרוס נכס בחומר נפיץ, נשיאה והחזקה של נשק שלא כדין, בגינה נגזר עליו עונש שכולל 11 חודשי מאסר בפועל וכן מאסר מותנה של 9 חודשים, שהינו בר הפעלה.",גזר דין
"ת""פ 37995-06-10","הנאשם 2 ביצע את העבירה נשוא כתב האישום בהיותו אסיר משוחרר ברישיון. הוא שוחרר ביום 8.3.2010, כאשר היה אמור לרצות את עונשו עד ליום 8.7.2010.",גזר דין
"ת""פ 37995-06-10",הנאשמים נמצאים במעצר מיום 16.6.2010. ,גזר דין
"ת""פ 37995-06-10","כאמור, הנאשמים הודו בעובדות כתב האישום המתוקן והורשעו ולאור גילם הורה בית המשפט על הגשת תסקירים של שרות המבחן.",גזר דין
"ת""פ 37995-06-10",שרות המבחן הגיש ביום 21.12.10 את התסקירים אך עקב שביתת הפרקליטים ישיבת הטיעון לעונש שהייתה קבועה ליום 26.12.10 נדחתה למועד אחר.,גזר דין
"ת""פ 37995-06-10","התסקירים מתארים את הרקע של הנאשמים, את סביבתם הקרובה ונתוניהם האישיים תוך התייחסות למשפחה הרחבה של ההורים, האחים והאחיות.",גזר דין
"ת""פ 37995-06-10","בהתחשב בנתונים שהובאו בתסקירים ובעיקר מחמת צנעת הפרט, לא מצאתי לנכון לפרט את הנתונים האלה בהרחבה ודי אם אפנה לתסקירים.",גזר דין
"ת""פ 37995-06-10","בסופו של יום, שרות המבחן לא מצא מקום להמליץ על דרך טיפולית ביחס לנאשם 1. לעומת זאת, סבר שרות המבחן כי ענישה מרתיעה יכולה לחבר את הנאשם 2 למשמעות התנהגותו ולחומרתה.",גזר דין
"ת""פ 37995-06-10","ב""כ המאשימה ביקש להטיל על הנאשמים עונש חמור, מרתיע, משמעותי שיש בו כדי לבטא את חומרת המעשים והעבירות, לרבות הסכנה הנשקפת מהחזקת נשק ותחמושת. עוד נטען, כי עבירה זו הפסיקה מזה זמן רב להיות עבירה נדירה והנשק הפך לנכס מצוי, עובר מיד ליד ובר השגה וכדרכו של נשק בלתי חוקי הוא משמש למעשים בלתי חוקיים תוך פגיעה ברכוש ובגוף.",גזר דין
"ת""פ 37995-06-10","ב""כ המאשימה הפנה לפסיקה של בתי המשפט וביקש להטיל על הנאשמים עונש מאסר בפועל משמעותי, עונש מאסר מותנה, קנס וכנגד נאשם 2 אף להפעיל עונש המאסר המותנה במצטבר.",גזר דין
"ת""פ 37995-06-10","ב""כ הנאשמים ביקש להקל בדינם של הנאשמים על יסוד נסיבותיהם האישיות, גילם הצעיר והודאתם המיידית בעבירות שיוחסו להם, צעד המבטא חרטה כנה ואמיתית.",גזר דין
"ת""פ 37995-06-10",גם הסנגור הפנה לפסיקה של בתי המשפט בעבירות מסוג זה.,גזר דין
"ת""פ 37995-06-10","לאחר שנתתי את דעתי לנסיבות העבירות, מהות העבירות בהן הורשע כל אחד מהנאשמים, חומרתן, עברו של כל אחד מהנאשמים, תסקירי שרות המבחן ושמעתי את טענות הצדדים, ניתן לומר כי אכן צודק ב""כ המאשימה בטיעוניו שמדובר בעבירות חמורות שמהן נשקפת סכנה רבה לציבור.",גזר דין
"ת""פ 37995-06-10",אין להתעלם מכך שנשק בלתי חוקי משמש מדי יום ביומו אמצעי לפגיעה באחרים על ידי עבריינים או עקב סכסוכים בין שני צדדים. נשק כשלעצמו מסוכן למי שמחזיק בו ומסוכן אף יותר למי שמפעילים אותו נגדו.,גזר דין
"ת""פ 37995-06-10","הנשק מבטא גם את רמת האלימות שעושים בה שימוש כדי לפתור סכסוכים בין אישיים ולכל הדעות אלימות מכל סוג ובוודאי זו המופעל בה נשק, חמורה ומחייבת תגובה הולמת של בתי המשפט כדי לצמצם את השימוש בה, אם לא לשרש אותה.",גזר דין
"ת""פ 37995-06-10","ברי, כי נסיבות ביצוע העבירות והעובדות המיוחסות לכל אחד מהנאשמים מצדיקות ענישה שונה בין הנאשמים. גם העבירות בהן הורשעו שונות ולכן עונשו של נאשם 2 יהיה שונה ויותר חמור מעונשו של נאשם 1. לכל זה יש להוסיף, את ההבדל ביניהם ביחס לעברם הפלילי.",גזר דין
"ת""פ 37995-06-10",נגד נאשם 2 תלוי ועומד עונש מאסר מותנה בר הפעלה .,גזר דין
"ת""פ 37995-06-10","עוד יש להדגיש, כי המדובר בעבירות חמורות שהפסיקו מזה תקופה ארוכה להיות עבירות נדירות - ראו לעניין זה ע""פ 11448/03 מדינת ישראל נגד דיב גרבאן (ניתן ביום 29.3.04).",גזר דין
"ת""פ 37995-06-10","כאן המקום להפנות גם לענין גישת בתי המשפט לעבירות מסוג זה ודי באשר נאמר בע""פ  3072/07 מדינת ישראל נגד עבד אל חפיז ואכד, (ניתן ביום 2.8.07),  כי:",גזר דין
"ת""פ 37995-06-10","בית המשפט העליון עמד לא אחת על חומרתן של עבירות הנשק ועל החובה להשית  בעבירות אלו עונש חמור שיש בו כדי להרתיע עבריינים בכוח מלבצע עבירות דומות (ראו רע""פ 2718/04 אבו דאחל נגד מ""י (ניתנה ביום 29.3.04; ע""פ 6583/06 אדהאם נגד מ""י (ניתן ביום 5.12.06 ורע""פ 5921/08 רביע רג'בי נגד מ""י (ניתן ביום 6.5.09)).",גזר דין
"ת""פ 37995-06-10","יחד עם זאת, וכידוע העישה במקומותינו הנה ענישה אינדיווידואלית שמתחשבת ונותנת ביטוי  לנסיבות הספציפיות של כל מקרה ומקרה ואף ניתן להמחיש זאת בענישה שהוטלה בע""פ 5220/09 עוואודה נגד מדינת ישראל, (ניתן ביום 30.12.09), שם הורשע הנאשם בהחזקת נשק ותחמושת ללא רישיון. בית המשפט המחוזי התחשב לקולה בעברו הנקי של הנאשם ואורח החיים הנורמטיבי, היעדר עבירות נוספות לצד החזקת הנשק, וכן הודאתו, חרטתו ונטילת אחריות והטיל עליו  6 חודשי מאסר בפועל, 9 חודשי מאסר  על תנאי וקנס. בית המשפט העליון לא התערב בגזר הדין והשאיר את העונש על כנו. ",גזר דין
"ת""פ 37995-06-10","בטרם גזירת הדין אדגיש, כי נתתי משקל משמעותי להודאת הנאשמים מבלי להתעלם מהנימוקים לחומרא ולקולא ומיתר שיקולי הענישה ואכן הנני תקווה, כמו הסנגור, כי הודאה זו, מבטאת חרטה כנה ואמיתית וכי הנאשמים למדו את הלקח והפיקו את חוסר התועלת שבמעשים מסוג זה. יש לקוות כי אכן יתעשתו ויתקנו את דרכם, יעלו על דרך המלך ויתנהגו כאנשים מן היישוב.",גזר דין
"ת""פ 37995-06-10","לאחר שנתתי את דעתי למכלול השיקולים הן לקולא והן לחומרה, ומבלי להתעלם מטענות הצדדים ומהפסיקה שהוגשה והאחרת שעיינתי בה, אני מחליט להטיל על נאשם 1 את העונשים הבאים:",גזר דין
"ת""פ 37995-06-10","12 חודשי  מאסר בפועל, בניכוי ימי מעצרו, מיום 16.6.2010.",גזר דין
"ת""פ 37995-06-10",10 חודשי מאסר על תנאי  למשך 3 שנים והתנאי הוא שלא יעבור עבירה מן העבירות המפורטות בכתב האישום המתוקן ויורשע עליה.,גזר דין
"ת""פ 37995-06-10","קנס כספי בסך של 3,000 ₪ שישולם  ב- 6 תשלומים שווים ורצופים כאשר התשלום הראשון יהיה ביום 1.3.11 ובכל 1 לכל חודש שלאחריו.",גזר דין
"ת""פ 37995-06-10","24 חודשי  מאסר בפועל, בניכוי ימי מעצרו, מיום 16.6.2010.",על נאשם 2:
"ת""פ 37995-06-10",15 חודשי מאסר על תנאי  למשך 3 שנים. נאשם זה ישא עונש זה  רק אם יעבור עבירה בה הורשע ויורשע עליה בדין.,על נאשם 2:
"ת""פ 37995-06-10","אני מורה על הפעלת עונש המאסר המותנה של 9 חודשים שהוטל על נאשם 2 בתיק 15900-08-09 (מחוזי חיפה, ניתן ע""י הרכב השופטים א. אלרון, מ. גלעד ו- א. אליקים), באופן שארבעה חודשים יצטברו לעונש שהטלתי וחמשה חודשים יהיו חופפים. לא נעלם מעיני שבימ""ש מחוזי כתב בגזר הדין: ",על נאשם 2:
"ת""פ 37995-06-10","אומנם אין פסיק אחרי המילה ""בה הורשע"" ונראה כי המילה ""בכל"" צריכה להיות ""וכל"", כך שבפני עונש מאסר מותנה בר הפעלה ואף הסנגור לא התנגד להפעלת העונש המותנה.",על נאשם 2:
"ת""פ 37995-06-10","סה""כ ירצה הנאשם 2, 28 חודשי מאסר בפועל מיום מעצרו.",על נאשם 2:
"ת""פ 37995-06-10","בהתחשב בתקופת המאסר שהטלתי על נאשם 2, אני מחליט לחייבו בתשלום קנס כספי בסך של 3,000 ₪ שישולם  ב- 6 תשלומים שווים ורצופים כאשר התשלום הראשון יהיה ביום 1.3.11 ובכל 1 לכל חודש שלאחריו.",על נאשם 2:
"ת""פ 37995-06-10","זכות ערעור לבית המשפט העליון בתוך 45 יום מהיום, הודעה לנאשמים.",על נאשם 2:
"ת""פ 37995-06-10","ניתן היום, ‏יום ראשון כ""ו שבט תשע""א, 31.1.2011, במעמד הנאשמים שהובאו באמצעות הליווי, הסנגור עו""ד מסארוה מחמד בהעברה מעו""ד ע. בויראת וב""כ המאשימה עו""ד ענאן ג'אנם.",על נאשם 2:
"ת""פ 37995-06-10",54678313             ,5129371
"ת""פ 37995-06-10","הערה: לאחר שימוע גזר הדין ועקב תקלה במערכת נט המשפט גזר הדין נחתם זה עתה כשליחידת הליווי ניתנה תמצית שבה פורט העונש, לאור זאת המזכירות תשלח לצדדים עותק מגזר הדין.",כמאל סעב 54678313-/
"ת""פ 37995-06-10",נוסח מסמך זה כפוף לשינויי ניסוח ועריכה,כמאל סעב 54678313-/
"ת""פ 37995-06-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",כמאל סעב 54678313-/
