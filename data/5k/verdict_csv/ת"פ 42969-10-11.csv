verdict,text,part
"ת""פ 42969-10-11",    בפני כב' השופטת אסתר הלמן ,02 נובמבר 2011
"ת""פ 42969-10-11",    בפני כב' השופטת אסתר הלמן ,02 נובמבר 2011
"ת""פ 42969-10-11",    בפני כב' השופטת אסתר הלמן ,02 נובמבר 2011
"ת""פ 42969-10-11","הנאשם הורשע, על פי הודאתו, בעבירה של החזקת נשק, עבירה לפי סעיף 144(א) רישא, לחוק העונשין, התשל""ז - 1977, (להלן: ""חוק העונשין"").",גזר דין
"ת""פ 42969-10-11","על פי כתב האישום המתוקן בו הודה הנאשם, ביום 22/10/11 או בסמוך לכך, מצא הנאשם נשק מסוג ""קארל גוסטב"" מאולתר ובו מחסנית (להלן: ""הנשק""), בסמוך לכפר ריינה. הנאשם נטל את הנשק לביתו ושם הטמין אותו, אף שלא היה לו מעולם רישיון להחזיק בנשק.",גזר דין
"ת""פ 42969-10-11","	ביום 25/10/11, במהלך חיפוש שנערך בביתו של הנאשם, נמצא הנשק. ",גזר דין
"ת""פ 42969-10-11","הנאשם הודה בביצוע העבירה בהזדמנות הראשונה, לאחר תיקון כתב האישום.",גזר דין
"ת""פ 42969-10-11","בטיעוני המאשימה לעונש, עמד בא כוחה על חומרתן של עבירות הנשק והסכנה הטמונה בהחזקתם שלא כדין.",גזר דין
"ת""פ 42969-10-11","ב""כ המאשימה הפנה למדיניות הענישה, המחייבת ענישה מרתיעה בעבירות נשק. (ע""פ 1530/04 מדינת ישראל נ. פס ואח', ע""פ 4797/05 עבד אל קאדר נ. מדינת ישראל). ",גזר דין
"ת""פ 42969-10-11","עוד הדגיש ב""כ המאשימה את נפוצותה של התופעה, שהפכה למכת מדינה, כאשר כלי נשק רבים, מסוגים שונים ומשונים מוחזקים שלא כדין ביד בלתי מורשית, כשהסכנה הטמונה בנשק הנגיש, בו השימוש קל מדי, היא עצומה ותוצאותיה הרות אסון.",גזר דין
"ת""פ 42969-10-11","ב""כ המאשימה הוסיף, כי לאחרונה גבתה התופעה של החזקת נשק ללא היתר, קורבנות מקרב אזרחים חפים מפשע, דבר העלול לערער את הביטחון האישי של כל אזרח, והמחייב תגובה הולמת של כל מערכות החברה, לרבות בתי המשפט, כחלק מן המלחמה בהתפשטות התופעה.",גזר דין
"ת""פ 42969-10-11","לטענת המאשימה, על פי הפסיקה, גם צעירים חסרי עבר פלילי, דינם מאסר בפועל, אם חטאו בעבירות נשק.",גזר דין
"ת""פ 42969-10-11","בטיעוניו הכתובים הפנה ב""כ המאשימה לפסקי דין, שניתנו בנסיבות דומות או חמורות יותר, מהם ביקש להקיש לעניין עונשו של הנאשם ואליהם אתייחס בהמשך.",גזר דין
"ת""פ 42969-10-11","באשר לנסיבות הספציפיות של המקרה, נטען כי החזקת נשק מסוג ""קארל גוסטב"", דהיינו, נשק התקפי, ועוד מאולתר, הינה נסיבה לחומרא.",גזר דין
"ת""פ 42969-10-11","לסיכום, ביקש ב""כ המאשימה להטיל על הנאשם עונש מאסר בפועל לתקופה שתהלום את חומרת מעשיו, מאסר על תנאי ארוך ומרתיע וקנס.",גזר דין
"ת""פ 42969-10-11","סנגורו של הנאשם טען בשמו, כי נסיבות המקרה אינן מצדיקות מיצוי הדין עימו. לגישתו, עקב נסיבות המקרה ונסיבותיו האישיות של הנאשם, ניתן להסתפק בענישה שתכלול עבודות שירות בלבד.",גזר דין
"ת""פ 42969-10-11","מדובר בצעיר, בן 23 ללא עבר פלילי, בן למשפחה נורמטיבית ותומכת, שהופתעה מהסתבכותו בפלילים. לתמיכה בטיעון זה הובאה עדותו של דודו של הנאשם, מר מחמד זידאן, המשמש כמנכ""ל עמותה לזכויות אדם, אשר תיאר את התנהלות המשפחה בכלל, והתנהגותו של הנאשם בפרט, עד לאירוע זה, את חשיבות הענקת החינוך לילדי המשפחה והיותו של הנאשם אחד המפרנסים העיקריים של המשפחה.",גזר דין
"ת""פ 42969-10-11","כמו כן, העיד מר זידאן ותמך בטיעוני הסניגור, באשר למצבה של אמו של הנאשם, אשר חלתה בסרטן, מטופלת במחלתה במהלך השנתיים האחרונות ונעזרת באבי המשפחה, אשר איננו יכול לפרנס אותה עקב כך.",גזר דין
"ת""פ 42969-10-11",המסמכים הרפואיים שהוגשו (נ/1) מלמדים על המשך טיפול ומעקב במחלתה של האם.,גזר דין
"ת""פ 42969-10-11","סנגורו של הנאשם הדגיש, כי הנאשם הודה ולקח אחריות למעשיו כבר בעת חקירתו במשטרה, מדובר באדם שאין לו נורמות עברייניות. לטענתו, הוא מצא את התיק ובו הנשק, וברגע של חולשה נטל אותו והביאו לביתו. הנשק הוחזק על ידי הנאשם מספר ימים בלבד לפני שנתפס, ולטענת הנאשם במהלך תקופה זו התלבט מה לעשות עימו.",גזר דין
"ת""פ 42969-10-11","ב""כ הנאשם טוען עוד, מפי הנאשם, כי הוא לא פתח את התיק כאשר מצא אותו, אלא רק בביתו, הנשק היה מפורק והנאשם לקח את המכלול שלו, מבלי להבין הרבה, והניח אותו במקום אחר, מחשש שאדם אחר יעשה בו שימוש.",גזר דין
"ת""פ 42969-10-11","עוד נטען, כי מדובר בנשק ישן ביותר, מאולתר, שנמצא ללא תחמושת.",גזר דין
"ת""פ 42969-10-11","ב""כ הנאשם ביקש לערוך אבחנה בין פסקי הדין אליהם הפנה ב""כ המאשימה לבין המקרה שלפנינו והפנה מצידו לפסיקה התומכת בטענתו, כי עונש מאסר בעבודות שירות, הינו עונש ראוי בנסיבות העניין.",גזר דין
"ת""פ 42969-10-11","הנאשם עצמו הביע חרטה על המעשה, וביקש להתחשב בנסיבותיו, בעובדה שהוא עובד ומפרנס את משפחתו וכן חוסך ללימודיו, מסייע לאחיותיו ללמוד וכן תומך באמו החולה.",גזר דין
"ת""פ 42969-10-11","רבות נאמר בפסיקה אודות הסכנה הטמונה בהחזקת כלי נשק בידי אנשים בלתי מורשים ועל הצורך להטיל עונשים מרתיעים ולא סלחניים, על מי המעורב בעבירות אלה.",גזר דין
"ת""פ 42969-10-11","בענייננו, מדובר בנשק התקפי, מאולתר. ככלל היותו של הנשק מאולתר הינו נסיבה מחמירה, אם כי במקרה שלפני, על פי כתב האישום, נמצא הנשק, כפי שהוא, על ידי הנאשם, כך שאין לייחס לעובדה שהנשק היה מאולתר משקל לחומרא. עדיין מדובר בנשק התקפי, אשר הנאשם מצאו ובחר להחזיקו ברשותו.",גזר דין
"ת""פ 42969-10-11","אין כל הוכחה לכך, שמכלול הנשק הופרד ממנו, בכדי למנוע שימוש לרעה בו.",גזר דין
"ת""פ 42969-10-11","יחד עם זאת, לא ניתן להתעלם ממספר נסיבות מקלות בעניינו של הנאשם, פרט לעברו הנקי והנורמטיבי ונסיבותיו האישיות, בפרט מחלתה של האם. הכוונה לכך, שהנשק נמצא ללא תחמושת והוחזק על ידי הנאשם ימים בודדים בלבד בטרם נתפס.",גזר דין
"ת""פ 42969-10-11","קשת הענישה בעבירות החזקת נשק נעה בין מאסר בדרך של עבודות שירות לבין 24-20 חודשי מאסר בפועל. כל מקרה לנסיבותיו, הן נסיבות המקרה והן נסיבותיו של העושה.",גזר דין
"ת""פ 42969-10-11","ב""כ המאשימה הפנה לת.פ. (מחוזי נצרת) 3/10, מדינת ישראל נ. אסמאעיל, שם הוטלו 20 חודשי מאסר בפועל, על נאשם נעדר עבר פלילי, וערעורו (ע.פ. 4329/10), נדחה על ידי בית המשפט העליון.",גזר דין
"ת""פ 42969-10-11","מדובר במי שהורשע בעבירות של החזקת נשק ותחמושת (עבירה לפי סעיף 144(א) רישא +סיפא לחוק העונשין), נשיאת נשק ותחמושת, (עבירה לפי סעיף 144(ב) רישא + סיפא לחוק העונשין) והסתייעות ברכב לביצוע פשע, עבירות חמורות מאלו שבהן הורשע הנאשם כאן, אשר בוצעו בנסיבות חמורות פי כמה.",גזר דין
"ת""פ 42969-10-11","ב""כ המאשימה הפנה גם לפסק הדין שניתן בערעורו של וליד עבאס, 60018-10-10 (מחוזי נצרת), שנידון ל-24 חודשי מאסר בפועל, לאחר שבביתו נתפסו שני אקדחים טעונים, אותם השליך מן החלון עם בוא המשטרה, אם כי, בטיעוניו אישר כי מדובר בנסיבות חמורות מאלו שבהן אנו עוסקים, גם בהתחשב בכך שלוליד עבאס היה עבר פלילי, להבדיל מהנאשם שבפני.",גזר דין
"ת""פ 42969-10-11","וליד עבאס ניהל את ההליך עד תום, לרבות ערעור על הכרעת הדין, ולא היה זכאי להקלה השמורה למי המודה ונוטל אחריות למעשיו. שם הוחזקו שני אקדחים טעונים, ונעשה ניסיון להכשיל את השוטרים שהגיעו לביתו, בנוסף מדובר היה באדם לא צעיר, בעל עבר פלילי, לרבות בעבירות אלימות, שהצדיק החמרה בענישתו, ואשר בצירוף תסקיר שלילי, הצביע על מידת הסכנה הטמונה בהחזקת נשק על ידי אותו נאשם.",גזר דין
"ת""פ 42969-10-11","פסק הדין שנסיבותיו הדומות ביותר לענייננו, אליו הפנה ב""כ המאשימה, ניתן לא מכבר בת.פ. (מחוזי נצרת) 32699-02-11 מדינת ישראל נ. אסעד מוסא, שם הטיל בית המשפט (כב' ס. הנשיא, השופט ת. כתילי), עונש של 13 חודשי מאסר בפועל, על צעיר, שהחזיק נשק מאולתר ואשר בעברו הייתה הרשעה אחת.",גזר דין
"ת""פ 42969-10-11","עיון בתיק זה מעלה, כי נסיבותיו אינן דומות לענייננו. הנאשם שם החזיק בנשק מאולתר ובמחסנית באזור הר הקפיצה, מחוץ לביתו. במסגרת הסדר טיעון, תוקן כתב האישום, כך שלא יוחסה לו עבירה של נשיאת נשק, יחד עם זאת, סוכם כי התביעה תעתור לעונש של 15 חודשי מאסר בפועל וההגנה תעתור ל-12 חודשי מאסר בפועל. בית המשפט שם גזר על הנאשם עונש הקרוב לרף התחתון של טווח הענישה המוסכם. יש להניח כי הסדר זה כלל בחובו את השיקולים שהביאו לתיקון כתב האישום ולנסיבות הספציפיות של ביצוע העבירה, כך שקשה ללמוד ממנו ולגזור גזירה שווה לענייננו.",גזר דין
"ת""פ 42969-10-11","ב""כ המאשימה הפנה עוד לפסק הדין שניתן בע""פ 5604/11 נאסר נ. מדינת ישראל. שם נדחה ערעורו של נאשם שנדון ל-12 חודשי מאסר בפועל, לאחר שבביתו נתפס אקדח ומחסנית ובה 8 כדורים ומדובר היה במי שבעברו הרשעות קודמות.",גזר דין
"ת""פ 42969-10-11","הסניגור הפנה לפסיקה, התומכת, לגרסתו, בעמדתו, בדבר ענישה ראויה בדרך של עבודות שירות.",גזר דין
"ת""פ 42969-10-11","בתפ""ח 34956-02-10 (מחוזי מרכז) הוטל על נאשם (נאשם מס' 6 בכתב האישום), עונש של מאסר לריצוי בעבודות שירות, מן הנימוקים המיוחדים, שפורטו שם, בפרט העובדה שהיה נתון כבר 4 חודשים במעצר, ממנו שוחרר, ובית המשפט סבר כי לא יהא זה נכון להחזירו לבית הסוהר. ",גזר דין
"ת""פ 42969-10-11","עוד הפנה הסנגור לפסק הדין שניתן בבית משפט זה (כב' השופט ש. אטרש), בתיק פלילי  6138-03-11, שם הוטלו על נאשם, ללא עבר פלילי, בגין עבירות של החזקה ונשיאה של נשק ותחמושת, שיבוש מהלכי משפט והפרעה לשוטר במילוי תפקידו, עונשים שכללו 7 חודשי מאסר בפועל.",גזר דין
"ת""פ 42969-10-11","יש לציין, כי מדובר במי שכבר ריצה חלק גדול מן העונש בתנאי מעצר, אולם העבירות שביצע חמורות בהרבה מזו שביצע הנאשם כאן.",גזר דין
"ת""פ 42969-10-11","הסניגור הפנה לפסקי דין נוספים, בהם נדונו נאשמים לעונשי מאסר פחותים מ-12 חודשי מאסר או לעבודות שירות, בגין עבירות חמורות יותר בנשק, אך בחלק מן המקרים מדובר בענישה שבאה בעקבות הסדרי טיעון שכללו טווח ענישה או הצהרה מטעם המאשימה לפיה תגביל עצמה בעונש שתבקש לרף מסוים, כל מקרה והסדר לנסיבותיו, כך שקשה ללמוד מהם לענייננו.",גזר דין
"ת""פ 42969-10-11","כך גם בעניין פסק הדין שניתן בע""פ 52639-03-11 מדינת ישראל נ. אבו רומי, (מחוזי חיפה), שם נדחה ערעור המדינה כנגד קולת העונש (6 חודשי מאסר בעבודות שירות), שהוטל על הנאשם. בית המשפט בערעור קבע, כי איננו רואה לנכון להתערב בגזר הדין, לאור ההלכות הנהוגות באשר להתערבות בגזרי דין של הערכאה הדיונית, אף שהעיר כי לו היה יושב בערכאה הראשונה, לא היה נמנע מהטלת עונשי מאסר מאחורי סורג ובריח.",גזר דין
"ת""פ 42969-10-11","המקרה הדומה ביותר לענייננו, שהוגש מטעם ההגנה, מצוי בפסק דינו של כב' השופט ע. עיילבוני, בת.פ. 1074/07 (מחוזי נצרת), מדינת ישראל נ. שלבי אחמד, בעניינו של נאשם שהודה בהחזקת נשק (רובה עוזי ושתי מחסניות), אותו מצא בשטח אדמה סמוך לביתו והחזיקו בביתו במשך ימים ספורים.",גזר דין
"ת""פ 42969-10-11","הנסיבות האישיות יוצאות הדופן והקשות באותו מקרה (מותו הטרגי של אחד מבניו, מצבו הרפואי של הנאשם, מחלות בני המשפחה), כמו התסקיר החיובי, הביאו את בית המשפט למסקנה, כי ניתן להסתפק בעניינו בעבודות שירות, ועל עונש זה לא מצאה המאשימה לנכון לערער.",גזר דין
"ת""פ 42969-10-11","כאמור, יש להניח, כי לולא הנסיבות הטרגיות, היה עונשו של אותו נאשם חמור יותר ובית המשפט לא היה מסתפק בעבודות שירות.",גזר דין
"ת""פ 42969-10-11","לאחר ששקלתי את המכלול, כמפורט לעיל, ומתוך כך שאני סבורה, כי אכן יש להחמיר בענישתם של מבצעי עבירות נשק, ובכלל זה עבירות של החזקת נשק, הגעתי למסקנה, כי לא ניתן להסתפק בעונש שאיננו כולל מאסר מאחורי סורג ובריח.",גזר דין
"ת""פ 42969-10-11","הקריאה לבתי המשפט להחמיר בעונשיהם של מי שמעורבים בהחזקת נשק צריכה לבוא לידי ביטוי בעונשים שיעבירו מסר חד משמעי, כי מי שנותן ידו לסיכון שלום הציבור בדרך זו, צפוי למאסר ממש, מאחורי סורג ובריח.",גזר דין
"ת""פ 42969-10-11","נסיבותיו המקלות של הנאשם כאן (שאינן יוצאות דופן כמו בעניינו של הנאשם בת.פ. 1074/07 שאוזכר לעיל), יובאו בחשבון באשר לאורך תקופת המאסר שתוטל עליו.",גזר דין
"ת""פ 42969-10-11","בהקשר זה, גילו ועברו הנקי של הנאשם, כמו גם הודאתו המיידית, עומדים לזכותו, ומטים את הכף שלא למצות עימו את הדין.",גזר דין
"ת""פ 42969-10-11","6 חודשי מאסר בפועל, בניכוי ימי המעצר שריצה הנאשם מיום מעצרו - 25/10/11 ועד היום.","לאור האמור, אני דנה את הנאשם לעונשים הבאים:"
"ת""פ 42969-10-11","9 חודשי מאסר על תנאי, למשך 3 שנים, והתנאי הוא שלא יעבור במהלך תקופה זו עבירות בנשק, לפי סעיף 144 לחוק העונשין.","לאור האמור, אני דנה את הנאשם לעונשים הבאים:"
"ת""פ 42969-10-11","ניתן  והודע היום, חשון תשע""ב, 02/11/2011 במעמד הנוכחים. ",<#3#>
"ת""פ 42969-10-11","מדובר אמנם בבקשה חריגה, הואיל והנאשם נתון במעצר, לאחר שנתן הסכמתו לכך. יחד עם זאת, לאחר ששקלתי את הנימוקים המיוחדים, בפרט מצבה של אמו של הנאשם, כאשר בעניין זה הסיכוי כי שלטונות שב""ס יבררו את בקשתו של הנאשם ויספיקו לאפשר לו לצאת לחופשה בזמן הקרוב, הינם קלושים, ולאחר שנתתי דעתי לכך, שהנאשם הסכים להארכת מעצרו עד תום ההליכים והודה מיד בכתב האישום שהוגש כנגדו, כך שלא נשקלה כלל האפשרות לשחררו לחלופת מעצר, אני נעתרת לבקשה ומורה, כי בכפוף לערבויות שיופקדו להלן, ישוחרר הנאשם ויחל בריצוי עונשו בגזר הדין, ביום 13/11/11. במועד זה יתייצב במזכירות בית המשפט, עד השעה 12.30. ",החלטה
"ת""פ 42969-10-11","גזר הדין יעוכב כמפורט לעיל, בכפוף לכך שיופקד עירבון בסך 5,000 ₪, וזאת עד מחר בשעה 12.00, ובכפוף לכך שאביו של הנאשם ודודו אמין זידאן וכן הנאשם עצמו, יחתמו על התחייבות עצמית, בסך 10,000 ₪ כל אחד להבטחת התייצבותו לריצוי המאסר.",החלטה
"ת""פ 42969-10-11","הערבויות יחתמו עוד היום, כתנאי לשחרורו של הנאשם ובכפוף לכך אין מניעה לשחררו היום.",החלטה
"ת""פ 42969-10-11","בתקופת העיכוב, ישהה הנאשם במעצר בית חלקי, בבית הוריו בכפר ריינה, בין השעות 20.00-06.00. ",החלטה
"ת""פ 42969-10-11","ניתנה והודעה היום ה' חשון תשע""ב, 02/11/2011 במעמד הנוכחים. ",<#8#>
"ת""פ 42969-10-11","המוצגים יטופלו על ידי משטרת ישראל, על פי שיקול דעתה.",החלטה
"ת""פ 42969-10-11","ניתנה והודעה היום ה' חשון תשע""ב, 02/11/2011 במעמד הנוכחים.   ",<#17#>
"ת""פ 42969-10-11",אסתר הלמן 54678313-/,5129371
"ת""פ 42969-10-11",הוקלד על ידי: חנה טוריק,"אסתר הלמן, שופטת"
"ת""פ 42969-10-11",נוסח מסמך זה כפוף לשינויי ניסוח ועריכה,"אסתר הלמן, שופטת"
"ת""פ 42969-10-11","בעניין עריכה ושינויים במסמכי פסיקה, חקיקה ועוד באתר נבו – הקש כאן","אסתר הלמן, שופטת"
