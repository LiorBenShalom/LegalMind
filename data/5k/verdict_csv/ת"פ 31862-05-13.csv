verdict,text,part
"ת""פ 31862-05-13","ת""פ 31862-05-13 מדינת ישראל נ' מחאמיד",בית המשפט המחוזי בחיפה
"ת""פ 31862-05-13","חוק העונשין, תשל""ז-1977: סע'  40א, ב, ג, 40ד.(א), 40ה, 144(ב), 275, 40יג.(א)",חקיקה שאוזכרה: 
"ת""פ 31862-05-13","חוק העונשין, תשל""ז-1977: סע'  40א, ב, ג, 40ד.(א), 40ה, 144(ב), 275, 40יג.(א)",חקיקה שאוזכרה: 
"ת""פ 31862-05-13","חוק העונשין, תשל""ז-1977: סע'  40א, ב, ג, 40ד.(א), 40ה, 144(ב), 275, 40יג.(א)",חקיקה שאוזכרה: 
"ת""פ 31862-05-13","ביום 19.5.13 הוגש כתב האישום בתיק זה וביום 2.7.13, בטרם החלה שמיעת הראיות, הגיעו הצדדים להסדר טיעון במסגרתו הוגש כתב אישום מתוקן (סומן א', להלן: ""כתב האישום"") והסדר טיעון כתוב (סומן ב').",מבוא
"ת""פ 31862-05-13",הנאשם הודה בעובדות כתב האישום והורשע בביצוע העבירות הבאות:,מבוא
"ת""פ 31862-05-13","נשיאת נשק שלא כדין – עבירה לפי סעיף 144(ב) רישא לחוק העונשין, התשל""ז-1977 (להלן: ""חוק העונשין"").",מבוא
"ת""פ 31862-05-13",הפרעה לשוטר בשעת מילוי תפקידו – עבירה לפי סעיף 275 לחוק העונשין.,מבוא
"ת""פ 31862-05-13","הצדדים לא הגיעו להסדר טיעון לענין העונש, והואיל והנאשם ביצע את העבירה בהיותו בן פחות מ- 21 שנים, הוריתי על עריכת תסקיר של שרות המבחן.",מבוא
"ת""פ 31862-05-13","עובר ליום 13.5.13 הגיע לחזקתו של הנאשם אקדח 9 מ""מ (להלן: ""האקדח"") שבכוחו להמית אדם ושהינו נשק כהגדרתו בחוק. הנאשם נשא עימו את האקדח והחביאו בשכונת עין חאלד באום אל פאחם.",עובדות כתב האישום
"ת""פ 31862-05-13","ביום 14.5.13, סמוך לשעה 22:15, בעת שמספר שוטרים סיירו בניידת באום אל פאחם, הם שמעו ירי אשר עורר את חשדם.",עובדות כתב האישום
"ת""פ 31862-05-13","בהמשך, הבחינו השוטרים בנאשם ובאדם נוסף שזהותו לא התבררה (להלן: ""האחר""), יוצאים מבית נטוש כשהנאשם מחזיק ונושא על מותן ימין שלו אקדח.",עובדות כתב האישום
"ת""פ 31862-05-13","השוטרים החלו לנסוע בעקבות הנאשם והאחר אך אלה הבחינו בהם ונמלטו לסמטאות השכונה, בכוונה להפריע לשוטרים למלא תפקידם כחוק או להכשילם.",עובדות כתב האישום
"ת""פ 31862-05-13","הנאשם המשיך במנוסתו בכוונה להפריע לשוטרים במילוי תפקידם אך אחד מהם הגיע אליו ואחז בו מאחור כדי לעוצרו. בתגובה, הוציא הנאשם בידו הימנית את האקדח, השוטר תפס את ידו הימנית, שלף ממנו את האקדח וביחד עם שני שוטרים אחרים אזקו את הנאשם.",עובדות כתב האישום
"ת""פ 31862-05-13","בתסקיר תואר כי הנאשם בן 19, רווק, הרביעי בסדר הלידה מבין שמונה ילדים. הנאשם סיפר בצמצום רב כי לאביו ולאחד מאחיו יש עבר פלילי, האב לא עובד מזה שנים רבות ומתקיים מקצבת ביטוח לאומי, האם עקרת בית והוא עצמו חש דאגה רבה ואחריות לאחיו הצעירים.",תסקיר שרות המבחן
"ת""פ 31862-05-13","קצינת המבחן התרשמה, כי הנאשם מוסר לה רק אינפורמציה הנתפסת בעיניו כחיובית ואינו מוכן להעמיק ביחס לדינמיקת היחסים במשפחה. הנאשם רמז כי קיים מידע נוסף ומורכב בקשר למשפחתו שסירב לפרטו, הפנה לשירותים החברתיים באום אל פאחם אך משם לא נתקבל כל דיווח.",תסקיר שרות המבחן
"ת""פ 31862-05-13","הנאשם סיים 8 שנות לימוד, טען כי לאורך השנים השתלב באופן בלתי רציף בעבודות מזדמנות בתחום הבניה, וקצינת המבחן התרשמה ""...",תסקיר שרות המבחן
"ת""פ 31862-05-13","לסיכום, קצינת המבחן התרשמה: ",תסקיר שרות המבחן
"ת""פ 31862-05-13","בטיעוניהם בכתב (ט/1) ובעל פה, טענו ב""כ המאשימה כי על-פי עקרון ההלימה, תוך הגנה על הערך החברתי המוגן – שלום הציבור והגנה על חיי אדם - ותוך הפנייה לפסיקה המהווה לדעתם את ""מדיניות הענישה הנוהגת"", יש לקבוע, בנסיבות מקרה זה, מתחם ענישה הנע בין 3 - 5 שנות מאסר בפועל.","טיעוני ב""כ המאשימה"
"ת""פ 31862-05-13","באי כח המאשימה הדגישו את הסכנה הרבה הקיימת בהחזקה ונשיאה של נשק בידי אדם שלא מיומן בשימוש בנשק ואינו בעל היתר להחזיק בו, גם אם אינו עבריין, ואת הסכנה הקיימת מהחזקה ונשיאה של נשק העלול להגיע לידיים עבריניות או עוינות ולסכן את כולי עלמא. לכך מבקשים הם להוסיף את החשיבות הרבה שקיימת בהגנה על שוטרי משטרת ישראל כדי שיוכלו לבצע תפקידם בהגנת בטחון הציבור וכדי להרתיע עבריינים בכוח, באמצעות ענישה מחמירה.","טיעוני ב""כ המאשימה"
"ת""פ 31862-05-13","לדעת ב""כ המאשימה, יש להניח כי מי שמחזיק נשק ללא רשיון עושה זאת למטרה לא כשרה ובמיוחד כשהנאשם לא נתן כל הסבר למקור הנשק וסיבת החזקתו ולאלה הוסיף ניסיון בריחה מהשוטרים.","טיעוני ב""כ המאשימה"
"ת""פ 31862-05-13",באי כח המאשימה מסכימים כי יש לזקוף לזכותו של הנאשם את הודייתו המהירה והיותו נעדר עבר פלילי אלא שנסיבות אלה יובאו בחשבון בתוך מתחם העונש ההולם.,"טיעוני ב""כ המאשימה"
"ת""פ 31862-05-13","בהעדר אופק שיקומי כעולה מתסקיר שרות המבחן, והואיל ושרות המבחן ממליץ – דבר שאינו קורה תדיר – על מאסר בפועל, עתרו באי כח המאשימה להשית על הנאשם מאסר בפועל משמעותי, ברף הגבוה של המתחם הנ""ל, בתוספת מאסר מותנה וקנס.","טיעוני ב""כ המאשימה"
"ת""פ 31862-05-13","ב""כ הנאשם הדגיש בטיעוניו את גילו הצעיר של הנאשם, שהיה בן כ- 18 וחצי שנים ביום ביצוע העבירה, את המצב הסוציואקונומי הקשה של משפחתו, את העובדה שהנאשם עבד וסייע למשפחתו ואת הודייתו המהירה אשר חסכה זמן שיפוטי והצורך בהעדת עדים.","טיעוני ב""כ הנאשם"
"ת""פ 31862-05-13","עוד טען ב""כ הנאשם כי האקדח נתפס ללא מחסנית וללא כדורים, הוא לא הוחזק למטרת עבירה כלשהי והנאשם לא ניסה להשתמש בו.","טיעוני ב""כ הנאשם"
"ת""פ 31862-05-13","לדעת הסניגור לא נגרם כל נזק מהחזקת הנשק ונשיאתו על-ידי הנאשם ואף לא צפוי היה להיגרם נזק, מאחר ולא היו בנשק מחסנית וכדורים.","טיעוני ב""כ הנאשם"
"ת""פ 31862-05-13","הסניגור ביקש לראות בעבירת החזקת הנשק כמשולבת בעבירת נשיאת הנשק ולגבי הפרעה לשוטר טען כי מדובר בפעולה שנבעה מחשש טבעי של כל אדם להיתפס. אולם, משנתפס על ידי השוטר, הוציא את האקדח ומסרו, ובחקירתו הודה בעבירה וגילה לחוקריו כל אשר אירע.","טיעוני ב""כ הנאשם"
"ת""פ 31862-05-13","בשל המצב הכלכלי הקשה של הנאשם ומשפחתו, ביקש הסניגור להקל בגובה הקנס שיושת על הנאשם.","טיעוני ב""כ הנאשם"
"ת""פ 31862-05-13",בדבריו האחרונים ציין הנאשם: ,"טיעוני ב""כ הנאשם"
"ת""פ 31862-05-13","גם אביו של הנאשם אשר גינה את ביצוע העבירה על-ידי בנו ביקש לחוס עליו וטען כי המצב הנפשי של בני הבית ""מאוד מחריד"" בעקבות שהות הנאשם בכלא, וכי בנו אינו עבריין אלא ""...","טיעוני ב""כ הנאשם"
"ת""פ 31862-05-13","על חומרתן של עבירות ההחזקה והנשיאה של נשק על-ידי מי שאינו מורשה בכך, אמר בית המשפט העליון את דברו פעמים רבות, ולאחרונה ניכרת בפסיקתו מגמת החמרה בענישה:",דיון
"ת""פ 31862-05-13","""כבר נאמר לא אחת בפסיקתנו כי מידת העונש המוטל בגין עבירות המבוצעות בנשק, מושפעת מפוטנציאל הסיכון הרב הטמון בנשק המוחזק שלא כדין ומהעברתו מיד ליד ללא פיקוח. בבוא בית המשפט לגזור את הדין בעבירה של החזקה ונשיאה של נשק, עליו להתחשב בנסיבות שבהן באה לידי ביטוי החומרה המיוחדת שבעבירה, בין היתר, יתן בית המשפט דעתו על סוג הנשק המוחזק שלא כדין, על כמותו, על התכלית שלשמה הוא הוחזק ועל הסכנה המוחשית שייעשה בו שימוש (השוו ב""ש 625/82 מחמוד נ' מדינת ישראל [1]). ",דיון
"ת""פ 31862-05-13","כאשר מדובר בנשק שלפי טיבו אינו מיועד להגנה עצמית, וכל כולו נשק התקפי רב עוצמה אשר השימוש בו יכול להביא להרג ללא הבחנה, יש בעבירת ההחזקה והנשיאה של אותו נשק חומרה מיוחדת. (ע""פ 1332/04 פס נ' מדינת ישראל, פ""ד נח(5) 541, 544 (2004); ראו גם ע""פ 7384/07 ליזמי נ' מדינת ישראל [פורסם בנבו] (6.3.08))"".  ",דיון
"ת""פ 31862-05-13","(ע""פ 1323/13 רך חסן וניסים אגבריה נ' מדינת ישראל (5.6.13), להלן: ""ענין רך חסן""). ",דיון
"ת""פ 31862-05-13","בע""פ 910/85 אברהים קונדוס ואח' נ' מדינת ישראל (25.5.86), פסק בית המשפט העליון כי: ",דיון
"ת""פ 31862-05-13","בע""פ 3300/06 אבו סנינה נ' מדינת ישראל (10.8.06) נפסק: ",דיון
"ת""פ 31862-05-13","""אין חולק כי הענישה בעבירות אלה צריכה לבטא את הסיכון הפוטנציאלי הטמון בכך שנשק מוחזק שלא כדין על ידי מי שלא עבר את הבדיקות המקדמיות למתן רשיון לנשיאת נשק, לא הוכשר לשימוש בנשק, וממילא גם הוחזק כמי שאינו מיומן בו... יש ליתן משקל בכל מקרה לסיכון הגלום בכך שנשק בעל פוטנציאל קטילה מוחזק מבלי שיש עליו ועל בעליו פיקוח מוסדר של הרשויות, כאשר המחזיק נתון תמיד לסיכון שיתפתה לעשות שימוש בנשק, ולו ברגעי לחץ ופחד (ראו גם: ע""פ 8012/04 מתאני נ' מדינת ישראל (לא פורסם, 16.11.05); רע""פ 2718/04 אבו דאחל נ' מדינת ישראל (לא פורסם, 29.3.04)"". ",דיון
"ת""פ 31862-05-13","מטרת הענישה המחמירה בעבירות בנשק מיועדת להרתיע אנשים מלבצע עבירות חמורות העלולות להתפתח לעבירות חמורות יותר, אם ייעשה שימוש בנשק על ידי גורמים פליליים או גורמים עויינים, החפצים בפגיעה בבטחון הציבור והמדינה.",דיון
"ת""פ 31862-05-13","על כן, הדגיש בית המשפט העליון, כי יש להחמיר בענישת עבריינים המחזיקים ונושאים נשק ללא רשיון ועל דרך הכלל יש להענישם במאסר בפועל לתקופה משמעותית (ראו: ע""פ 353/86 מדינת ישראל נ' מחאמיד (9.7.86); ע""פ 4609/98 טאהא ואח' נ' מדינת ישראל (1.7.1999); ע""פ 8899/06 עומר ארמין נ' מדינת ישראל (29.7.07); ע""פ 8446/09 מוסטפא עותמאן נ' מדינת ישראל (18.1.10)). ",דיון
"ת""פ 31862-05-13","לענין הנחיית בית המשפט העליון, לפיה יש להחמיר בענישה בעבירות אלה, ראו ע""פ 9373/10 חאמד וותד נ' מדינת ישראל (14.9.11); ע""פ 2251/11 מדינת ישראל נ' ג'מאל נפאע (4.12.11) (להלן: ""ענין ג'מאל נפאע""); ע""פ 8488/11 חוסיין חליל נ' מדינת ישראל (5.11.12) ועניין רך חסן.",דיון
"ת""פ 31862-05-13","יחד עם זאת, בשורה ארוכה של פסקי דין נקבע כי הענישה היא אינדיוידואלית ויש להתחשב בכל מקרה בסוג הנשק, בנסיבות המקרה ובנאשם שבפני בית המשפט.",דיון
"ת""פ 31862-05-13","על-פי סעיפים 40א. ב. ו- ג. לחוק העונשין, השלב הראשון בקביעת עונשו של נאשם הוא קביעת מתחם עונש הולם אשר, כפי שנפסק בעניין רך חסן ""מדיניות הענישה הנהוגה"" מהווה רק חלק ממרכיביו ועיקר בו קיומו של יחס הולם בין חומרת מעשה העבירה בנסיבותיו, ומידת אשמו של הנאשם לבין סוג ומידת העונש המוטל עליו ולצורך כך על בית המשפט להתחשב בערך החברתי שנפגע מביצוע העבירה, מידת הפגיעה בו והנסיבות הקשורות בביצוע העבירה.",דיון
"ת""פ 31862-05-13","באותו מקרה, אושר על-ידי בית המשפט העליון עונש מאסר בפועל של שנתיים, אולם הנסיבות הקשורות לביצוע העבירה היו שונות (לקולא, מדובר ברימון הלם, ולחומרא מדובר בסחר בו לסוכן משטרתי) והנסיבות שאינן קשורות בביצוע העבירה חמורות יותר (עבר פלילי מכביד).",דיון
"ת""פ 31862-05-13","כך גם ציין בית המשפט העליון בע""פ 1903/13 חמודה עיאשה נ' מדינת ישראל (14.7.13), כי מתחם עונש הולם הנע בין 12 ל- 30 חודשי מאסר הוא מתחם סביר כשמדובר היה בהחזקה ונשיאה של אקדח עם מחסנית וכדורים ונסיון לרמות את המשטרה ולהכשילה בחקירה לגביו. ",דיון
"ת""פ 31862-05-13","באותו מקרה בשל ""נסיבות שאינן קשורות בביצוע העבירה"" – פוטנציאל שיקומי ממשי והמלצת שרות המבחן - הופחת העונש ע""י בית המשפט העליון והועמד על 10 חודשי מאסר בפועל במקום 15 חודשי מאסר.",דיון
"ת""פ 31862-05-13","בבואי לקבוע את מתחם העונש ההולם, התחשבתי בכך שלא הובאו לידיעתי נסיבות בדבר תכנון העבירה על-ידי הנאשם ואני מקבל את דברי הסניגור כי באופן יחסי מדובר במקרה חמור פחות, בשל העדר מחסנית וכדורים באקדח, אך מצד שני הנאשם ניסה לברוח מהמשטרה והפריע לפעולת השוטרים.",דיון
"ת""פ 31862-05-13","יחד עם זאת, להעדר מחסנית וכדורים באקדח יש לתת משקל מוגבל, כיוון שהאקדח הוא העיקר, ולמרבה הצער אין קושי רב להשיג נשק בלתי חוקי או מחסניות או תחמושת.",דיון
"ת""פ 31862-05-13","יש עוד לזכור שחלקו היחסי של הנאשם בביצוע העבירה משמעותי ביותר, הוא העבריין העיקרי, הנזק שצפוי היה להיגרם מהחזקה ונשיאה של נשק ללא היתר הוא נזק ממשי וחמור, לא הוכחו בפני סיבות מקלות להחזקת הנשק אשר נישא על-ידי הנאשם בעיבורה של עיר על מותנו, כמי שאינו חושש מדין ודיין, וברור כי הנאשם יכול היה להבין את אשר הוא עושה ולהימנע מכך, דהיינו, יכול היה ""להסגיר"" את האקדח למשטרה מרגע שהגיע לידיו.",דיון
"ת""פ 31862-05-13","אני סבור כי בכל מקרה בו מדובר בהחזקה ונשיאה של נשק, אחת הנסיבות שראוי להתחשב בה לצורך קביעת מתחם העונש ההולם, היא תפיסתו של הנשק על ידי המשטרה או ""העלמותו"" של הנשק ומכאן האפשרות כי ימשיך להתגלגל לידיים עברייניות או עויינות. במקרה זה הנשק נתפס ע""י המשטרה וניסוח כתב האישום מאפשר – אם כי בדוחק – לקבל את טענת הנאשם כי ברגע שאחז בו השוטר, הוא מסר לו את האקדח.",דיון
"ת""פ 31862-05-13","לצורך קביעת מתחם העונש ההולם, ועל פי הנחיית בית המשפט העליון בענין חסן רך כי מתחם זה ייקבע גם בהתאם לסוג הנשק ומסוכנותו, ניתן לומר כי אקדח מצוי ""בתווך"", בין נשק התקפי מסוכן ביותר כמו רובה סער או תת מקלע למשל, לבין רימון הלם, למשל (שאינו מסוגל להמית אלא לפצוע, בהתאם לקירבת הפצוע למקור הפיצוץ), ובין היותו של אקדח נשק הגנתי, בדרך כלל, בעל טווח קצר יותר מטווח הירי של רובה, ושאינו יורה אש אוטומטית העלולה להתפזר לכל עבר.",דיון
"ת""פ 31862-05-13","לאור האמור לעיל, אני סבור כי מתחם העונש ההולם בנסיבות תיק זה, נע בין 1-3 שנות מאסר בפועל (לרבות בגין העבירה של הפרעה לשוטר), בנוסף למאסר מותנה וקנס (דהיינו, שתי העבירות מהוות בעיני ""אירוע אחד"" – סעיף 40יג.(א) לחוק העונשין).  ",דיון
"ת""פ 31862-05-13","בשל האמור בתסקיר שרות המבחן, לא מצאתי במקרה זה שיקולי שיקום מיוחדים המצדיקים חריגה ממתחם העונש ההולם לקולא, כשם שלא מצאתי טעם לחרוג ממתחם העונש ההולם לחומרא (סעיפים 40ד.(א) + 40ה. לחוק העונשין).",דיון
"ת""פ 31862-05-13","משבאים לשקול את הנסיבות שאינן קשורות בביצוע העבירה, לצורך קביעת ""העונש הראוי לנאשם"" בתוך מתחם העונש ההולם, יש להתחשב בגילו הצעיר, בפגיעה ובנזקים שיגרמו לו ולמשפחתו בשל מאסרו, בנטילת האחריות המיידית, בנסיבות חייו ""הלא פשוטות"" אשר לדעתי היתה להן השפעה על כך שהעז להחזיק ולשאת נשק, בהיעדר עבר פלילי, ובכך שמדובר במאסר ראשון שבדרך כלל ההנחה היא שדי בתקופה מתונה כדי ללמד את הנאשם לקח.",דיון
"ת""פ 31862-05-13","לעומת זאת, תסקיר שרות המבחן בעניינו של הנאשם אינו חיובי וממליץ על השתת עונש מוחשי משמעותי ""כדוגמת מאסר בפועל"", כדי לעמת את הנאשם עם חומרת מעשיו ותוצאותיהם.",דיון
"ת""פ 31862-05-13","בתוך מתחם העונש ההולם ראוי להתחשב גם בשיקולי הרתעה אישית והרתעת הרבים. בהקשר זה אני סבור כי עונש מאסר בפועל, לתקופה מתונה, שיושת על הנאשם, יש בו ""סיכוי של ממש"" שיביא להרתעתו, ומצד שני, קיים לדעתי ""סיכוי של ממש"" – כך קבע בית המשפט העליון לא אחת - כי החמרה בענישה בעבירות אלה, תביא להרתעת הרבים (ראו ענין ג'מאל נפאע הנ""ל).",דיון
"ת""פ 31862-05-13","לאור האמור לעיל, אני גוזר על הנאשם את העונשים הבאים:",דיון
"ת""פ 31862-05-13","21 חודשי מאסר בפועל, בניכוי תקופת מעצרו מיום 14.5.13 ועד היום.",דיון
"ת""פ 31862-05-13","18 חודשי מאסר על תנאי, לבל יבצע במשך שנתיים כל עבירה בנשק מסוג פשע.",דיון
"ת""פ 31862-05-13","8 חודשי מאסר על תנאי, לבל יבצע במשך שנתיים כל עבירה בנשק מסוג עוון או עבירת אלימות כנגד שוטר או עבירה של הפרעה לשוטר במילוי תפקידו.",דיון
"ת""פ 31862-05-13","קנס בסך 6,000 ₪ שעל הנאשם לשלמו עד ליום 12/1/2014.",דיון
"ת""פ 31862-05-13",הודעה לנאשם זכות ערעור לבית המשפט העליון תוך 45 יום מהיום.,דיון
"ת""פ 31862-05-13","ניתן היום,  כ""ז תשרי תשע""ד, 01 אוקטובר 2013, במעמד הנאשם וב""כ הצדדים.",דיון
"ת""פ 31862-05-13",5129371קלדנית: ליאת פ.,54678313
"ת""פ 31862-05-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 31862-05-13",משה גלעד 54678313-/,54678313
