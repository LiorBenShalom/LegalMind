verdict,text,part
"ת""פ 17137-11-21","ת""פ 17137-11-21 מדינת ישראל נ' ח'וויס(עציר)",בית המשפט המחוזי בירושלים
"ת""פ 17137-11-21","בא-כוח המאשימה:	עו""ד ישי זיגמן (פרקליטות מחוז ירושלים (פלילי))",שאדי ח'וויס (עציר)
"ת""פ 17137-11-21","בא-כוח הנאשם:	עו""ד מוחמד רבאח",שאדי ח'וויס (עציר)
"ת""פ 17137-11-21","על-פי הכרעת הדין מיום 18.5.2022, הנאשם, יליד 24.5.1995 (כבן 27) הורשע בהתאם להודאתו במסגרת הסדר טיעון בעבירת החזקת נשק, לפי סעיף 144(א) רישה בחוק העונשין, התשל""ז-1977 ובעבירת החזקת תחמושת, לפי סעיף 144(א) בחוק זה. הסדר הטיעון לא כלל הסכמה בעניין העונש.",גזר דין
"ת""פ 17137-11-21","בהיעדר חובת הגשת תסקיר לעונש ובשל ההמתנה הממושכת מאד הדרושה לקבלת תסקיר, בשל העומס הרב המוטל על שירות המבחן, הנאשם ויתר על הגשתו. ישיבת הטיעונים לעונש התקיימה ביום 6.7.2022.",גזר דין
"ת""פ 17137-11-21","על-פי עובדות כתב האישום המתוקן, ביום 26.10.2022 סמוך לשעה 19:43 יצא הנאשם מחדר כושר ברחוב סולימאן אל-פארסי, בעודו מחזיק תיק אימונים שבו הוסלקו בתוך מזוודת פלסטיק אקדח חצי אוטומטי מתוצרת SIG SAUER, מס' סידורי 47A182584, אשר בכוחו להמית, שתי מחסניות, קופסת כדורי תחמושת שבה 36 כדורי תחמושת 9 מ""מ, נרתיק לאקדח ורעלת פנים. הנאשם הניח את התיק שבו האקדח והתחמושת המתוארים בתא המטען של רכב סקודה שרק הוא נוהג בו בקביעות והחל בנסיעה לכיוון ביתו בשכונת א-טור בירושלים, דרך רחוב ראבעה אלעדוויה, עד מעצרו כעבור מספר דקות, בשעה 19:49.",עובדות כתב האישום המתוקן
"ת""פ 17137-11-21","מטעם המאשימה: גיליון הרשעות קודמות של הנאשם (ת/1): בשנת 2011 – ללא הרשעה בבית המשפט לנוער, בעבירת החזקת סכין שבעטיה נדון ל-30 שעות של""ץ, צו מבחן והתחייבות; בשנת 2013 – הרשעה בעבירות חבלה כתוצאה מהשלכת בקבוק תבערה, סיכון חיי אדם בנתיב תחבורה, הצתת רכב במזיד, נשיאת נשק והפרעה לשוטר במילוי תפקידו. הושתו 19 חודשי מאסר בפועל ומאסר מותנה; בשנת 2018 – הרשעה בשתי עבירות סיוע לסחר בסמים שבעטיה הושתו 5 חודשי מאסר בפועל ומאסרים מותנים; בשנת 2018 – הרשעה בריבוי עבירות החזקה ושימוש בסמים שלא לצריכה עצמית, בהפרעה לשוטר במילוי תפקידו ובהפרת הוראה חוקית. הושתו 18 חודשי מאסר בפועל, מאסרים מותנים, קנס, פסילת רישיון נהיגה בפועל ומותנית.",הראיות לעונש
"ת""פ 17137-11-21","מטעם הנאשם: בא-כוח הנאשם הגיש את תסקיר המעצר, מיום 20.1.2022, רק לשם פירוט הרקע האישי של הנאשם (נ/1) וכן הפנה אל מכתבו של קצין ניהול אסירים בשב""ס מיום 24.5.2022, אשר הוגש לבקשתו.",הראיות לעונש
"ת""פ 17137-11-21","בהתאם לאמור בתסקיר האמור, הנאשם הוא הבן הצעיר מתוך חמישה ילדים, אביו מנהל זה כשלושים שנה תחנת מוניות ומנישואיו הקודמים יש לו שני ילדים נוספים. הנאשם נשוי ואב לילדה כבת 3, גר בשכונת הר הזיתים ועבד כפקיד בתחנת המוניות השייכת לאביו. לדבריו, אינו מנהל חשבון בנק. על רקע קשיים בלימודים, נשר לאחר שבע שנות לימוד בלבד. בנערותו הוא שולב בלימודי בישול (טבחות) באמצעות היחידה לקידום נוער. על-פי המידע המצוי בשירות המבחן בעקבות הפנייתו אליהם בעבר, הנאשם תואר בעבר כנער תוקפני הנוטה להשתייך לחברה שולית ובעייתית. לדבריו החל לצרוך סמים בגיל 14, אך הפסיק זאת לאחר שחברו למאסר מת מצריכת סמים. כמו כן, בשנת 2019 השתתף במשך כתשעה חודשים בטיפול לגמילה מסמים במרכז יום במזרח ירושלים. לחובתו הרשעות קודמות, כמפורט לעיל.",הראיות לעונש
"ת""פ 17137-11-21","במכתבו של קצין ניהול אסירים נאמר, כי הנאשם עצור בבית המעצר בירושלים, מאז מעצרו לא היו לו בעיות משמעת וכל הבדיקות לשרידי סם שנערכו לו, נמצאו נקיות. בשל התנהגותו הוא שובץ באגף אסירי עבודה והוא אף עושה את עבודתו כראוי. הוא בקשר מעקבי עם עובד סוציאלי ומאז סוף חודש אפריל, הוא משתתף בקבוצת ""שינוי דפוסים"" בהנחיית עובד סוציאלי.",הראיות לעונש
"ת""פ 17137-11-21","בא-כוח המאשימה הדגיש כי בעבירות החזקת הנשק והתחמושת שעבר הנאשם הוא מציב את הציבור בסכנה ממשית לשלומו ולביטחונו ובכך הוא פוגע בערכים החברתיים המוגנים. בעניין חומרת נסיבות העבירה טען, כי דובר בנשק תקני שהוחזק ברכבו של הנאשם עם תחמושת ומחסנית תואמים, שעמם הוא הסתובב ברשות הרבים.",טענות המאשימה
"ת""פ 17137-11-21","בעניין מדיניות הענישה הנהוגה, הפנה בא-כוח המאשימה אל פסק הדין בעניין ע""פ 2482/22 מדינת ישראל נ' קדורה (14.4.2022) (להלן – עניין קדורה). דובר בצעיר נעדר הרשעות קודמות, אשר הורשע בהחזקת אקדח ותחמושת ובבית המשפט המחוזי הושתו עליו 10 חודשי מאסר בפועל. ערעור המדינה התקבל ועונשו הוחמר ל-18 חודשי מאסר בפועל, תוך הדגשה כי אין בכך כדי למצות את הדין עמו וכן תוך הדגשת הצורך בהחמרת עונשיהם של עוברי עבירות נשק.",טענות המאשימה
"ת""פ 17137-11-21","עמדת המאשימה היא כי על מתחם העונש בעניינו של הנאשם להיות בין 20 ל-40 חודשי מאסר בפועל. בעניין נסיבותיו של הנאשם טען בא-כוח המאשימה, כי לחובת הנאשם הרשעות קודמות בין השאר, בעבירות סמים, עבירות נגד כוחות הביטחון ועבירות יידוי בקבוקי תבערה, הנחשבים לנשק והוא אף נשא בעבר בעונשי מאסר. לפיכך ובשל הצורך בהרתעת היחיד ובהרתעת הרבים בכל הנוגע למאבק בעבירות נשק, עמדת המאשימה היא כי על עונשו של הנאשם להיות באמצע מתחם העונש ובהתאם לכך, להשית עליו 30 חודשי מאסר בפועל, מאסר מותנה וקנס. כמו כן התבקש חילוט הרכב ששימש לעבירה.",טענות המאשימה
"ת""פ 17137-11-21","בא-כוח הנאשם עמד על נסיבותיו האישיות של הנאשם ובכלל זה היותו נשוי ואב לבת. אמנם לחובתו שתי הרשעות בעבירות סמים, אך לאחריהן, כאמור בתסקיר (נ/1) הוא עבר הליך טיפול ממושך ומוצלח. העבירות האחרות נעברו לפני שנים רבות, בתקופה שבה הנאשם היה קטין, ולכן לטענת בא-כוחו, אין מקום לשקול אותן. עוד טען, כי לאחר תיקון כתב האישום הנאשם הורשע בעבירות קלות באופן משמעותי מאלו שבהן הואשם בתחילה, דבר המתבטא בכך שהעונש הקבוע לעבירת החזקת נשק, הנתונות לסמכות בית משפט השלום, הוא מחצית העונש הקבוע לעבירת נשיאת נשק. לפיכך לטענתו, אף עובדה זו צריכה להישקל. כמו כן טען, כי הנאשם הודה וחסך זמן שיפוטי רב. הנאשם אף טען כי הנשק שנתפס ברשותו לא שייך לו ומטעם זה אף התנהלו הליכים הנוגעים לתעודת החיסיון שהוגשה. בסופו של דבר, הנאשם הבין שטעה בהחזקת הנשק ולכן בחר להודות ולהכיר באחריותו לעבירות, בעודו מניח שבשל כך עונשו לא יהיה חמור. עוד נטען, כי יש לתת משקל רב לתהליך השיקום שעבר הנאשם, שכלל גם את נישואיו, לידת בתו ועבודתו אצל אביו, כמתואר בתסקיר (נ/2). כמו כן, ממכתב קצין שב""ס עולה כי הנאשם הוא אסיר חיובי אשר שולב בעבודה, כך שהדבר מעיד על מידת מסוכנות נמוכה ועל היותו אדם חיובי שטעה, המשתף פעולה עם גורמי הטיפול.",טענות ההגנה
"ת""פ 17137-11-21","בא-כוח הנאשם טען כי מתחם העונש לפי שיטת המאשימה אינו נתמך בפסיקה ולטענתו, אף לא ניתן להקיש מעניין קדורה, שאליו הפנה בא-כוח המאשימה, מאחר שלטענתו, נסיבותיו חמורות יותר, בשל כך שבאותו עניין נתפס גם רימון ולטענתו, פוטנציאל הנזק שלו רב משל אקדח. עוד טען, כי אמנם לאחרונה ניכרת בפסיקת בית המשפט העליון מגמת החמרה בענישה בשל עבירות נשק, אך גם ניתן לראות כי הענישה מגוונת בהתאם לנסיבותיו של כל מקרה ובין השאר, תוך מתן משקל לסוג הנשק ולנסיבות החזקתו. בנסיבות הנדונות טען, כי יש לתת משקל לכך שדובר באקדח לא טעון שהנאשם לא החזיק באופן זמין, אלא בתוך מזוודה, שהייתה בתוך תיק שהיה בתוך תא המטען.",טענות ההגנה
"ת""פ 17137-11-21","בעניין מדיניות הענישה הנהוגה, הפנה בא-כוח הנאשם אל מספר רב של פסקי דין, אשר לטענתו עונשי המאסר אשר נקבעו במסגרתם נעים בין 8 ל-15 חודש, שמקצתם מהעת האחרונה, כלהלן: ת""פ (מחוזי ירושלים) 34694-09-21, מדינת ישראל נ' זהרה (26.4.2022) – הרשעה בעבירת נשיאת נשק, בקשר לתת מקלע מאולר, לנאשם הרשעה קודמת אחת. נקבע מתחם עונש בין 12 ל-24 חודשי מאסר והושתו 15 חודשי מאסר בפועל; ע""פ 8320/21 מדינת ישראל נ' בסילה (28.12.2021) – הרשעה בעבירת החזקת נשק ואביזרי תחמושת, בקשר לרובה דמוי M-16. הנאשם נעדר הרשעות קודמות. ערעור המדינה התקבל והעונש הוחמר ל-14 חודשי מאסר בפועל; ע""פ 5681/14, מדינת ישראל נ' טאטור (1.2.2015) – הרשעה בעבירות רכישת נשק, החזקת נשק, נשיאת נשק והובלתו בקשר לאקדח, כדורי סרק וכדור אחד ובעבירת הפרעה לשוטר בעת מילוי תפקידו. הנאשם נעדר הרשעות קודמות. נקבע מתחם בין 10 ל-36 חודשי מאסר. ערעור המדינה התקבל ועונש המאסר בפועל הועמד על 20 חודש; רע""פ 7344/18 מג'יד נ' מדינת ישראל (21.10.2018) – הרשעה בבית משפט השלום בעבירת החזקת נשק בקשר לרובה דמוי M-16. לחובת הנאשם הרשעה אחת. הושתו 6 חודשי מאסר בעבודות שירות. ערעור המדינה התקבל והעונש הוחמר ל-8 חודשי מאסר בפועל. בקשת רשות הערעור נדחתה; ת""פ (מחוזי ירושלים) 51523-10-17 מדינת ישראל נ' בזלמית (2.5.2018) – הרשעה בעבירות רכישת נשק ואביזר נשק, נשיאת נשק והובלתו בקשר לתת מקלע שהוחבא ברכבו של הנאשם. לנאשם אין הרשעות קודמות. נקבע מתחם עונש בין 9 ל-24 חודשי מאסר והושתו 9 חודשי מאסר בפועל ומאסר מותנה. הבקשה לחילוט הרכב נדחתה; ת""פ (מחוזי ירושלים) 60648-07-18 מדינת ישראל נ' מונה (29.1.2019) – הרשעה בעבירות קשירת קשר לפשע, נשיאת נשק והובלתו בקשר לאקדח, מחסנית ותחמושת. לנאשם אין הרשעות קודמות. נקבע מתחם עונש בין מספר חודשי מאסר ל-48 חודש. הושתו 12 חודשי מאסר בפועל ומאסר מותנה; ת""פ (מחוזי חיפה) 34526-06-18  מדינת ישראל נ' כמיל (14.11.2015) – שני הנאשמים הורשעו בעבירות בנשק, נאשם 1 הורשע גם בירי באזור מגורים. לחובת שניהם הרשעות קודמות. על הנאשם 1 הושתו 18 חודשי מאסר בפועל ועל הנאשם 2 הושתו 12 חודשי מאסר בפועל; ע""פ 2398/14, אלהזייל נ' מדינת ישראל (8.7.2014) – הרשעה בעבירת נשק ותחמושת. דובר באקדח, מחסנית וכדורים. למערער שתי הרשעות קודמות. נקבע מתחם עונש בין 10 ל-24 חודש. הושתו 13 חודשי מאסר בפועל ומאסר מותנה.",טענות ההגנה
"ת""פ 17137-11-21","הנאשם הביע צער על מעשיו ובשל בתו הקטנה, ביקש את רחמי בית המשפט.",	דברי הנאשם 
"ת""פ 17137-11-21","לפני זמן קצר נדרשתי למגמת ההחמרה הבולטת בענישה המושתת על עוברי עבירות נשק, כפי שהיא משתקפת מפסיקת בית המשפט העליון מהעת האחרונה ובמיוחד מהחודשים האחרונים (ת""פ 4531-05-21 (מחוזי ירושלים) מדינת ישראל נ' גושה (30.5.2022), פסקאות 27-23). הנסיבות הנדונות בגזר הדין הנדון שונות מאלו שנדונו באותו עניין, אך הדברים שנאמרו שם בכל הנוגע לערכים החברתיים הנפגעים מעבירות הנשק השונות, בנושא חומרת העבירות ובעניין מדיניות הענישה הנוהגת לאחרונה, יפים גם לענייננו. להלן יובאו עיקרי הדברים שהובאו שם.",קביעת מתחם העונש ההולם
"ת""פ 17137-11-21","פסק הדין שניתן לפני כחודש וחצי בע""פ 587/22 אבו נאעסה נ' מדינת ישראל (22.5.2022)‏‏ (להלן – עניין אבו נאעסה)), מצטרף אל פסקי דין רבים אחרים שניתנו לאחרונה בעניין עבירות נשק. בפסק-דין זה חזר בית המשפט והדגיש את חומרתן של עבירות הנשק לסוגיהן, אשר הפכו זה מכבר ל""מכת מדינה"" וכן חזר והדגיש את הצורך בהחמרת עונשיהם של כל עוברי כל עבירות הנשק. כך נקבע שם (כבוד השופט י' אלרון, פסקה 9):","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","""רבות נכתב בפסיקת בית משפט זה על חומרתן הרבה של עבירות הנשק, אשר הפכו זה מכבר ל'מכת מדינה' (ע""פ 6028/21 אטרש נ' מדינת ישראל, פסקה 9 (15.5.2022); ע""פ 642/22 פלוני נ' מדינת ישראל, פסקה 3 (28.4.2022); ע""פ 8965/18 מחאג'נה נ' מדינת ישראל, פסקה 47 (3.11.2019)). למרבה הצער, אנו עדים לנזקי עבירות אלו לעיתים תכופות, בדמות פגיעות בגוף או בנפש, ואף אבדן חיי אדם (ע""פ 8869/21 מדינת ישראל נ' קואסמה, פסקה 11 (13.3.2022); ע""פ 4456/21 מדינת ישראל נ' אבו עבסה, פסקה 15 (23.1.2022) (להלן: עניין אבו עבסה)). ","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","אך לאחרונה עמד בית משפט זה על הצורך לשרש רעה חולה זו מקרבנו, באמצעות ענישה מחמירה ומרתיעה (ע""פ 147/21 מדינת ישראל נ' ביטון, פסקה 10 (14.2.2021); ע""פ 4406/19 מדינת ישראל נ' סובח, פסקאות 17-16 (5.11.2019)); ובפרט נגד מי אשר נוטלים חלק בהפצת כלי נשק שלא כדין:  ","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21",'...,"הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","הנסיבות אשר נדונו בעניין אבו נאעסה, אשר לגביהן נקבע כאמור, לא היה חריגות. דובר במערער אשר הורשע על-פי הודאתו במסגרת הסדר טיעון בעבירת נשיאת תחמושת והובלתה, בעבירת סיוע לעסקה אחרת בתחמושת ובעבירת ניסיון לעסקה אחרת בנשק. דובר אפוא, בעבירות נשק אשר לגביהן ניתן היה לכאורה לומר, כי הן במדרג חומרה שיחסית אינו גבוה. במסגרת גזר הדין שקל בית המשפט המחוזי בין השאר, את הודאת הנאשם, את היותו צעיר נעדר הרשעות קודמות, את החרטה שהביע, את התסקיר החיובי בעניינו ואת תפקודו החיובי במסגרת מאסרו, לרבות היותו אסיר תומך לאסיר נזקק. נקבע בעניינו מתחם עונש הולם בין 18 ל-36 חודשי מאסר והעונש שהושת עליו הועמד על 20 חודשי מאסר בפועל, מאסר מותנה וקנס בסך 3,500 ₪. ערעורו על העונש נדחה.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","פסק דין זה אינו אלא פסק-דין אחד מתוך רבים אשר ניתנו רק בחודשים האחרונים ממש, אשר בהם חזר בית המשפט העליון והדגיש שוב את חומרת עבירות הנשק למיניהן ולסוגיהן, את העובדה שעבירות אלו הפכו ל""מכת מדינה"" ואת הצורך להחמיר בענישת עוברי עבירות אלו. עם אותם פסקי-דין אשר ניתנו רק במחצית השנה האחרונה ניתן למנות פסקי הדין רבים ובכלל זה אלו הנזכרים בעניין אבו נאעסה (בפסקה 9, המובאת לעיל). כדוגמה בלבד, ראו גם את פסקי הדין הבאים: ע""פ 2251/21 אבו עראר נ' מדינת ישראל (15.12.2021); ע""פ 2015/21 אזברגה נ' מדינת ישראל (9.12.2021); ע""פ 6068/21 מדינת ישראל נ' פקיה (19.12.2021) (להלן – עניין פקיה); ע""פ 8320/21 מדינת ישראל נ' בסילה (28.12.2021) (להלן – עניין בסילה); ע""פ 6383/21 קריף נ' מדינת ישראל (13.2.2022)‏‏; ע""פ 8869/21 מדינת ישראל נ' קואסמה (13.3.2022)‏‏; עניין קדורה (מיום 14.4.2022)‏‏ שהוזכר בטיעוני הצדדים; ע""פ 309/22 מדינת ישראל נ' ביאדסה (10.5.2022)‏‏ (להלן – עניין ביאדסה).","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","הרשימה החלקית המובאת לעיל כוללת גם ערעורים שהמדינה הגישה על קולת העונש, אשר התקבלו תוך החמרת הענישה. כך בין השאר, בפסקי הדין הבאים:","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","עניין בסילה – המשיב הורשע על-פי הודאתו במסגרת הסדר טיעון בעבירת החזקת נשק ואביזרי תחמושת. דובר בנשק דמוי רובה סער 16M-, חמש מחסניות, תחמושת ואביזרים נלווים. המשיב הוא אדם נורמטיבי, נעדר הרשעות קודמות (למעט הרשעה בעבירת ציד), נשוי ואב לילדים העובד באופן מסודר ומפרנס את משפחתו. הוא הביע חרטה על מעשיו והתסקיר בעניינו היה חיובי. נקבע מתחם עונש בין 6 ל-24 חודשי מאסר ולאחר 80 ימי מעצר, הושתו עליו 7 חודשי מאסר ומאסר מותנה. ערעור המדינה התקבל ובלי למצות את הדין, הושתו עליו 14 חודשי מאסר בפועל.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","עניין קוואסמה – המשיב, צעיר כבן 21 הנעדר הרשעות קודמות, הורשע על-פי הודאתו במסגרת הסדר טיעון בעבירות רכישת נשק ואחזקתו ורכישת חלקי נשק והחזקתם. כל העבירות עסקו ברובה מסוגM-16 . בבית המשפט המחוזי נקבע מתחם עונש בין 28 ל-58 חודשי מאסר בפועל והושתו עליו 32 חודשי מאסר בפועל, מאסרים מותנים וקנס בסך 3,000 ₪. ערעור המדינה התקבל ותוך הדגשה כי ערכאת הערעור אינה ממצה את הדין, עונש המאסר בפועל הוחמר ל-42 חודש.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","עניין פקיה – המשיב, אשר לחובתו הרשעות קודמות, הורשע על-פי הודאתו בעבירות נשיאת נשק וירי מנשק חם במקום מגורים. ערעור המדינה התקבל ובלי למצות את הדין עונש המאסר בפועל הוחמר מ-14 חודש ל-25 חודש, תוך קביעה כי ""יש להדגיש את החומרה היתירה שנודעה לביצוע עבירות נשק, על כל סוגיהן ומיניהן"" (כבוד השופט י' אלרון, פסקה 12).","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","עניין ביאדסה – המשיב, נעדר הרשעות קודמות, הורשע על פי הודאתו בעבירות החזקת נשק, נשיאתו והובלתו. דובר ברובה מסוג קלצ'ניקוב, מחסנית תואמת וכדורים, אקדח חצי אוטומטי טעון במחסנית תואמת עם כדורים וכדור בקנה ומחסנית נוספת עם כדורים. בבית המשפט המחוזי נקבע מתחם עונש בין 19 ל-54 חודשי מאסר והושתו 19 חודשי מאסר בפועל, מאסר מותנה וקנס בסך 15,000 ₪. ערעור המדינה התקבל ובלי למצות את הדין, עונש המאסר הוחמר ל-30 חודש.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","עניין קדורה – עובדותיו הובאו לעיל ובתמצית נזכיר כי המשיב, צעיר כבן 19, נעדר הרשעות קודמות, הורשע על פי הודאתו במסגרת הסדר טיעון בעבירת החזקת נשק בצוותא עם אחר. דובר באקדח, מחסנית וכדורים שלא נתפסו וברימון הלם שנתפס. ערעור המדינה התקבל תוך החמרת עונש המאסר בפועל מ-10 חודשים ל-18 חודש, לצד מאסר מותנה וקנס בסך 5,000 ₪.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","בכל אותם פסקי דין רבים שנזכרו לעיל, באלו שנזכרו בכל אחד מהם, עמד בית המשפט העליון על הצורך בהחמרה בענישת עוברי כל עבירות הנשק למיניהן ולסוגיהן. כך גם נקבע, כי יש להחמיר עם כל המעורבים באותן עבירות ועם כל חברי חוליות השרשרת העבריינית. כדברי בית המשפט העליון, ""[ו]כחלק מתפקידו של בית המשפט בביעורן של תופעות קשות אלו, קיימת חשיבות של ממש להטלת ענישה הולמת ומרתיעה על כל חוליות השרשרת העבריינית – החל מיצרני או מבריחי הנשק הבלתי חוקי, דרך הסוחרים בו, ועד לאלו הנוטלים אותו לידם ועושים בו שימוש בלתי חוקי, החומרה היתירה של עבירות נשק, נוגעת לכל עבירות הנשק, על כל סוגיהן ומיניהן"" (עניין אבו עבסה, פסקה 15).","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","זו המדיניות המובהקת של בית המשפט העליון, המבטאת את עמדתו המובהקת של המחוקק, אשר לאחרונה אף ראה לנכון לקבוע בהוראת שעה עונשים מזעריים לעוברי עבירות נשק (חוק העונשין (תיקון מס' 140 – הוראת שעה), התשפ""ב-2021, ס""ח 2938). הוראת שעה זו אמנם אינה חלה בעניינו של הנאשם הנדון, אך יש בה כדי ללמד על עמדת המחוקק, שאף הובעה באופן חד וברור בדברי ההסבר להצעת החוק.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","דומה כי הדברים שנאמרו לאחרונה לעניין עבירת ירי באזור מגורים, יפים גם לעבירות נשק. ""אין להסתפק איפוא ברטוריקה בלבד, משלצד ההוקעה והגינוי יש צורך בענישה מחמירה על מנת לשרש תופעה בריונית ומסוכנת זו מהמרחב הציבורי"" (ע""פ 5993/21 אבו סאלח נ' מדינת ישראל (29.11.2021)‏‏, כבוד השופט ג' קרא, פסקה 12). יש לזכור כי סילוקה של אותה ""תופעה בריונית ומסוכנת"" של ירי ברחובה של עיר, מתחיל בסילוק כלי הנשק ובהחמרת עונשיהם של עוברי עבירות הנשק אשר נעברות עוד בטרם לחץ מי שלחץ על ההדק ועבר עבירת ירי באזור מגורים.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","ניתן אם כן, לסכם חלק זה של גזר הדין בכך שהערכים החברתיים הנפגעים מעבירות הנשק הם שלום הציבור ובטחונו. העבירות שנעברו הן עבירות נשק שחומרתן רבה ובהתאם למדיניות הענישה, ישנה מגמה מובהקת של החמרה בענישת עוברי עבירות נשק. החמרה זו נוגעת לכל עבירות הנשק למיניהן ולסוגיהן ולגבי כל החוליות בשרשרת העבריינית של עבירות הנשק. אכן, כל אחד ייענש על-פי העבירה שעבר, על-פי חומרת מעשיו, נסיבות העבירה ונסיבותיו האישיות, אך בהתאם למצוות המחוקק ולפסיקת בית המשפט העליון, לגבי כל עבירות הנשק על דרגותיהן וסוגיהן, יש להחמיר את הענישה ולהשית ענישה מחמירה.","הערכים החברתיים שנפגעו מהעבירות, חומרתן ומדיניות הענישה הנהוגה"
"ת""פ 17137-11-21","הנאשם החזיק נשק תקני ותקין עם מחסנית ותחמושת תואמים ולצדם גם רעלת פנים, אשר אינה מצביעה על כשרות המעשים. עם כל אלו, הוא הסתובב ברשות הרבים. חזקה עליו שידע כי הדבר אסור ומטעם זה, הסתיר את הנשק בתוך מזוודת פלסטיק שהוכנסה בתוך תיק.",נסיבות מעשיי העבירות
"ת""פ 17137-11-21","אכן, לא נגרם נזק, אולם הנזק הצפוי מהחזקת נשק לא חוקי הוא חמור מאד. לעניין זה ראוי להזכיר את דברי בית המשפט, כי ""הפתגם אומר כי אקדח הנראה במערכה הראשונה סופו שיירה במערכה האחרונה; כך לא רק בתיאטרון אלא לא אחת במציאות"" (ע""פ 4945/13 מדינת ישראל נ' סלימאן (19.1.2014), כבוד השופט א' רובינשטיין, פסקה א).",נסיבות מעשיי העבירות
"ת""פ 17137-11-21","בנסיבות העניין, נראה כי עמדת המאשימה בעניין מתחם העונש ההולם מאוזנת ומשקפת את מתחם העונש ההולם אשר ראוי לקבוע בנסיבות העניין. זאת בהיותו שוקל כראוי את כלל השיקולים ובכללם, עיקרון ההלימה בנסיבות הנדונות, הערכים החברתיים שנפגעו, מידת הפגיעה בהם, מדיניות הענישה הנהוגה, כמפורט לעיל, וכן את הנסיבות שבהן נעברו העבירות. מתחם העונש ההולם הוא אפוא, בין עשרים לארבעים חודשי מאסר בפועל.",	קביעת מתחם העונש ההולם - סיכום
"ת""פ 17137-11-21","לחובת הנאשם נשקלו בעיקר ארבע הרשעותיו הקודמות במגוון עבירות ובין השאר, בעבירת נשק, בעבירות סמים, הפרעה לשוטר במילוי תפקידו ועבירות רכוש. אף מדובר במי שכבר נשא בשלושה עונשי מאסר בפועל, אך נראה כי הדבר לא הרתיע אותו מלשוב ולעבור עבירות נוספות. אכן ניתן משקל לכך ששתיים מהרשעותיו נעברו לפני כעשור, עת היה קטין, שאחת מהן הסתיימה ללא הרשעה, אך מעת שהנאשם לא סר מדרכו העבריינית, לא ניתן להתעלם מהן.",	נסיבותיו של הנאשם (שאינן קשורות במעשה העבירה)
"ת""פ 17137-11-21","מנגד, לזכות הנאשם נשקלה העובדה שניכר כי עשה מאמץ להיטיב את דרכו ולהשתתף במסגרות טיפוליות וכי כאמור לעיל, מאמץ זה נמשך גם במסגרת מעצרו. כמו כן ניתן משקל להשלכות העשויות להיות למאסרו על משפחתו ובמיוחד על בתו הפעוטה וכן נשקלה הודאתו בבית המשפט והצער שהביע על מעשיו.",	נסיבותיו של הנאשם (שאינן קשורות במעשה העבירה)
"ת""פ 17137-11-21","בחינת כלל טענות הצדדים ואיזון כל השיקולים שעליהם עמדנו, מובילים לכך שיש להעמיד את עונשו של הנאשם במרכז המחצית התחתונה של מתחם העונש ההולם.",גזירת עונשו של הנאשם
"ת""פ 17137-11-21","לנוכח חומרת עבירות הנשק ונפיצותן, ניתן משקל גם לצורך בהרתעתו האישית של הנאשם ולצורך בהרתעת הרבים. עם זאת, לא ראיתי בכך כדי לשנות את מיקום עונשו של הנאשם בתוך מתחם העונש ההולם.",גזירת עונשו של הנאשם
"ת""פ 17137-11-21","מאחר שעל-פי הסדר הטיעון הנאשם הורשע רק בעבירות החזקת נשק ותחמושת (למרות נסיבות העבירות, אשר כללו גם נשיאת נשק והובלתו, כפי שהואשם בתחילה), וכן בהתחשב בקנס המושת עליו, לא ראיתי לנכון להורות על חילוט הרכב.",גזירת עונשו של הנאשם
"ת""פ 17137-11-21","לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
"ת""פ 17137-11-21","מאסר בפועל למשך עשרים וחמישה חודש, החל מיום מעצרו ביום 26.10.2021 (במקרה של סתירה לרישומי שב""ס, יש לפעול על-פי רישומי שב""ס).",גזר הדין – סיכום
"ת""פ 17137-11-21","מאסר מותנה למשך שישה חודשים. הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק מסוג פשע, או ניסיון לעבור עבירה כאמור.",גזר הדין – סיכום
"ת""פ 17137-11-21","מאסר מותנה למשך שלושה חודשים. הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק מסוג עוון, או ניסיון לעבור עבירה כאמור.",גזר הדין – סיכום
"ת""פ 17137-11-21","קנס כספי בסך 5,000 ₪, או 40 ימי מאסר תמורתו. הנאשם רשאי לשלם זאת בעשרה תשלומים, עוקבים שווים ורצופים, החל מיום 1.9.2022.",גזר הדין – סיכום
"ת""פ 17137-11-21","5129371ניתן היום, ט""ו בתמוז התשפ""ב, 14 ביולי 2022, במעמד הנאשם ובאי-כוח הצדדים כמפורט בפרוטוקול הדיון מהיום.",זכות ערעור לבית המשפט העליון תוך ארבעים וחמישה יום.
"ת""פ 17137-11-21",תמר בר אשר 54678313,"תמר בר-אשר, שופטת"
"ת""פ 17137-11-21",נוסח מסמך זה כפוף לשינויי ניסוח ועריכה,"תמר בר-אשר, שופטת"
"ת""פ 17137-11-21","בעניין עריכה ושינויים במסמכי פסיקה, חקיקה ועוד באתר נבו – הקש כאן","תמר בר-אשר, שופטת"
