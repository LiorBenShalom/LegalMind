verdict,text,part
"ת""פ 28486-11-15","ע""י באת-כוחה עו""ד שירה רוג ",מדינת ישראל
"ת""פ 28486-11-15",מוחמד סלהב (עציר) – בעצמו,הנאשם
"ת""פ 28486-11-15","ע""י בא-כוחו עו""ד זיאד כנען",הנאשם
"ת""פ 28486-11-15","חוק העונשין, תשל""ז-1977: סע'  40ג(א), 144, 144 (א), בפרק ח'",חקיקה שאוזכרה: 
"ת""פ 28486-11-15","הנאשם הורשע על פי הודאתו בעבירה של החזקת נשק שלא כדין, בהתאם לסעיף 144 (א) לחוק העונשין, תשל""ז-1977.",גזר-דין
"ת""פ 28486-11-15","על פי המתואר בכתב האישום ביום 7.11.15, בסמוך לשעה 20:29, בכניסה לשכונה 2 בעיר רהט, החזיק הנאשם באקדח מסוג CZ  מס""ד C3638 ובו מחסנית ריקה, בלא רשות ע""פ דין להחזיקו.",גזר-דין
"ת""פ 28486-11-15","ב""כ המאשימה הפנה לחומרת המעשים בהם הודה הנאשם. הלה ציין את הערכים החברתיים שנפגעו בעקבות מעשים אלו, ובכלל זאת- היכולת של המדינה להגן על שלומם וביטחונם של אזרחיה וזכותה לקבוע את הנהלים הנוגעים להחזקת נשק וכן. הלה ציין כי דברים אלה נאמרים ביתר שאת נוכח המצב הביטחוני השורר במדינתנו בתקופה האחרונה. לדבריו, שילובם של הדברים מחייב החמרה בענישה בעבירות בכגון דא.  הלה הוסיף כי הנשק אשר נמצא במהלך חיפוש, הוסתר בתוך מכנסיו של הנאשם אשר באותה עת הסתובב ברחובות העיר בין ההולכים והשבים. בגין כל אלה עתר למתחם ענישה הנע בין 8-18 חודשי מאסר בפועל. בגדרי המתחם ביקש ליתן הדעת לכך שהנאשם נעדר עבר פלילי אך מן העבר השני ביקש לקחת בחשבון את שיקולי הרתעת היחיד והרבים. נוכח האמור, סבור כי ראוי שעונש המאסר לא יפחת מ-12 חודשי מאסר בפועל. ",טיעוני הצדדים
"ת""פ 28486-11-15","מנגד, בא-כוח הנאשם הפנה להודאת הנאשם אשר ניתנה בהזדמנות הראשונה ולהבעת החרטה על המעשים, אשר יש בהם כדי ללמד על נטילת אחריות על המעשים. הלה ציין כי הנאשם מצא את האקדח כמה ימים עובר למועד נשוא כתב האישום. כמו כן, ציין כי מהודעותיו במשטרה אשר הוגשו לבית המשפט, עולה שהנאשם החזיק את הנשק  על גופו לא יותר משעה אחת. באשר לנסיבותיו האישיות- ציין כי עסקינן בנאשם נורמטיבי, יליד 1994, נעדר עבר פלילי, אשר מתחילת ההליך נמצא בגדר עצור, עם כל הקושי הכרוך בכך. לדבריו, המדובר ברף הנמוך של עבירות בכגון דא, שכן, האקדח נמצא עם מחסנית ריקה ועל כן בהתאם להלכת אבן מוך נופל הנאשם לקטגוריה של אספן כלים מסוג זה. בנסיבות אלו, סבור כי ניתן להסתפק בימי מעצרו, קרי – 4 חודשים.",טיעוני הצדדים
"ת""פ 28486-11-15","הנאשם הוסיף על דברי בא כוחו והביע חרטה על מעשיו. הלה ציין כי לא ישוב עוד על מעשים אלו. כמו כן, מסר כי בטרם מעצרו עבד ב""יינות ביתן"" באשקלון בתור קצב. הלה ציין כי המעסיק שלו מסר כי הוא מעוניין להשיבו לעבודה. באשר לנסיבות האירוע נשוא כתב האישום – ציין כי הוא מצא את האקדח וכי רצה להחזירו למשטרה אולם לא הספיק לעשות כן. לדבריו, לא הייתה לו כל כוונה לפגוע באנשים באמצעות אותו אקדח. בנוגע לנסיבותיו האישיות – ציין כי אמו גרה בשטחים ואילו הוא ואחיו מתגוררים עם אביו בשכירות ברהט. אביו בן 69 אינו עובד ועל כן נטל פרנסת המשפחה מונח על כתפו.",טיעוני הצדדים
"ת""פ 28486-11-15",הערך החברתי המוגן העומד בבסיס עבירת החזקת נשק  הינו בראש ובראשונה הגנה על שלום הציבור וביטחונו. עבירה זו טומנת בחובה סיכון רב  לפיו  הנשק הבלתי חוקי יתגלגל לידיים עוינות העוסקות בפעילות פלילית או ביטחונית ויגרום לנזק רב עד כדי קיפוח חיי אדם. נוכח האמור ובאופן עקיף יש במעשיו של הנאשם גם כדי לפגוע בשלטון החוק.,דיון והכרעה 
"ת""פ 28486-11-15","על החומרה שיש לנקוט בעבירות של החזקת נשק ראו ע""פ 1332/04 מ""י נ' יצחק רפאל פס ואח' 9/04/2004):",דיון והכרעה 
"ת""פ 28486-11-15","""כבר נאמר לא אחת בפסיקתנו כי מידת העונש המוטל בגין עבירות המבוצעות בנשק מושפעת מפוטנציאל הסיכון הרב הטמון בנשק המוחזק שלא כדין, ומהעברתו מיד ליד ללא פיקוח. בבוא בית המשפט לגזור את הדין בעבירה של החזקה ונשיאה של נשק, עליו להתחשב בנסיבות בהן באה לידי ביטוי החומרה המיוחדת שבעבירה. בין היתר, יתן בית המשפט דעתו לסוג הנשק המוחזק שלא כדין, לכמותו, לתכלית שלשמה הוא מוחזק ולסכנה המוחשית שיעשה בו שימוש (השוו: ב""ש 625/82 חלמי אבו מוך נ' מדינת ישראל (לא פורסם)). כאשר מדובר בנשק שעל-פי טיבו אינו מיועד להגנה עצמית וכל כולו נשק התקפי רב עוצמה אשר השימוש בו יכול להביא להרג ללא הבחנה, יש בעבירת ההחזקה והנשיאה של אותו נשק חומרה מיוחדת"".",דיון והכרעה 
"ת""פ 28486-11-15","ברע""פ  2718/04 פואד אבו דאחל נגד מדינת ישראל, (29/03/2004) צוין כי עבירה של החזקת נשק מצדיקה עונש מאחורי סורג ובריח וזאת גם במקרים שהנאשמים נטולי עבר פלילי: ",דיון והכרעה 
"ת""פ 28486-11-15","בע""פ 2368/11 ג'מאל נפאע נ' מדינת ישראל, ציין בית המשפט כי: ",דיון והכרעה 
"ת""פ 28486-11-15","""על הצורך להחמיר את רמת הענישה בהקשר זה עמד בית המשפט כבר לפני שנים באחדות באומרו ""גם אם נכון הדבר כי עד כה רמת הענישה בעבירות של החזקת נשק אינה גבוהה, הרי שהמציאות השוררת היום בארץ - זמינותו של נשק חם ורב עוצמה שיש עמו פוטנציאל להסלמה באלימות העבריינית והאידיאולוגית כאחד - מחייבת מתן ביטוי עונשי הולם והחמרה ברמת הענישה"" (ע""פ 1332/04 מדינת ישראל נ' פס, פ""ד נח(5) 541, 545 (2004) (להלן: עניין פס); ראו גם ע""פ 8012/04 מתאני נ' מדינת ישראל, פסקה 6 (לא פורסם, 16.11.2005) (להלן: עניין מתאני)). על דברים באותה הרוח אף חזר בית משפט זה לאחרונה בציינו כי ""הגיעה השעה להחמיר בעבירות של החזקת נשק ושימוש בו"" (ע""פ 4460/11 מדינת ישראל נ' פאיד, פסקה 9 (טרם פורסם, 28.11.2011))"".",דיון והכרעה 
"ת""פ 28486-11-15","בע""פ 4460/11 מדינת ישראל נ' פאיד, נדון עניינו של הנאשם שהחזיק מספר כלי נשק ותחמושת, ואף נשא אותם עימו את האקדח יחד עם מחסנית במהלך חתונה במהלכה ירה באמצעותם 50 כדורים. בית המשפט מקבל את ערעורה של המדינה על קולת העונש גוזר על הנאשם 24 חודשים מאסר בפועל מבלי למצות את הדין, תוך אמירה לפיה: ""אכן נראה לנו כי הגיעה השעה להחמיר בעבירות של החזקת נשק ושימוש בו. נשק המוחזק שלא כדין עלול למצוא דרכו לידיים עוינות ועלול גם לשמש למטרות פליליות. יריות שמחה באירועים יש בהם כדי לסכן חפים מפשע"". ",דיון והכרעה 
"ת""פ 28486-11-15","בהלכת אבו מוך, ב""ש (עליון) 625/82, נקבע כי קיימות דרגות של חומרה בעבירה נשוא כתב האישום דנן:     ",דיון והכרעה 
"ת""פ 28486-11-15",א)	החזקת הנשק לשם בצוע מעשים המיועדים לפגוע בביטחון המדינה או בביטחון הצבור.,דיון והכרעה 
"ת""פ 28486-11-15","ב)	החזקת הנשק לשם בצוע עבירה פלילית ספציפית, כגון רצח, שוד, התפרצות, תקיפה וכו'.",דיון והכרעה 
"ת""פ 28486-11-15","ג)	החזקת הנשק ""לעת מצוא"" כדי לאפשר פעילות פלילית אפשרית בעתיד.",דיון והכרעה 
"ת""פ 28486-11-15","ד)	צבירת נשק על ידי קבוצה פוליטית, עדתית או אידיאולוגית, במטרה לחזק בדרך זו את כוחה כנגד קבוצות יריבות.",דיון והכרעה 
"ת""פ 28486-11-15","ה)	החזקת הנשק לצורך הגנה עצמית או לצורך הגנה על הצבור, המשפחה או ה""חמולה"" אליהם הנאשם משתייך.",דיון והכרעה 
"ת""פ 28486-11-15",ז)		החזקת כלי נשק על ידי הנאשם בתור מזכרת או כאספן של כלים כאלה.,"החזקת כלי הנשק לצורך ספורט, ציד או שעשוע."
"ת""פ 28486-11-15",יצוין כי דברים אלו נאמרו אמנם במסגרת הליכי המעצר אולם כוחם יפים אף לענייננו.,"החזקת כלי הנשק לצורך ספורט, ציד או שעשוע."
"ת""פ 28486-11-15","באשר למדיניות הענישה הנהוגה בעבירה דנן הרי שניתן למצוא ספקטרום רחב ומגוון. במקרים אלו בית המשפט שת ליבו לנסיבות הקונקרטיות אשר עומדות בפניו ובכלל זאת, כמות הנשק שנמצא, סוגו, האם הנשק נמצא טעון ומוכן לפעולה אם לאו, מטרת ההחזקה, האם נעשה בו שימוש לרבות עבירות פליליות נלוות, משך החזקת הנשק וכן נסיבות נוספות אשר אפפו את האירוע.","החזקת כלי הנשק לצורך ספורט, ציד או שעשוע."
"ת""פ 28486-11-15","על דרך הכלל עבירות שעניינן החזקת נשק מובילות בהכרח להשתת עונש מאסר בפועל, כאשר במקרים הקלים ביותר הנמצאים במדרג הנמוך של עבירות בכגון דא עונשי מאסר אלו ירוצו בדרך של עבירות שירות, ואילו ביתרת המקרים נגזרים עונשים של מאסר בפועל הנעים בין 6 ועד שנה וחצי מאסר בפועל ואף יותר.","החזקת כלי הנשק לצורך ספורט, ציד או שעשוע."
"ת""פ 28486-11-15","בע""פ 7241/12 טאטור נ' מ""י (12.2.13) – נדחה ערעור של נאשם אשר נדון ל-9 חודשים מאסר בפועל בגין עבירת החזקת נשק. המדובר במי אשר מסר אקדח לקרוב משפחתו על מנת שירה באקדח במהלך חתונה.","החזקת כלי הנשק לצורך ספורט, ציד או שעשוע."
"ת""פ 28486-11-15","בע""פ 5604/11 נאסר נ' מ""י (5.10.11) – נדחה ערעור מטעם נאשם אשר נדון ל-12 חודשי מאסר בגין עבירת החזקת נשק וזאת חרף נסיבות לקולא אשר התקיימו בעניינו.","החזקת כלי הנשק לצורך ספורט, ציד או שעשוע."
"ת""פ 28486-11-15","בע""פ 6294/10 אלקיעאן ואח' נ' מ""י (13.2.11) – נדחה ערעור מטעם ההגנה על קולת העונש. המדובר במערערים אשר נתפס ברכב שבו נסעו אקדח טעון ומחסנית וכן אצל כל אחד מהמערערים גם נמצאה מחסנית נוספת. בגין מעשים אלו נדנו המערערים ל- 10 חודשי מאסר בפועל.","החזקת כלי הנשק לצורך ספורט, ציד או שעשוע."
"ת""פ 28486-11-15","ע""פ 6589/06 אדהאם נ' מ""י (5.12.06) נדחה ערעור של נאשם אשר הוטל עליו 8 חודשי מאסר בגין החזקת אקדח וכן מחסנית לאקדח זה.  יצוין כי המדובר בנאשם כבן 24, ללא עבר פלילי.","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 50950-05-15 מ""י נ' חלבי (16.7.15) – התקבל ערעור על קולת העונש לפיו הוטל על נאשם עונש של 6 חודשי מאסר בדרך של עבודות שירות. המדובר במי אשר במהלך חיפוש שנערך בביתו נמצא אקדח מסוג ""יריחו"" ובו תחובה מחסנית ובה 6 כדורים. יצוין כי במהלך אותו חיפוש הנאשם תקף הנאשם שוטר וכן החזיק סכין שלא למטרה כשרה אותה הניף לעבר השוטר ולאחר מכן נמלט מהמקום ובהמשך הלה הסגיר עצמו למשטרה.  בית המשפט המחוזי החמיר בעונש הנ""ל וגזר על הנאשם 8 חודשי מאסר בפועל.","החזקת כלי הנשק לצורך ספורט, ציד או שעשוע."
"ת""פ 28486-11-15","בת""פ (מחוזי –ירושלים) 11953-01-13 מ""י נ' בלאק נדון הנאשם ל-5 חודשי מאסר בפועל בגין עבירה של החזקת נשק. המדובר במי שנמצא ברכב בו נהג אקדח וכן מחסנית ריקה ו-15 כדורים בתפזורת. יצוין כי המדובר ב""הסדר טווח"" הנע בין  6 חודשי מאסר בדרך של עבודות שירות ועד 6 חודשי מאסר בפועל.","החזקת כלי הנשק לצורך ספורט, ציד או שעשוע."
"ת""פ 28486-11-15","בע""פ (חיפה) 6059-02-12 מ""י נ' גהגאה נדון עניינו של מי אשר הוטל עליו  6 חודשי מאסר בדרך של עבודות שירות בגין החזקת אקדח ושתי מחסניות. בית המשפט המחוזי לא התערב ברכיב עונש המאסר אלא אך בגובה הקנס ובמאסר המותנה וזאת נוכח הודאתו ועובדת תפקודו הנורמטיבי של הנאשם.","החזקת כלי הנשק לצורך ספורט, ציד או שעשוע."
"ת""פ 28486-11-15","בת""פ 5818-06-13 לויאשוילי נ' מ""י (26.5.14) כב' השופט ברסלר גונן גזר על נאשם 6 חודשי מאסר בדרך של עבודות שירות בגין עבירות של החזקת נשק ושיבוש מהלכי משפט.  יצוין כי בתיק זה הסכימו הצדדים להסדר טווח הנע בין ל חודשים אשר יכול וירוצו בדרך של עבודות שירות ועד 8 חודשי מאסר. ","החזקת כלי הנשק לצורך ספורט, ציד או שעשוע."
"ת""פ 28486-11-15","בת""פ 33444-05-12 מ""י נ' שרעבי (28.2.13) נדון נאשם לצו של""צ בגין עבירה של החזקת נשק ותחמושת. יצוין כי המדובר בהסדר טווח שבו הגבילה המאשימה עצמה ל-7 חודשי מאסר בפועל. עוד יצוין כי בתיק זה לא הייתה מחלוקת על כך שהנשק הוחזק לצורך הגנה עצמית.","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 4334-11-15 מדינת ישראל נ' אחמד נסראללה, החמיר בית המשפט המחוזי בעונשו של נאשם שהורשע בין היתר בעבירה של סיוע להחזקה נשק (התיר לשכן להחזיק בחומת ביתו תת מקלע מאולתר), וגזר עליו 4 חודשים מאסר בפועל שיכול וירוצו בדרך של עבודות שירות. ","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 27417-11-15 מדינת ישראל נ' שאכר, קובע בית המשפט בעניינו של נאשם שהורשע בהחזקת שני נשקים ותחמושת, מתחם עונש הנע בין 18 ל- 36 חודשים מאסר בפועל, וגוזר על הנאשם 20 חודשים מאסר בפועל, חלף עשרה חודשים שנגזרו עליו בבית משפט שלום.","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 62651-09-14 חדיגה נ' מדינת ישראל, מקבל בית המשפט ערעורה של המדינה על קולת העונש בעניינו של מי שהורשע בהחזקת אקדח עם מחסניות וסמן לייזר, ומחמיר את עונשו לעשרה חודשים מאסר בפועל חלף 6 חודשים שהוטלו עליו בבית משפט קמא.","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 30827-01-14 סלים נ' מדינת ישראל, מקל בית המשפט בעניינו של נאשם שהושתו עליו 10 חודשים מאסר בפועל בגין החזקת אקדח יחד עם מחסנית ריקה, וחלף כך משית עליו עונש של 6 חודשים מאסר בפועל שירוצו בדרך של עבודות שירות. בית המשפט מנמק פסק דינו בהליך שיקומי מוצלח שעבר הנאשם. ","החזקת כלי הנשק לצורך ספורט, ציד או שעשוע."
"ת""פ 28486-11-15","בעפ""ג 780-06-14 ו.ע נ' מדינת ישראל, דוחה בית המשפט ערעור של חומרת העונש בעניינו של נאשם שהורשע בהחזקת אקדח יחד עם כדורים ונגזרו עליו 14 חודשים מאסר בפועל. ","החזקת כלי הנשק לצורך ספורט, ציד או שעשוע."
"ת""פ 28486-11-15","בבחינת מידת הפגיעה בערכים המוגנים המפורטים ולחומרה תילקח בחשבון העובדה כי הלה החזיק אקדח, כלי קטלני ששימוש בו יכול להביא לתוצאות קטלניות וקיפוח חיי אדם. בעבירות נשק, החזקת אקדח נמצאת במדרג הבינוני-גבוה של עבירות בכגון דא, אם כי לא במדרג הגבוה ביותר (שעל דרך הכלל נוגע להחזקה ושימוש ברובים, תתי מקלע ומטעני חבלה, לרבות כלי נשק וחומרי נפץ תקניים שמצאו דרכם מהצבא לגורמים פליליים).","החזקת כלי הנשק לצורך ספורט, ציד או שעשוע."
"ת""פ 28486-11-15","נסיבה משמעותית לחומרה נוגעת לכך שהנאשם נתפס כשהוא נושא את האקדח על גופו בשעה שהיה מצוי בתוך רכב יחד עם אחרים. החזקת אקדח בנסיבות שכאלה מלמדת כי הייתה לנאשם תכלית מסוימת בהחזקתו, תכלית שלא הובררה דיה.","החזקת כלי הנשק לצורך ספורט, ציד או שעשוע."
"ת""פ 28486-11-15","בית המשפט קיבל לרשותו את הודעותיו של הנאשם וזאת על מנת ללמד הכיצד ומדוע מצא הנאשם והחזיקו בנסיבות האמורות. בזהירות המתבקשת רב הנסתר על הגלוי ביחס להסבריו של הנאשם לאופן שבו מצא את האקדח. לדברי הנאשם, כך ללא סיבה: ""... ראיתי כך משהו מעניין התחזק לי ללכת לראות וזה היה כאילו משהו שנראה כמו סימן, הרמתי את זה ומצאתי אקדח ...","החזקת כלי הנשק לצורך ספורט, ציד או שעשוע."
"ת""פ 28486-11-15",כשנשאל מדוע לא הביאו למשטרה ענה כי רצה לעשות כן אבל תפסו אותו לפני.,"החזקת כלי הנשק לצורך ספורט, ציד או שעשוע."
"ת""פ 28486-11-15","מבלי לקבוע מסמרות נדמה כי מקום בו המאשימה מבקשת להוכיח כי נשק נועד לפעילות חבלנית או פעילות פלילית קונקרטית (נסיבות המצויות במדרג הגבוה של חומרה לפי הלכת אבו מוך) נטל ההוכחה מונח לפתחה. מנגד, מקום בו הנאשם מבקש ללמד שהחזקת הנשק נועדה לצורכי אספנות, ספורט או הגנה עצמית (נסיבות המצויות במדרג הנמוך של חומרה לפי הלכת אבו מוך) או אז נטל ההוכחה במידה של יצירת ספק, מונח לפתחו של הנאשם. לא המדינה ולא הנאשם עמדו בנטל זה ועל כן הנסיבות ההחזקה יהיו במדרג הבינוני של חומרה.","החזקת כלי הנשק לצורך ספורט, ציד או שעשוע."
"ת""פ 28486-11-15",מנגד ולקולא תילקח בחשבון העובדה כי המחסנית שנמצאה ברשות הנאשם יחד עם האקדח הייתה ריקה. נתון זה מלמד כי במועד הרלוונטי לא הייתה כוונה לעשות שימוש קטלני באקדח וכנגזרת מכך הנזק הפוטנציאלי אותו שוקל בית המשפט נמוך יותר.,"החזקת כלי הנשק לצורך ספורט, ציד או שעשוע."
"ת""פ 28486-11-15","לאור האמור לעיל, ובשים לב לערכים החברתיים שנפגעו ומידת הפגיעה בהם, למדיניות הענישה הנהוגה בעבירות אלו וכן בשים לב לנסיבות ביצוע העבירה הנני לקבוע כי מתחם העונש ההולם בגין מעשיו של הנאשם נע בין 8 ל-20 חודשי מאסר בפועל.","החזקת כלי הנשק לצורך ספורט, ציד או שעשוע."
"ת""פ 28486-11-15","בקביעת עונשו של הנאשם בגדרי המתחם אותו קבעתי, יש לקחת בחשבון ולקולא את החרטה אשר הביע וכן את הודאתו אשר ניתנו בהזדמנות הראשונה, כבר בשלבי החקירה במשטרה. עוד יש ליתן הדעת כי עסקינן בנאשם צעיר, יליד 1994, נטול עבר פלילי. כמו כן, לא נעלמו מעיני בית המשפט נסיבות חייו הלא פשוטות של הנאשם ובכלל זאת הנתק מאמו אשר מתגוררת בשטחים וכן המצוקה הכללית עמה נאלצת משפחת מוצאו להתמודד.","החזקת כלי הנשק לצורך ספורט, ציד או שעשוע."
"ת""פ 28486-11-15","בתיק זה לא הוגש תסקיר מאת שירות המבחן ומכאן שהתמונה אודות הנאשם ונסיבות חייו אינן פרושות בפני בית המשפט. בנסיבות אלו, אין מקום  לדבר על התקיימותם של הליכי שיקום אשר בעטיים ראוי לסטות מטה ממתחם הענישה. חוסר הבהירות בנוגע לנסיבות מציאה והחזקת הנשק מחייב מתן משקל מה לשיקולי הרתעת היחיד.","החזקת כלי הנשק לצורך ספורט, ציד או שעשוע."
"ת""פ 28486-11-15","העבירות שעניינן החזקת נשק שלא כדין הינן נגע שפשה ולדאבון הלב יש לראותן גם כ""מכת אזור"". חדשות לבקרים מובאים לפתחו של בית המשפט אירועים פליליים במהלכם נעשה שימוש בנשק לא חוקי לפתרון סכסוכים בדרך של אלימות. לא אחת עסקינן בסכסוכי חמולות בהן הנשק משמש הן לתקיפה והן להגנה עצמית ומוסלק לעת מצוא. יש ולעיתים הנשק משמש לביצוע עבירות אלימות או משמש את מחזיקו מלהרתיע את קורבנו. בהקשר לכך ר' עפ""ג 27417-11-15 וכן עפ""ג 62651-09-14 בהם בית המשפט מתייחס לנפוצות עבירות נשק באזור מסוים כנתון המצדיק החמרה: ""בנוסף לחומרה שיש לייחס לעבירות נשק בכלל, יש בסיס לטענה כי נפיצות עבירות הנשק באזורנו מהווה עילה להחמרה"" (ר' פסקה 35 לגזר הדין והפסיקה המצוינת שם). ","החזקת כלי הנשק לצורך ספורט, ציד או שעשוע."
"ת""פ 28486-11-15","מכל המקובץ לעיל, הנני גוזר על נאשם  את העונשים הבאים:","החזקת כלי הנשק לצורך ספורט, ציד או שעשוע."
"ת""פ 28486-11-15","8 חודשים מאסר בפועל שיימנו מיום מעצרו, 7.11.15;","החזקת כלי הנשק לצורך ספורט, ציד או שעשוע."
"ת""פ 28486-11-15",8 חודשי מאסר על תנאי למשך שלוש שנים מהיום שלא יעבור על עבירות לפי סעיף 144 לחוק העונשין;,"החזקת כלי הנשק לצורך ספורט, ציד או שעשוע."
"ת""פ 28486-11-15",קנס בסך 2500 ₪ או 20 ימי מאסר תמורתו. הקנס ישולם עד ליום 1.6.16.,"החזקת כלי הנשק לצורך ספורט, ציד או שעשוע."
"ת""פ 28486-11-15",זכות ערעור תוך 45 יום מהיום לבית המשפט המחוזי.,"החזקת כלי הנשק לצורך ספורט, ציד או שעשוע."
"ת""פ 28486-11-15","ניתן צו כללי למוצגים – להשמיד, לחלט, להשיב לבעלים, לפי שיקול דעת היחידה החוקרת.","החזקת כלי הנשק לצורך ספורט, ציד או שעשוע."
"ת""פ 28486-11-15","5129371ניתן והודע היום, י""א באדר ב' התשע""ו, 21/3/2016, במעמד הנוכחים. ",<#7#>
"ת""פ 28486-11-15",הוקלד על ידי עמוס מדר,"דניאל בן טולילה, שופט "
"ת""פ 28486-11-15",דניאל בן טולילה 54678313,"דניאל בן טולילה, שופט "
"ת""פ 28486-11-15",נוסח מסמך זה כפוף לשינויי ניסוח ועריכה,"דניאל בן טולילה, שופט "
"ת""פ 28486-11-15","בעניין עריכה ושינויים במסמכי פסיקה, חקיקה ועוד באתר נבו – הקש כאן","דניאל בן טולילה, שופט "
