verdict,text,part
"תפ""ח 5046-08","<<תפ""ח> <5046-08> <מ.י. פרקליטות מחוז חיפה-פלילי נ' אגבריה(אסיר) ואח'>",<<בית המשפט המחוזי בחיפה>
"תפ""ח 5046-08",<17 פברואר 2010>,>
"תפ""ח 5046-08","חוק העונשין, תשל""ז-1977",חקיקה שאוזכרה: 
"תפ""ח 5046-08","הנאשמים הורשעו, על פי הודאתם במסגרת הסדר טיעון בעבירות המיוחסות להם בכתב האישום המתוקן ב' (להלן: ""כתב האישום המתוקן"").",מבוא:
"תפ""ח 5046-08","בכתב האישום המקורי יוחסו לנאשמים 1 ו-2 עבירות רצח, נשיאת נשק שלא כדין וקשר לפשע בגין האישום הראשון ולנאשמים 2 ו-3, ניסיון לרצח, עבירות בנשק וקשר לפשע בגין האישום השני. במסגרת הסדר הטיעון, הורשעו הנאשמים בעבירות כדלקמן:",מבוא:
"תפ""ח 5046-08","נאשם 1 הורשע בהריגה, נשיאת נשק שלא כדין וקשר לפשע, לפי סעיפים 298 +29, 144(ב), 298 + 499  לחוק העונשין, התשל""ז-1977 (להלן:""חוק העונשין"") בהתאמה – הכל ביחס לאישום הראשון בלבד.",מבוא:
"תפ""ח 5046-08","נאשם 2  הורשע בהריגה וקשירת קשר לפשע, לפי סעיפים 298 + 29, 298 + 499 בקשר לאישום הראשון, וסיוע לחבלה חמורה בנסיבות מחמירות לפי סעיפים 335(א)(1)+31+333 לחוק העונשין, בהתאמה ביחס לאישום השני.",מבוא:
"תפ""ח 5046-08","נאשם 3 הורשע בסיוע לחבלה חמורה בנסיבות מחמירות, לפי סעיפים 335(א)(1) + 31 + 333 לחוק העונשין – בהקשר לאישום השני בלבד.",מבוא:
"תפ""ח 5046-08","לעניין העונש, סוכם כי ב""כ הצדדים יטענו ""טיעון חופשי"", למעט בעניינו של הנאשם 3, אשר בהתייחס אליו סוכם כי בית המשפט יתבקש לגזור עליו עונש של 30 חודשי מאסר לריצוי בפועל בניכוי ימי מעצרו וכן מאסר על תנאי בהתאם לשיקול דעת בית המשפט.",מבוא:
"תפ""ח 5046-08",כמו כן סוכם כי יוטל על הנאשמים לפצות את משפחות המנוח והמתלונן בסכומים שייקבעו על ידי בית המשפט לאחר טיעוני הצדדים בעניין זה.,מבוא:
"תפ""ח 5046-08","יצוין, כי מוחמד אגבאריה (להלן: ""מוחמד""),  שעניינו נדון בפני מותב אחר של בית משפט זה,   היה  שותף נוסף לעבירות בהן הורשעו הנאשמים, בשני האישומים.",מבוא:
"תפ""ח 5046-08","עובר לתאריכים הרלוונטיים לכתב האישום, היה מוחמד אגבאריה (להלן: ""מוחמד"") הבעלים של קיוסק הפתוח 24 שעות ביממה בשם ""אחלה קיוסק"" בשכונת אלכינא באום אל פחם.",אישום ראשון (נאשמים 1 ו-2)
"תפ""ח 5046-08","מחמוד אגבאריה (להלן: ""מחמוד""), עבד בקיוסק של מוחמד מאמצע שנת 2006 ועד לנובמבר 2007. או אז עזב את עבודתו ופתח קיוסק מתחרה בשם ""ימסהרנה"" בינואר 2008 (להלן: ""ימסהרנה""), הממוקם במרחק קצר מן הקיוסק של מוחמד, מכר את אותם המוצרים והיה פתוח אף הוא 24 שעות ביממה.",אישום ראשון (נאשמים 1 ו-2)
"תפ""ח 5046-08","פאדי אגבאריה יליד 1987 (להלן: ""המנוח"") הינו אחיו של פארס אגבריה (להלן: ""פארס"") מי שהועסק כעובד אצל מחמוד בימסהרנה.",אישום ראשון (נאשמים 1 ו-2)
"תפ""ח 5046-08","על רקע היריבות העסקית שבין מחמוד למוחמד, ובעקבות מה שנראה בעיניו של זה האחרון כפגיעה בפרנסתו, קשרו הנאשמים 1 ו-2 ומוחמד קשר לפגוע בעסקו של מחמוד בדרך של ביצוע ירי לעבר בית העסק ימסהרנה (להלן: ""הקשר"").",אישום ראשון (נאשמים 1 ו-2)
"תפ""ח 5046-08","לצורך מימוש הקשר הנ""ל, גנבו מוחמד והנאשמים 1 ו-2 בלילה שבין ה- 3.3.08 ל- 4.3.08, רכב מסוג ""סובארו"" (להלן: ""הסובארו"") וביום ה- 5.3.08 לפנות בוקר, הצטיידו בשני אקדחים חצי אוטומטיים, בכפפות ובכובעי גרב ונסעו בסובארו לעבר ימסהרנה.",אישום ראשון (נאשמים 1 ו-2)
"תפ""ח 5046-08",נאשם 2 שימש כנהג הרכב בעוד שמוחמד והנאשם 1 נשאו אקדחים על גופם. כל השלושה עטו על פניהם כובעי גרב בכדי למנוע את זיהויים.,אישום ראשון (נאשמים 1 ו-2)
"תפ""ח 5046-08","בסמוך לשעה 01:14 הגיעו מוחמד והנאשמים 1 ו-2 לקרבת הקיוסק בו שהו באותה עת מחמוד, פארס, המנוח ואנשים נוספים.",אישום ראשון (נאשמים 1 ו-2)
"תפ""ח 5046-08",הנאשם 2 עצר את הסובארו והנאשם 1 ומוחמד ירדו ממנו ונעו רגלית לעבר חזיתו המוארת והעשויה זכוכית של הקיוסק. הם התקרבו עד לרחבת הכניסה וירו באמצעות האקדחים שבידיהם לפחות 14 כדורים לעבר פנים הקיוסק.,אישום ראשון (נאשמים 1 ו-2)
"תפ""ח 5046-08",אחד הקליעים שירו הנאשם 1 ומוחמד פגע במנוח והרגו במקום.,אישום ראשון (נאשמים 1 ו-2)
"תפ""ח 5046-08","בסיום הירי, ברחו הנאשם 1 ומוחמד אל הסובארו שבה המתין להם נאשם 2, נטשו את הרכב הגנוב בשכונת ג'דוע שבאום אל-פחם ונמלטו מהמקום.",אישום ראשון (נאשמים 1 ו-2)
"תפ""ח 5046-08","במעשיהם כמתואר לעיל, גרמו הנאשמים 1, 2  ומוחמד, בצוותא חדא, למותו של המנוח.",אישום ראשון (נאשמים 1 ו-2)
"תפ""ח 5046-08","וליד ושאח (להלן: ""המתלונן""), תושב עזה במקור, התגורר באום אלפחם כאחת עשרה שנה עובר לאירועים נשוא אישום זה, לאחר שנישא לבת המקום.",אישום שני (נאשמים 2 ו-3)
"תפ""ח 5046-08","בחודשים יולי-אוגוסט 2007, במועד מדויק שאינו ידוע למאשימה, החליט מוחמד לירות במתלונן על מנת לגרום לו נכות או מום או חבלה חמורה וזאת על רקע קשריו עם בת המשפחה.",אישום שני (נאשמים 2 ו-3)
"תפ""ח 5046-08","ביום ה- 21.8.07 הצטייד מוחמד באקדח חצי אוטומטי (להלן: ""האקדח"") וביקש מהנאשמים 2 ו-3 להצטרף אליו לנסיעה לבית המתלונן על מנת לסייע לו לחבול במתלונן חבלה חמורה.",אישום שני (נאשמים 2 ו-3)
"תפ""ח 5046-08","בשעה 01:00 לפנות בוקר לערך, הגיעו השלושה ברכב, אותו נהג הנאשם 2,  לבית המתלונן בשכונת מחאמיד שבאום אל פחם (להלן: ""הבית"") וארבו למתלונן בקרבת ביתו לשובו מעבודתו  כשמוחמד נושא את האקדח. בשעה 1:00 לערך, עת חזר המתלונן מעבודתו והגיע לקרבת שער ביתו, ירד מוחמד מהרכב וירה בו באקדח מטווח קצר כשבע יריות, אשר כוונו אל פלג גופו העליון במטרה לגרום לו לנכות או למום או לחבלה חמורה. בסיום הירי, נמלטו השלושה מהמקום ברכב.",אישום שני (נאשמים 2 ו-3)
"תפ""ח 5046-08","הכדורים שנורו לעבר המתלונן פגעו באיברים שונים בגופו וגרמו לו, בין היתר, לשיתוק בשתי רגליו.",אישום שני (נאשמים 2 ו-3)
"תפ""ח 5046-08","המתלונן אושפז כחודשיים בבית החולים, עבר מספר ניתוחים ועם שחרורו מבית החולים                ב- 17.10.07, עבר להמשך שיקום לבית חולים בעזה, כשהוא עדיין משותק בשתי רגליו.",אישום שני (נאשמים 2 ו-3)
"תפ""ח 5046-08","במעשיו כמתואר לעיל, גרם מוחמד שלא כדין למתלונן חבלות חמורות מתוך כוונה להטיל בו נכות או מום או לגרום לו לחבלה חמורה וכן החזיק ונשא נשק בלא רשות עפ""י דין.",אישום שני (נאשמים 2 ו-3)
"תפ""ח 5046-08","במעשיהם המתוארים לעיל, סייעו הנאשמים 2 ו-3 למוחמד לחבול במתלונן חבלה חמורה ביודעם כי מוחמד נושא נשק חם וכשמוחמד עושה שימוש בנשק החם לצורך גרימת החבלות החמורות למתלונן.",אישום שני (נאשמים 2 ו-3)
"תפ""ח 5046-08","כתב אישום נפרד הוגש, כאמור, כנגד  מוחמד ועניינו נדון בפני מותב אחר של בית משפט זה.",אישום שני (נאשמים 2 ו-3)
"תפ""ח 5046-08","מוחמד אגבאריה, אביו של המנוח פאדי ז""ל (להלן: ""האב""), העיד בפנינו והביע את כאבו וכאב משפחתו על אובדן בנם פאדי ז""ל.",ראיות לעונש:
"תפ""ח 5046-08","האב סיפר כי המנוח היה הבן הצעיר במשפחה המונה 5 נפשות, משפחה נורמטיבית שאהבה לטייל ולבלות. אולם, שמחת חייהם נקטעה לאחר מותו (כמתואר באישום הראשון לכתב האישום המתוקן).",ראיות לעונש:
"תפ""ח 5046-08","האב תיאר את הרגע הקשה בו ראה את בנו שרוע על רצפת הקיוסק וקיווה שהוא פצוע בלבד. המנוח, לדבריו, היה חייכן, השרה אווירה שמחה בבית ובילה את זמנו בחיק משפחתו יחד עם אמו ואביו ואף היה כרֵע לאב.",ראיות לעונש:
"תפ""ח 5046-08","לדבריו, מאז האירוע, חלה הידרדרות במצבם הנפשי של בני המשפחה ובייחוד אחיו, תייסיר, שחלו שינויים קיצוניים בהתנהגותו.",ראיות לעונש:
"תפ""ח 5046-08",עוד העידה גב' באסמה ווישאח רעייתו של וליד אשר סיפרה על הקושי הנפשי והכלכלי בהתמודדות עם הנכות של בעלה דבר שאילץ אותה לגדל בגפה שלושה ילדים רחוק מאביהם המתגורר עתה בעזה.,ראיות לעונש:
"תפ""ח 5046-08","כמו כן, הוגש רישום פלילי של נאשם 3 (ט/1) וממנו עולה כי לחובתו שלוש הרשעות קודמות בעבירות תגרה במקום ציבורי.",ראיות לעונש:
"תפ""ח 5046-08","באת כוח המאשימה הגישה טיעוניה לעונש בכתב (ט/2), עליהם הוסיפה וטענה בעל פה.",טיעוני באי כוח הצדדים:
"תפ""ח 5046-08","כשיקולים לחומרא מנתה את המניע למעשים, כעולה מעדותם של נאשמים 1-2, שעיקרו כוונתם לפגוע בעסק המתחרה, את היות המנוח ""קורבן תמים ובלתי מעורב"" שלא היה מסוכסך עם מי מהנאשמים, הסיכון אותו נטלו הנאשמים בירי לעבר עוברי אורח תמימים ששהו באותה עת בקיוסק ושאך במזל,  לדבריה,  הסתיים במות אדם אחד ולא יותר.  ",טיעוני באי כוח הצדדים:
"תפ""ח 5046-08","עוד ציינה, את ההכנה המוקדמת של הנאשמים וקשירת הקשר לביצוע הפשע: גניבת הרכב, ההצטיידות בכובעי גרב ובאקדחים והעובדה כי האקדחים ששימשו לירי, הוחזקו ללא רישיון כדין ולא הוסגרו למשטרה עד היום.",טיעוני באי כוח הצדדים:
"תפ""ח 5046-08","לשיטתה, לא קיימים שיקולים לקולא במקרה דנן, מלבד עברם הנקי של הנאשמים 1 ו-2.",טיעוני באי כוח הצדדים:
"תפ""ח 5046-08","בנוסף לכך, ציינה באת כוח המאשימה כי מאז תחילת ההליך, זו הינה הפעם הראשונה בה נוטלים הנאשמים אחריות על הריגת המנוח והביעה תקווה כי מהלך זה ""יסלול את הדרך לעשיית סולחה"" ולמתן פיצוי למשפחות הקורבנות.",טיעוני באי כוח הצדדים:
"תפ""ח 5046-08","עוד הדגישה בפנינו, כי קשת הענישה בעבירת ההריגה הינה רחבה.",טיעוני באי כוח הצדדים:
"תפ""ח 5046-08","כן הפנתה לאובדן הכבד אותו חוותה משפחת המנוח, שליוותה את ההליכים המשפטיים, וששינה את חייהם לבלי היכר, ואת השלכות הפגיעה במתלונן שבאישום השני, על משפחתו.",טיעוני באי כוח הצדדים:
"תפ""ח 5046-08","בסיכום טיעוניה לעונש ביקשה באת כוח המאשימה לגזור על הנאשמים 1 ו-2 את העונש המרבי שלצד עבירת ההריגה, להשית על נאשם 1 עונש נוסף מצטבר בגין עבירת הנשק ועל נאשם 2 עונש נוסף מצטבר בגין עבירת הסיוע לחבלה חמורה באישום השני. כמו כן,  ביקשה להטיל על נאשם 3 את העונש עליו סוכם בהסדר הטיעון לגביו ולחייב את כל הנאשמים בתשלום פיצויים למשפחות המתלונן והמנוח.",טיעוני באי כוח הצדדים:
"תפ""ח 5046-08","בא כוח הנאשם 1 בפתח טיעוניו לעונש הפנה אצבע ""מאשימה"" כלפי מוחמד, וטען כי הוא זה אשר היה לו מניע לפגיעה בעסק המתחרה וביקש לאבחן בין חלקם של נאשמים 1-2 באירוע נשוא האישום הראשון לבין חלקו של מוחמד. לדבריו, חרף העובדה כי נאשם 1 הוא שאחז באקדח וירה לעבר העסק, הרי התכוון לפגוע ברכוש ולא בנפש. ",טיעוני באי כוח הצדדים:
"תפ""ח 5046-08","לדברי סניגורו של הנאשם 1, היתה זו הפעם הראשונה בה מרשו אוחז בנשק וכי לדבריו היה זה  ""קליע קטלני אחד"" שהרג את המנוח.",טיעוני באי כוח הצדדים:
"תפ""ח 5046-08","בא כוח הנאשם 1 ביקש לאבחן את הפסיקה אותה הגישה המאשימה ושכללה נסיבות מחמירות כגון ריבוי דקירות ועבר פלילי מכביד, מנסיבות התיק דנן  וכן חלק על בקשת המאשימה להשית על נאשם 1 עונש מצטבר בגין העבירות הנלוות להריגה היות ולדבריו, מדובר בתוצאה הנובעת מאותו מעשה.",טיעוני באי כוח הצדדים:
"תפ""ח 5046-08",לבסוף הגיש אסופת פסיקה מקלה בעבירת הריגה (ס/1).,טיעוני באי כוח הצדדים:
"תפ""ח 5046-08","בא כוח הנאשמים 2 ו-3, בטיעוניו לעונש בכתב (ס/3) ובעל-פה, ביקש שלא למצות את הדין עם נאשם 2 והפנה להלכה הפסוקה בדבר היות הענישה אינדיבידואלית תוך התייחסות לחלקו של כל נאשם באירוע נשוא כתב האישום ולנסיבותיו האישיות .",טיעוני באי כוח הצדדים:
"תפ""ח 5046-08","עוד טען כי ""אין חולק כי לא היתה למי מהנאשמים כוונה לפגוע בגופו של אדם, לא בבעליו של הקיוסק  וגם לא בלקוחות פיזית""  וכי הם התכוונו לפגוע במוניטין של העסק ותו לו.",טיעוני באי כוח הצדדים:
"תפ""ח 5046-08","אולם, סברה כי נאשם 2 אינו זכאי להקלה בעונשו מחמת מעורבותו באישום השני .",טיעוני באי כוח הצדדים:
"תפ""ח 5046-08","כשיקול נוסף לקולא ציין את נסיבותיו האישיות של נאשם 2 שהינו בן 25, ללא עבר פלילי, סובל מ-60 אחוז נכות צמיתה (צורף אישור מביטוח לאומי וכן אישור רפואי), היותו בן למשפחה מרובת ילדים הסובלת ממצב סוציו-אקונומי קשה, אבי הנאשם נטש את משפחתו לפני 15 שנים ואמו הסובלת ממחלות שונות גידלה אותם בגפה.",טיעוני באי כוח הצדדים:
"תפ""ח 5046-08",עוד הפנה בא כוח הנאשמים 2 ו- 3 לנסיבותיו האישיות הקשות של נאשם 3 כפי שאלו פורטו בסיכומיו בכתב (ס/3) ומפאת צנעת הפרט לא נפרטן כאן ואשר היוו שיקול נכבד בהגעה להסדר הטיעון.,טיעוני באי כוח הצדדים:
"תפ""ח 5046-08",כשיקולים לקולא ציין את הודאתם של נאשמים 2 ו-3 בעובדות כתב האישום המתוקן וביקש לגזור על נאשם 2 בגין האישום השני עונש פחות מהעונש המוסכם לגבי נאשם 3 בשל נסיבותיו האישיות המיוחדות של נאשם זה.,טיעוני באי כוח הצדדים:
"תפ""ח 5046-08","לעניין פיצוי משפחות המתלונן והמנוח ביקש להתחשב במצבם הכלכלי הקשה של הנאשמים, היותם עצורים, דבר המטיל, לדבריו, את האחריות לתשלום על משפחותיהם וביקש כי יבוצע לאחר שחרורם מהכלא.",טיעוני באי כוח הצדדים:
"תפ""ח 5046-08","בשולי הדברים יוער כי בטיעוני באי כוח הצדדים נטענו טענות עובדתיות שונות שקיימת לגביהן מחלוקת ואשר חורגות ממסגרת עובדות כתב האישום המתוקן, וככאלה לא ראינו לנכון להתייחס אליהן, במסגרת גזר הדין.",טיעוני באי כוח הצדדים:
"תפ""ח 5046-08",גם נאשמים 2 ו-3 הביעו צער על האירוע וביקשו להתחשב בנסיבותיהם.,הנאשמים בפנותם לבית המשפט:
"תפ""ח 5046-08",חומרת מעשי הנאשמים שבפנינו עולה מהמסכת העובדתית שבכתב האישום המתוקן ומדברת בעד עצמה.,דיון:
"תפ""ח 5046-08","נדרשים דפוס חשיבה עברייני ואדישות לחיי אדם לחלוטין, בכדי לתכנן ולהוציא לפועל ""תוכנית לחיסול היריב העסקי"" שעניינה ירי בנשק חם למקום עסקו,  בזמן המצאות אנשים במקום.",דיון:
"תפ""ח 5046-08","קיפוד חיי המנוח, צעיר בשנות ה- 20 לחייו, שאיתרע מזלו להיות נוכח במקום בזמן הירי, הייתה תוצאה ישירה של הירי בנשק חם. המנוח אינו אלא עובר אורח תמים שמצא את מותו על לא עוול בכפו.",דיון:
"תפ""ח 5046-08","בשל מספר הכדורים (לא פחות מ- 14) שירו מוחמד והנאשם 1 לעבר הקיוסק בו שהו אנשים נוספים, מקובלים עלינו דברי באת כח המאשימה לפיהם, אך במקרה לא היו נפגעים נוספים בנפש.",דיון:
"תפ""ח 5046-08","לא נעלם מעינינו הסבל שנגרם למשפחת המנוח, שחוו אובדן קשה והפכו ממשפחה מאושרת למשפחה שכולה שמתקשה לאסוף את שבריה ולהמשיך בחייה.",דיון:
"תפ""ח 5046-08","בתי המשפט ביטאו לא אחת את החומרה שיש לראות בשימוש בנשק חם כדרך ליישוב סכסוכים של מה בכך, פגיעה ב""כבוד"" או מה שנדמה לעתים כ""פגיעה בפרנסה"", כדוגמת המקרה דנן,   ובפרט כשאלו הסתיימו בקיפוח חיי אנשים תמימים.",דיון:
"תפ""ח 5046-08","נוסף על כך צויין לא אחת כי אלימות חסרת מעצורים, בימים אלה של אלימות גואה ברחובה של עיר, המסתיימת בשפיכות דמים מחייבת תגובה עונשית קשה (ראה: ע""פ 494/05 קובטוב נ' מדינת ישראל (לא פורסם), ניתן ביום 15.06.09).",דיון:
"תפ""ח 5046-08","ביום 14/2/2010 נגזר עונשו של מוחמד, בתפ""ח 5047/08, ע""י עמיתנו, כב' השופטים א. שיף, ס. הנשיא [אב""ד], ח. הורוביץ וצ. קינן, כדלקמן:",דיון:
"תפ""ח 5046-08","בגין העבירות של הריגה, נשיאת נשק שלא כדין וקשירת קשר לפשע הקשורות לאישום הראשון, הוא נדון ל- 17 שנות מאסר בפועל, שנתיים מאסר מותנה ותשלום 30,000 ₪ פיצויים להורי המנוח.",דיון:
"תפ""ח 5046-08","בגין העבירות של חבלה בכוונה מחמירה ועבירות הנשק הקשורות לאישום השני, הוא נדון ל- 8 שנות מאסר בפועל, שנתיים מאסר מותנה וכן לתשלום פיצויים בסך 40,000 ₪ למתלונן וליד ושאח, לצאצאיו 60,000 ₪ ולאשתו 10,000 ₪.",דיון:
"תפ""ח 5046-08","סך הכל נדון מוחמד בגין שני האישומים ל- 25 שנות מאסר בפועל, 4 שנות מאסר על תנאי ו- 140,000 ₪ פיצויים.",דיון:
"תפ""ח 5046-08","אף כי נראה לנו שהרוח החיה והעבריין הדומיננטי ומי שבעיקר רצה ""להרוויח"" מן הפגיעה בקיוסק ""ימסהרנה"" היה מוחמד, לא נופל חלקו של נאשם 1 ממנו בהיותו ""מבצע עיקרי"" ואחראי מלא לירי. אולם, לנאשם 1 אין חלק בעבירות ובמעשי מוחמד באישום השני.",דיון:
"תפ""ח 5046-08","הנאשם 2 הורשע בעבירות הריגה וקשירת קשר לפשע באישום הראשון ולא בעבירת הנשק, אך נוספה לו עבירה של סיוע לחבלה חמורה בנסיבות מחמירות באישום השני.",דיון:
"תפ""ח 5046-08","אף כי גם נאשם 2 הורשע בעבירות העיקריות של קשירת קשר והריגה באישום הראשון, הוא היה הנהג ולא ירה בעצמו.",דיון:
"תפ""ח 5046-08","עניינו של נאשם 3 שונה בתכלית, הוא הואשם רק באישום השני  והצדדים הגיעו להסדר הטיעון לפיו יוטל עליו עונש של 30 חודשי מאסר בפועל כאמור לעיל.",דיון:
"תפ""ח 5046-08","איננו סבורים כי ישנו מקום לאבחן בין העונש שיש לגזור על נאשם 1 לזה שיש לגזור על נאשם 2,  לאור היותם מבצעים בצוותא ושותפים לקשר.",דיון:
"תפ""ח 5046-08","יחד עם זאת, יש לראות בעבירת נשיאת נשק שלא כדין, בה הורשע נאשם 1, כנסיבה לחומרה, בייחוד לאור הימנעות הנאשם 1 מלהסגיר את אקדחו למשטרה.",דיון:
"תפ""ח 5046-08","את אחריות הנאשם 2, לעומת זאת, יש לבחון בצירוף הנסיבה לחומרה הקשורה למעורבותו באירועי האישום השני, המלמדת כי נאשם זה רואה בשימוש באלימות ובנשק חם, דרך הראויה להתמודדות עם התנהגות הזולת שאינה לרוחו.",דיון:
"תפ""ח 5046-08","למתלונן וליד ושאח, נגרמו פגיעות קשות וכתוצאה מכך, נותר משותק בשתי רגליו ונאלץ לעזוב את מקום מגוריו ולהמשיך להשתקם בעזה, בעוד שאשתו וילדיו נותרו בישראל.",דיון:
"תפ""ח 5046-08","בנסיבות תיק זה, נראה לנו כי ראוי להשית על הנאשמים 1 ו- 2 עונש אחד כולל בגין חלקו של כל אחד מהם בעבירות שיוחסו לו ולא עונשים נפרדים, ומצטברים.",דיון:
"תפ""ח 5046-08","הנאשם 1 הורשע כאמור בביצוע עבירת נשק באישום הראשון, ואילו הנאשם 2 הורשע בביצוע עבירה של סיוע לחבלה חמורה בנסיבות מחמירות באישום השני. לפיכך, נראה לנו, בנסיבות העניין תוך שקלול ואיזון העבירות המיוחסות לכל אחד מהנאשמים שיהא ראוי להשית עליהם עונש זהה.",דיון:
"תפ""ח 5046-08","מאידך, לא נעלמו מעינינו השיקולים לקולא שבהודאת הנאשמים במסגרת הסדר הטיעון, קבלת אחריות למעשים וחסכון הזמן השיפוטי והתביעתי הכרוך בכך,  כמו גם עברם הנקי של הנאשמים 1 ו-2 והעדר עבר פלילי מכביד לנאשם 3 ונסיבותיהם האישיות של הנאשמים ובמיוחד הנאשמים  2 ו-3.",דיון:
"תפ""ח 5046-08","עוד יצוין כי בהתייחס לאישום השני, לא היו אלה הנאשמים 2 ו- 3 שאחזו בנשק ופגעו במתלונן ואף לא הואשמו כ""מבצעים בצוותא"" אלא כ""מסייעים"" לעבירה של חבלה חמורה בנסיבות מחמירות ולא לעבירה של חבלה בכוונה מחמירה בה הורשע מוחמד.",דיון:
"תפ""ח 5046-08","מן הראוי להדגיש, כי בטרם הגעת באי כוח הצדדים להסדר הטיעון, שמענו את ראיות המאשימה עד תום, ואנו סבורים כי נכון עשתה בהסכימה להסדר וזאת נוכח הקושי הראייתי והמשפטי הקיים בתיק.",דיון:
"תפ""ח 5046-08","מתוך כך, אנו סבורים כי ההסדר העונשי אליו הגיעו הצדדים בעניין נאשם 3 ראוי ומבטא את חלקו ומעורבותו באישום השני,  כנדרש בהלכה הפסוקה (ר' ע""פ 1958/98 פלוני נ' מדינת ישראל, נז(1) 577). לכן, אנו מחליטים לקבלו. ",דיון:
"תפ""ח 5046-08","אשר על כן, אנו גוזרים על הנאשמים את העונשים הבאים:",דיון:
"תפ""ח 5046-08",19 שנות מאסר מתוכן 17 שנות מאסר בפועל והיתרה על תנאי למשך שלוש שנים לבל יעבור עבירת אלימות מסוג פשע או עבירות בנשק.,נאשם 1  
"תפ""ח 5046-08",19 שנות מאסר מתוכן 17 שנות מאסר בפועל והיתרה על תנאי  למשך שלוש שנים לבל יעבור עבירת אלימות מסוג פשע או עבירות נשק.,נאשם 2
"תפ""ח 5046-08",לצורך מניין תקופת מאסרם של נאשמים 1 ו-2 תימנה תקופת שהייתם במעצר מיום 07.09.08.,נאשם 2
"תפ""ח 5046-08",42 חודשי מאסר  מתוכם 30 חודשי מאסר בפועל והיתרה על תנאי למשך שלוש שנים לבל יעבור עבירות אלימות מסוג פשע או עבירות נשק.,נאשם 3
"תפ""ח 5046-08",לצורך מניין תקופת מאסרו של נאשם 3 תימנה תקופת שהייתו במעצר מיום 14.09.08.,נאשם 3
"תפ""ח 5046-08",כמו כן אנו מחייבים את הנאשמים בתשלום פיצויים כדלקמן:,נאשם 3
"תפ""ח 5046-08","הנאשמים 1 ו-2 יפצו את הורי המנוח בסך של 25,000 ₪ כל אחד.",נאשם 3
"תפ""ח 5046-08","הנאשמים 2 ו- 3 יחויבו בפיצוי כספי בגין האישום השני, באופן שישלמו לוליד ואשח סך של 10,000 ₪ כל אחד ולרעייתו וילדיו, 30,000 ₪ כל אחד.",נאשם 3
"תפ""ח 5046-08",על הנאשמים לשלם את הפיצויים בדרך של הפקדה בקופת בית המשפט עד לא יאוחר מיום 01.09.10.,נאשם 3
"תפ""ח 5046-08","ניתן היום,  ג'  אדר תש""ע, 17 פברואר 2010, במעמד באי כח הצדדים והנאשמים.",זכות ערעור לבית המשפט העליון תוך 45 יום מהיום.
"תפ""ח 5046-08",נוסח מסמך זה כפוף לשינויי ניסוח ועריכה,אתי עטיאס
"תפ""ח 5046-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",אתי עטיאס
