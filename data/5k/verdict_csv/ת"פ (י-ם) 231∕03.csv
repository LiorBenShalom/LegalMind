verdict,text,part
"ת""פ (י-ם) 231∕03","ע""י פרקליטות מחוז ירושלים",מדינת ישראל 
"ת""פ (י-ם) 231∕03","ע""י פרקליטות מחוז ירושלים",מדינת ישראל 
"ת""פ (י-ם) 231∕03","ע""י ב""כ עו""ד אנדרה רוזנטל	",מועאז בן ברכאת זעתרי
"ת""פ (י-ם) 231∕03","ע""י ב""כ עו""ד אנדרה רוזנטל	",מועאז בן ברכאת זעתרי
"ת""פ (י-ם) 231∕03","חוק העונשין, תשל""ז-1977: סע'  25, 144(א), 144(ב), 144(ב2), 244, 273, 274",חקיקה שאוזכרה: 
"ת""פ (י-ם) 231∕03","הנאשם מס' 1, מועאז זעתרי (להלן - הנאשם), הורשע על-פי הודאתו בעבירות שיוחסו לו בארבעת אישומי כתב-האישום המתוקן, כדלהלן: הובלה של נשק ללא רשות על-פי דין - לפי סעיף 144(ב) רישא לחוק העונשין, התשל""ז-1977 (להלן - החוק); שיבוש מהלכי משפט - לפי סעיף 244 לחוק; הובלה של תחמושת ללא רשות על-פי דין - לפי סעיף 144(ב) סיפא לחוק; סחר בנשק ללא רשות על-פי דין - לפי סעיף 144(ב2) לחוק; וניסיון לתקיפת שוטר בנסיבות מחמירות - לפי סעיפים 274 ו-25 לחוק.", (בעניינו של הנאשם מס' 1)
"ת""פ (י-ם) 231∕03","הודאתו של הנאשם ניתנה במסגרת הסדר טיעון, שלפיו הוגש נגדו כתב-אישום מתוקן. על-פי ההסדר, התחייבה המאשימה לעתור למאסר בפועל של שש שנים ולמאסר על-תנאי, ואילו הסנגוריה לא הוגבלה בטיעוניה לעניין העונש.", (בעניינו של הנאשם מס' 1)
"ת""פ (י-ם) 231∕03",אסקור להלן את העבירות שהנאשם הורשע בהן ונסיבות ביצוען., (בעניינו של הנאשם מס' 1)
"ת""פ (י-ם) 231∕03",באישום הראשון הורשע הנאשם בעבירות של הובלת נשק ושיבוש מהלכי משפט - לפי סעיפים 144(ב) רישא ו-244 לחוק. ואלו העובדות העומדות ביסוד ההודאה וההרשעה שבאישום זה:, (בעניינו של הנאשם מס' 1)
"ת""פ (י-ם) 231∕03","בסמוך לחודש מאי 2003 העביר מג'די זעתרי, אחיו של הנאשם (להלן - מג'די), לגיסו עבד אל-סלם כאשור (להלן - כאשור) אקדח מסוג CZ ושתי מחסניות מלאות בכדורים (להלן - האקדח והמחסניות), על-מנת שהאחרון יסתירם אצלו. לבקשתו של מג'די, הטמין כאשור את האקדח בביתו בביר-נבאללה.", (בעניינו של הנאשם מס' 1)
"ת""פ (י-ם) 231∕03","בחודש ספטמבר 2003 נעצר מג'די בחשד למעורבות בפיגוע הטרור באוטובוס בקו 2 של אגד בירושלים. הנאשם סבר, כי מעצרו של מג'די קשור להחזקת האקדח והמחסניות, ועל-כן ניגש  עם הנאשם מס' 2, זאכי נעאגי, לביתו של כאשור, ויחד נטלו משם את האקדח והמחסניות. הם הסתירו את הנשק והתחמושת בחצר בית אביו של הנאשם בא-רם, שם מתגורר גם אח נוסף של הנאשם - מהדי.", (בעניינו של הנאשם מס' 1)
"ת""פ (י-ם) 231∕03","בין הנאשמים סוכם, כי אם ייעצר הנאשם, יפעל הנאשם מס' 2 להעברת האקדח והמחסניות למקום מסתור אחר, על-מנת להכשיל את החקירה הפלילית ולהעלים ראיות.", (בעניינו של הנאשם מס' 1)
"ת""פ (י-ם) 231∕03",ביום 1.10.03 נעצר הנאשם בחשד למעורבותו בעבירות המיוחסות לו באישום זה. במהלך חקירתו הוא מסר לחוקריו על מקום הימצאם של האקדח והמחסניות בחצר בית אביו., (בעניינו של הנאשם מס' 1)
"ת""פ (י-ם) 231∕03","בסמוך לאחר מכן, בעקבות סיכום בין הנאשמים להעביר את הנשק והתחמושת למקום אחר לשם שיבוש החקירה, נטל הנאשם מס' 2 את האקדח ממקום המסתור והטמינו בחצר ביתו בואדי ג'וז.", (בעניינו של הנאשם מס' 1)
"ת""פ (י-ם) 231∕03","בכך נשא הנאשם והוביל נשק ללא רשות על-פי דין, ועשה מעשה להסתרתו בכוונה להכשיל הליך שיפוטי.", (בעניינו של הנאשם מס' 1)
"ת""פ (י-ם) 231∕03",באישום השני הורשע הנאשם בעבירה של הובלת תחמושת ללא רשות על-פי דין - לפי סעיף 144(ב) סיפא לחוק. ואלו העובדות שהנאשם הודה בהן בעניין אישום זה:, (בעניינו של הנאשם מס' 1)
"ת""פ (י-ם) 231∕03","במועד שאינו ידוע במדויק, בסמוך לאירועים הנדונים באישום הראשון, העביר הנאשם לגיסו כאשור תיק שהכיל תחמושת לנשק (להלן - התיק), על-מנת שהאחרון יסתירו בחצריו. לבקשתו של הנאשם הטמין כאשור את התיק בביתו בביר-נבאללה.", (בעניינו של הנאשם מס' 1)
"ת""פ (י-ם) 231∕03","לאחר חלוף כחודשיים, נטל הנאשם את התיק מכאשור והעבירו לבית אביו בא-רם.", (בעניינו של הנאשם מס' 1)
"ת""פ (י-ם) 231∕03","ביום 2.10.03, או בסמוך לכך, נשא הנאשם מס' 2 את התיק מבית אביו של הנאשם, והעבירו למקום בלתי ידוע. נ", (בעניינו של הנאשם מס' 1)
"ת""פ (י-ם) 231∕03","באישום השלישי הורשע הנאשם בעבירת סחר בנשק ללא רשות על-פי דין - לפי סעיף 144(ב2) לחוק, בכך שבסמוך לחודש יולי 2003 מכר לעבדאללה שרבתי אקדח תמורת 8,000 ₪.", (בעניינו של הנאשם מס' 1)
"ת""פ (י-ם) 231∕03","אין חולק, כי במועד בלתי ידוע לאחר העסקה האמורה, החזיר שרבתי את האקדח לנאשם. עוד אין מחלוקת, כי אקדח זה, שבו סחר הנאשם בחודש יולי, איננו האקדח שנשא הנאשם באירועים הנדונים באישום הראשון, וכי עבירותיו של הנאשם באישומים הראשון והשלישי מתייחסות, אפוא, לשני כלי-נשק.", (בעניינו של הנאשם מס' 1)
"ת""פ (י-ם) 231∕03","באישום הרביעי, החותם את כתב-האישום, הורשע הנאשם בעבירת ניסיון לתקיפת שוטר בנסיבות מחמירות - לפי סעיפים 274 ו-25 לחוק, בכך שבמהלך חודש ספטמבר 2000, יידה יחד עם אחרים אבנים לעבר שוטרים במספר הזדמנויות: בשער השבטים במזרח ירושלים, ברמאללה, בצומת א-רם ובצומת איו""ש. ב", (בעניינו של הנאשם מס' 1)
"ת""פ (י-ם) 231∕03","דינו של הנאשם מס' 2 - שהורשע על-פי הודאתו אך בעבירות הנדונות באישום הראשון ובחלקו בהובלת התחמושת באישום השני - נגזר עוד ביום 4.12.03. במסגרת הסדר טיעון שהגיעו אליו הצדדים, הושת עליו עונש מוסכם של שנת מאסר בפועל ושנת מאסר על-תנאי. הצדדים הגיעו להסדר זה, בין השאר, בהתחשב בכך שהנאשם מס' 2 הסתבך במעידה הפלילית הנדונה מתוך היענות לבקשתו של חברו-הנאשם, לסייע לו בשיבוש החקירה.", (בעניינו של הנאשם מס' 1)
"ת""פ (י-ם) 231∕03","בפרשת גזר-הדין העידה המאשימה את שרבתי, אשר קנה מהנאשם את האקדח באירוע הנדון באישום השלישי, והודעתו של הלה במשטרה (ת/3) הוגשה כראיה. בהודעתו האמורה ציין שרבתי, כי מג'די, אחיו של הנאשם, גייס אותו לזרוע הצבאית של החמאס, וכי נטל חלק - תחת פיקודו של מג'די - בהוצאתו לפועל של פיגוע הטרור הרצחני בקו 2 של אגד בירושלים ובתכנון פיגועים נוספים.", (בעניינו של הנאשם מס' 1)
"ת""פ (י-ם) 231∕03","המאשימה אינה טוענת, כי הנאשם היה מודע בעת ביצוע העבירות לחברותם של אחיו מג'די ושל שרבתי בארגון החמאס ולפעילותם האמורה במסגרת האירגון.", (בעניינו של הנאשם מס' 1)
"ת""פ (י-ם) 231∕03","הנאשם הנו בן 22 ונשוי מזה כשנה. הוא בן למשפחה מוסלמית, מסורתית בהשקפת עולמה, המתגוררת בירושלים. הנאשם הוא הבן הרביעי, מתוך שישה אחים ואחיות. אביו, שעבד שנים רבות בעיריית ירושלים, אינו עובד מזה מספר שנים מחמת בעיות בריאותיות, ואמו הנה עקרת בית. לחובתו של הנאשם הרשעה קודמת אחת בדין, בעבירות של החזקת סכין וגניבה שנעברו בשנת 2000.", (בעניינו של הנאשם מס' 1)
"ת""פ (י-ם) 231∕03","מתסקיר שירות המבחן עולה, כי הנאשם נשר ממסגרת הלימודים לאחר כשמונה שנות לימוד, בשל העדר מוטיבציה והישגים נמוכים. הוא השתלב בשוק העבודה מגיל צעיר על-מנת לעזור לפרנסת המשפחה, ובפרט בתקופה שבה חלה התדרדרות במצבו הבריאותי של אביו. בשנים הראשונות עבד בעבודות מזדמנות, ומזה כחמש שנים הוא עובד כעצמאי בעבודות צבע ושיפוצים.", (בעניינו של הנאשם מס' 1)
"ת""פ (י-ם) 231∕03","בשיחתו עם קצינת המבחן נטל הנאשם אחריות חלקית על ביצוע העבירות. הוא ביטא צער על כישלונו ההתנהגותי, עת פעל לטענתו ללא שיקול דעת מבלי להבין את משמעות מעשיו, וניסה להשליך חלק מהאחריות על אחיו.", (בעניינו של הנאשם מס' 1)
"ת""פ (י-ם) 231∕03","קצינת המבחן התרשמה, כי הנאשם נקלע למצוקה נפשית וחברתית קשה, וציינה כי בשיחותיו עמה השתמש הלה במנגנוני הגנה של השלכה והמעיט מחומרת נסיבות מעשיו. על רקע נתוני אישיותו, שצוינו בתסקיר, לא סבר שירות המבחן שהליך טיפולי יתן מענה למצוקתו, ונמנע על-כן מהמלצה כלשהי בעניינו.", (בעניינו של הנאשם מס' 1)
"ת""פ (י-ם) 231∕03","בא-כוחה המלומד של המאשימה, עו""ד בראונר, הדגיש בטיעוניו לעונש את חומרת העבירות שהנאשם הורשע בביצוען, ובפרט אלו של סחר בנשק והובלת נשק ותחמושת, ואת הסיכון הרב הנשקף מהן לביטחון הציבור. הוא עתר - במסגרת הסדר הטיעון - להטלת מאסר בפועל לתקופה של שש שנים ומאסר על-תנאי.", (בעניינו של הנאשם מס' 1)
"ת""פ (י-ם) 231∕03","הסניגור המלומד, עו""ד רוזנטל, ביקש מבית-המשפט שלא להחמיר בדינו של הנאשם. הוא טען, כי עבירות האלימות כלפי שוטרים הנדונות באישום הרביעי, נעברו לפני כשלוש וחצי שנים, עת היה הנאשם צעיר בן שמונה-עשרה; וכי העבירות האחרונות, של הובלת נשק ותחמושת, בוצעו על-ידו אך מתוך מטרה לסייע לאחיו בעת מעצרו, מבלי שידע על חברותו של האח בחמאס ומעורבותו בפעילות טרור. עוד ביקש הסניגור מבית-המשפט להתחשב, בעת גזירת-הדין, בהודאתו של הנאשם בעבירות שיוחסו לו; בנסיבותיו האישיות, ובכלל זה בעובדה שנישא לפני כשנה ומשמש כמפרנס העיקרי של משפחתו המורחבת; ובכך שלא נעשה שימוש בכלי הנשק ובתחמושת.", (בעניינו של הנאשם מס' 1)
"ת""פ (י-ם) 231∕03",העבירות שביצע הנאשם חמורות., (בעניינו של הנאשם מס' 1)
"ת""פ (י-ם) 231∕03","	למותר להכביר מילים על הסיכון הממשי הנשקף לחיי אדם ולביטחון הציבור מן העבירות של סחר בנשק והובלת נשק שלא כדין; שכן נשק - שהוא כלי קטלני מטבע ברייתו - עלול לעבור מיד ליד ולהגיע לידי גורמים עבריינים שיבצעו באמצעותו עבירות פליליות חמורות ואף לידי ארגוני טרור שישתמשו בו בפיגועים. פוטנציאל הסיכון האחרון הנו ממשי במציאות הביטחונית השוררת בארץ, והוא מחייב הטלת ענישה מחמירה ומרתיעה. (ראו ע""פ 4609/98 אחמד טאהא נ' מדינת ישראל, דינים-עליון כרך נ""ו, 375).ו", (בעניינו של הנאשם מס' 1)
"ת""פ (י-ם) 231∕03","	על רקע הסיכון הממשי האמור לביטחון הציבור מביצוע העבירות הנדונות, מורה הפסיקה כי במסגרת שיקולי הענישה יש ליתן בדרך-כלל משקל נכבד יותר לאינטרס הציבורי על-פני נסיבותיו האישיות של הנאשם. (ראו: ע""פ 10499/02 מדינת ישראל נ' אלמוג מיארה, דינים-עליון כרך ס""ד, 542).נ", (בעניינו של הנאשם מס' 1)
"ת""פ (י-ם) 231∕03","בענייננו, הסיכון האמור היה ממשי ביותר, שכן הנאשם מכר אקדח לפעיל בארגון החמאס - שרבתי, והוביל נשק ותחמושת לשם שיבוש חקירתו של אחיו - מג'די, שנטל חלק פעיל בפיגועי טרור מטעם הזרוע הצבאית של ארגון זה. עם זאת, כאמור לעיל, הוסכם בין הצדדים, כי בעת ביצוע העבירות, לא היה הנאשם מודע למעורבותם של מי מהשניים בארגון החמאס. ב", (בעניינו של הנאשם מס' 1)
"ת""פ (י-ם) 231∕03","מעשיו של הנאשם מלמדים על הסיכון שנשקף ממנו לשלום הציבור ולביטחונו. ראשיתם בהתנהגותו האלימה הנדונה באישום הרביעי - עת יידה אבנים לעבר שוטרים במספר הזדמנויות לפני כשלוש וחצי שנים; והמשכם - בעבירות של סחר בנשק והובלת נשק ותחמושת הנדונות ביתר האישומים, אשר בוצעו על-ידו בשנה האחרונה. ו", (בעניינו של הנאשם מס' 1)
"ת""פ (י-ם) 231∕03",העבירות בנשק ובתחמושת שביצע הנאשם - הן מכירת האקדח לשרבתי והן הובלת הנשק והתחמושת למקומות מסתור שונים בשתי הזדמנויות - מצביעות על-כך שהלה היה מעורה ופעיל בתחום פלילי זה., (בעניינו של הנאשם מס' 1)
"ת""פ (י-ם) 231∕03","במסגרת שיקוליי לעונש, אקח בחשבון לחומרה את מהות העבירות, נסיבות ביצוען והסיכון הממשי שנשקף מהן לביטחון הציבור.", (בעניינו של הנאשם מס' 1)
"ת""פ (י-ם) 231∕03","	לקולא, אתחשב בהודאתו של הנאשם ובנסיבותיו האישיות שתוארו בתסקיר. ", (בעניינו של הנאשם מס' 1)
"ת""פ (י-ם) 231∕03","על-יסוד האמור לעיל, ובהתחשב במכלול טיעוני הצדדים לחומרה ולקולא, אני דן את הנאשם כדלהלן:", (בעניינו של הנאשם מס' 1)
"ת""פ (י-ם) 231∕03","	א.	לארבע שנות מאסר בפועל, מיום מעצרו - 1.10.03.נ", (בעניינו של הנאשם מס' 1)
"ת""פ (י-ם) 231∕03","ב. לשנתיים מאסר על-תנאי, שלא יעבור תוך שלוש שנים מיום שחרורו מן המאסר עבירה מן העבירות לפי סעיפים: 144(א) רישא, 144(ב) רישא או 144 (ב2) לחוק העונשין.", (בעניינו של הנאשם מס' 1)
"ת""פ (י-ם) 231∕03","לשנת מאסר על-תנאי, שלא יעבור במשך שלוש שנים ממועד שחרורו מן הכלא אחת מן העבירות לפי סעיפים: 144(א) סיפא, 144(ב) סיפא, 244, 273 או 274 לחוק הנ""ל.", (בעניינו של הנאשם מס' 1)
"ת""פ (י-ם) 231∕03",זכות ערעור לבית המשפט העליון תוך 45 יום מהיום.ב, (בעניינו של הנאשם מס' 1)
"ת""פ (י-ם) 231∕03",גזר-הדין תורגם לנאשם לערבית על-ידי מתורגמן בית-המשפט. , (בעניינו של הנאשם מס' 1)
"ת""פ (י-ם) 231∕03","ניתן היום, ו' בניסן תשס""ד, (28 במארס 2004), בנוכחות ב""כ המאשימה, הסניגור והנאשם. ו", (בעניינו של הנאשם מס' 1)
"ת""פ (י-ם) 231∕03",נוסח מסמך זה כפוף לשינויי ניסוח ועריכה,"י' נועם, שופט"
