verdict,text,part
"ת""פ 29014-10-11",עותמאן בכרי,סאלח בכרי
"ת""פ 29014-10-11","חוק העונשין, תשל""ז-1977: סע'  29, 144(א), (ב), 333, 334, 335(א)(1), 338(א)(1)",חקיקה שאוזכרה: 
"ת""פ 29014-10-11","חוק התכנון והבניה, תשכ""ה-1965",חקיקה שאוזכרה: 
"ת""פ 29014-10-11","פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  39(א)",חקיקה שאוזכרה: 
"ת""פ 29014-10-11","חוק העונשין, תשל""ז-1977: סע'  29, 144(א), (ב), 333, 334, 335(א)(1), 338(א)(1)",חקיקה שאוזכרה: 
"ת""פ 29014-10-11","חוק התכנון והבניה, תשכ""ה-1965",חקיקה שאוזכרה: 
"ת""פ 29014-10-11","פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  39(א)",חקיקה שאוזכרה: 
"ת""פ 29014-10-11","גזר הדין מתייחס לפרשה אחת אשר בהתחלה פוצלה לשני כתבי אישום נפרדים כיוון שהנאשם בת""פ 30019-01-12, אחמד בכרי (להלן: ""אחמד""), נעצר מאוחר יותר מן הנאשמים בת""פ 29014-10-11 (להלן: ""מוחמד"", ""סאלח"", ו""עותמאן"").",כללי
"ת""פ 29014-10-11","כתב האישום המקורי נגד שלושת הנאשמים, בת""פ 29014-10-11, הוגש ביום 23.10.11 וכתב האישום המקורי נגד אחמד, בת""פ 30019-01-12, הוגש ביום 16.1.12. ",כללי
"ת""פ 29014-10-11",לבקשתם המשותפת של הצדדים אוחד בפני הדיון בשני התיקים וגזר הדין יינתן במשותף.,כללי
"ת""פ 29014-10-11","לאחר שנשמעה במשפטם של שלושת הנאשמים בת""פ 29014-10-11, עדותם של שניים מן המתלוננים, עלי ועבדאללה בכרי, ושל שני עדים נוספים, הגיעו הצדדים בפני להסדר טיעון בעניינם של כל הנאשמים לפיו, הוגשו כתבי אישום מתוקנים (בעניינם של שלושת הנאשמים בת""פ 29014-10-11, ""כתב אישום מתוקן בשנית"" - ט/2, ובעניינו של אחמד בת""פ 30019-01-12, ""כתב אישום מתוקן"" – ט/3). ",כללי
"ת""פ 29014-10-11",לכתבי האישום המתוקנים צורפו הסדרי טיעון בכתב עם כל אחד מן הנאשמים (כולם ביחד סומנו ט/1) וביום 5.2.12 הודו כל הנאשמים בעובדות כתבי האישום שהוגשו נגדם והורשעו בעבירות שיוחסו להם במסגרתם.,כללי
"ת""פ 29014-10-11","בהסכמת הצדדים הוריתי על עריכת תסקיר שרות מבחן לנאשמים סאלח, עותמאן ואחמד (בעניינו של הנאשם מוחמד לא נתבקש תסקיר של שרות המבחן).",כללי
"ת""פ 29014-10-11","בעניינו של עותמאן הגיעו הצדדים להסדר טיעון עונשי לפיו יעתרו להשתת 6 חודשי מאסר בפועל שירוצו – בכפוף לחוות דעת הממונה על עבודות שרות – בעבודות שרות, ללא ניכוי הימים בהם שהה במעצר, ומאסר מותנה. עוד הסכימו הצדדים בעניינו של עותמאן, כי המאשימה תעתור להשתת קנס ופיצויים למתלוננים ואילו הסניגור יהיה רשאי לטעון כי לא יושתו עליו קנס ופיצויים.",כללי
"ת""פ 29014-10-11","ביום 28/3/12 ניתנה חוות דעתו של הממונה על עבודות שרות, לפיה הנאשם עותמאן נמצא מתאים לרצות את עונש המאסר בעבודות שרות, במשטרת כרמיאל, החל מיום 3.5.12.",כללי
"ת""פ 29014-10-11","בכתבי האישום צוין כי סאלח הוא אביהם של שאר הנאשמים. המתלוננים, ראשיד, עבדאללה, חסן ועלי בכרי (להלן: ""ראשיד"", ""עבדאללה"", ""חסן"" ו""עלי""), הם בני דודם של הנאשמים מוחמד, עותמאן ואחמד. כל המעורבים מתגוררים בישוב בענה.",כתבי האישום
"ת""פ 29014-10-11",בין הנאשמים למתלוננים נתגלע סכסוך על רקע שימוש בחלקת אדמה בבענה.,כתבי האישום
"ת""פ 29014-10-11","ביום 2.10.11, סמוך לשעה 18:00, הגיעו הנאשמים ואחרים לאזור בית מגורי המתלוננים, כשמוחמד חמוש ברובה M-16 שהוחזק על ידו ללא היתר כדין, ושאר  הנאשמים היו מצויידים במקלות.",כתבי האישום
"ת""פ 29014-10-11","מוחמד ירה מספר רב של כדורים באויר וכשנזעקו המתלוננים למקום בעקבות הירי, ירה מוחמד במתלונן עלי אשר נפגע ברגלו מקליע ונפל ארצה.",כתבי האישום
"ת""פ 29014-10-11","במקביל לירי תקפו שאר הנאשמים באמצעות המקלות ובאגרופים את המתלוננים ולאחר שהמתלונן עלי נפל ארצה בעקבות פגיעת הקליע שירה בו הנאשם מוחמד, תקף סאלח את עלי בראשו באמצעות מקל.",כתבי האישום
"ת""פ 29014-10-11","כתוצאה מהירי שירה מוחמד, נגרם למתלונן עלי שבר פתוח בעצם הפמור משמאל והוא נזקק לניתוח ואשפוז ממושך בבית חולים.",כתבי האישום
"ת""פ 29014-10-11","כתוצאה ממעשי שאר הנאשמים – הכאה במקלות ואגרופים - נגרמו למתלונן עלי פצע בראש, סימן חבלה בכתף ימין ופצע בקרסול ימין; למתלונן עבדאללה נגרם דימום בראש, סימני חבלה בכתף ובברך שמאל וחתך בשפה עליונה; למתלונן חסן נגרמו שני פצעים בשוק שמאל.",כתבי האישום
"ת""פ 29014-10-11","בעת שהנאשם, מוחמד, נמלט מהמקום ברכב, נורה קליע מהרובה והוא נחבל ברגלו.",כתבי האישום
"ת""פ 29014-10-11","עוד צוין בכתב האישום המתוקן בעניינו של אחמד, כי באמצעות רכבו מסוג פולקסוואגן פאסאט (להלן: ""הרכב"") פגע, תוך כדי נהיגה איטית בנסיעה אחורנית, במתלונן ראשיד וגרם לו לחבלה ופציעה ברגליים.",כתבי האישום
"ת""פ 29014-10-11","לסיכום, נטען בכתב האישום כי הנאשם, מוחמד, גרם למתלונן עלי חבלה חמורה בנסיבות מחמירות תוך שימוש בנשק חם, וכן נשא והחזיק רובה ללא היתר כדין, ושאר הנאשמים פצעו בצוותא, תוך שימוש בנשק קר, את המתלוננים.",כתבי האישום
"ת""פ 29014-10-11","בעקבות הודאתם בעובדות כתבי האישום שהוגשו נגדם, הורשעו הנאשמים בביצוע העבירות הבאות:",כתבי האישום
"ת""פ 29014-10-11",נאשם 1 – מוחמד בכרי,כתבי האישום
"ת""פ 29014-10-11","חבלה חמורה בנסיבות מחמירות – לפי סעיפים 333 + 335(א)(1) לחוק העונשין, התשל""ז-1977 (""להלן: ""חוק העונשין"");",כתבי האישום
"ת""פ 29014-10-11",נשיאת נשק והחזקתו שלא כדין – לפי סעיפים 144(א) ו- (ב) לחוק העונשין.,כתבי האישום
"ת""פ 29014-10-11","הנאשמים – סאלח, עותמאן ואחמד בכרי",כתבי האישום
"ת""פ 29014-10-11",פציעה בנסיבות מחמירות – לפי סעיפים 334 + 335(א)(1) + 29 לחוק העונשין.,כתבי האישום
"ת""פ 29014-10-11",התסקיר בעניינו של סאלח,תסקירי שרות המבחן
"ת""פ 29014-10-11","סאלח כבן 63, אב ל- 6 ילדים, אדם חולני המקבל טיפול תרופתי קבוע ומתפרנס מקצבת נכות (הסניגור טען כי נקבעו לסאלח 60% נכות ע""י המוסד לבטוח לאומי, קצינת המבחן ציינה שהוצג בפניה אישור רפואי שלא הוגש בפני). אף אשתו של סאלח ואמם של שאר הנאשמים, חולנית ואינה עובדת. סאלח היה האדם המבוגר ביותר בארוע זה וראש המשפחה. בפני קצינת המבחן לא קיבל על עצמו סאלח אחריות אמיתית על העבירה (בפני חזר שוב על פרטי הודאתו), אלא טשטש את אחריותו וצמצם את חומרת מעשיו ואת חומרת הפגיעה במתלוננים, תוך הצגת תדמית קורבנית. לנאשם זה שתי הרשעות קודמות מהשנים 1993 ו- 1997 בגין עבירות על חוק התכנון והבניה והרשעה אחת בגין גניבה משנת 1986.",תסקירי שרות המבחן
"ת""פ 29014-10-11","לסיכום, ציינה קצינת המבחן כי התרשמה בעניינו של סאלח:",תסקירי שרות המבחן
"ת""פ 29014-10-11",נציין כי שלל כל נזקקות טיפולית.,תסקירי שרות המבחן
"ת""פ 29014-10-11",התסקיר בעניינו של עותמאן,תסקירי שרות המבחן
"ת""פ 29014-10-11","בעניינו של נאשם זה, הנעדר עבר פלילי, ציינה קצינת המבחן שהינו כבן 21, מאורס העומד להינשא, סיים 12 שנות לימוד בבית ספר תיכון טכנולוגי ושנתיים בבית ספר להנדסאים. במקביל ללימודיו עבד במוסך, משם התקבלה חוות דעת שהינו עובד חרוץ ונאמן, בעל רצון להגיע להישגים במסגרת תעסוקתית.",תסקירי שרות המבחן
"ת""פ 29014-10-11","עותמאן הוא הקטן שבין הילדים, רואה בהוריו דמויות סמכותיות ומקור תמיכה והעריך מאוד את החינוך שקיבל מהם.",תסקירי שרות המבחן
"ת""פ 29014-10-11","עותמאן הודה באלימות שהפעיל כלפי בני דודיו, אך טען שהם יזמו את הויכוח ותקפו את אחיו והוא איבד שליטה בתגובה להתנהגותם התוקפנית. אף כי עותמאן השליך את האחריות להתנהגותו על המתלוננים וצמצם את חומרת מעורבותו, הביע מודעות לחומרתה והיה מסוגל לבחון אלטרנטיבות נורמטיביות לפתרון הסכסוך.",תסקירי שרות המבחן
"ת""פ 29014-10-11",קצינת המבחן התרשמה כי ההליך המשפטי היווה עבורו הליך מרתיע ומשמעותי שיציב לו גבולות בעתיד והוא הביע חרטה על מעשיו.,תסקירי שרות המבחן
"ת""פ 29014-10-11","לסיכום, התרשמה קצינת המבחן מעותמאן:",תסקירי שרות המבחן
"ת""פ 29014-10-11",התסקיר בעניינו של אחמד,תסקירי שרות המבחן
"ת""פ 29014-10-11","אחמד הינו כבן 47, נשוי ואב לשני ילדים בגילאי 6 ו- 7 ואשתו (כבת 27) עובדת כסייעת בבית ספר יסודי. אחמד הביע מצוקה קשה ומשבר רגשי בשל היותו מורחק למעצר בית מחוץ לביתו, בדידות, ניכור וחוסר אונים. נאשם זה הינו בעל השכלה תיכונית שנפצע בהיותו בן 18 בתאונת דרכים קשה במסגרת עבודתו, וכיום הוא בעל נכות צמיתה בשיעור של 69% מן המוסד לביטוח לאומי (ס/7). על אף נכותו הוא עבד כקבלן והעסיק פועלים בבניית קירות אבן. אחמד קיבל אחריות על מעשיו וטען כי לא תכנן את תגובתו האלימה ופעל בהיותו נתון בסערת רגשות ללא שליטה בהשפעת ההתלהמות שהיתה באותה עת והוסיף כי התנהגות זו אינה אופיינת לו ולהתנהלותו ביום יום. לדעת שרות המבחן חווית המעצר ותגובת רשויות החוק חידדו עבור אחמד את חומרת מצבו ואת הצורך לשמור על עצמו מפני הסתבכות עתידית, אך הסכסוך בין שתי המשפחות מגביר את הסיכון ולדעת שרות המבחן רמת הסיכון להישנות מעשים דומים הינה ברמת חומרה בינונית.",תסקירי שרות המבחן
"ת""פ 29014-10-11","להערכת קצינת המבחן אחמד הינו אדם אחראי ובוגר שנהג לטפל בצורה עקבית ומאופקת בבני משפחתו ולסייע להם, מודע לנסיבות הארוע ומנסה להביא ליישוב הסכסוך.",תסקירי שרות המבחן
"ת""פ 29014-10-11","גם אחמד נעדר עבר פלילי, הוא מבין את כשלונו ההתנהגותי ואת הפגיעה במתלוננים ונתון במשבר קשה ברמה הערכית והרגשית על רקע הציפיות והערכים החברתיים המופנמים בו. למרות רמת הסיכון לביצוע מעשים דומים בעתיד, וספקות שקיננו אצל קצינת המבחן לגבי כוחותיו לעמוד בלחצי המשפחה וערכיה, הרי שיש בשילובו בהליך טיפולי כדי לצמצם הישנות מעשים דומים בעתיד ולהקנות לו כלים אדפטיביים להתמודדות במצבי לחץ ומשבר. על כן, המליצה קצינת המבחן להעמידו בפיקוח שירות המבחן במשך שנתיים וסיכמה עמדתה כך:",תסקירי שרות המבחן
"ת""פ 29014-10-11","על כן אנו ממליצים להטיל עליו עונש הצופה פני עתיד במסגרת המאסר שירוצה בעבודות שרות, להערכתינו עונש מסוג זה יכול לאפשר לו להמשיך בעבודתו לשמש כקבלן לעבודות בנין וכן למצות אופציה טיפולית במסגרת שירותנו. נראה כי יש במאסר בפועל בכדי לגרום נזק אישי, רגשי וכן לפגוע בדימויו העצמי ויביא לפגיעה ביכולתו התעסוקתית.",תסקירי שרות המבחן
"ת""פ 29014-10-11",מטעם המאשימה הוגשו גליונות הרשעותיהם הקודמות של מוחמד (ט/4) וסאלח (ט/5).,ראיות לעונש
"ת""פ 29014-10-11","מגליון הרשעותיו הקודמות של מוחמד עולה כי לראשונה הורשע בשנת 1994 בגין עבירה של תיגרה, בשנת 1998 בגין עבירה של סחר בסמים ונדון ל- 8 חודשי מאסר בפועל, בשנת 2003 הורשע בגין עבירה של תקיפה הגורמת חבלה של ממש, ובשנת 2007 הורשע פעם נוספת בגין עבירה של תיגרה במקום ציבורי.",ראיות לעונש
"ת""פ 29014-10-11","בנוסף, העיד בפני המתלונן עלי, אשר תיאר את מצבו הרפואי והכלכלי הקשה בעקבות פציעותיו באומרו:",ראיות לעונש
"ת""פ 29014-10-11","""... אני הולך עם קביים כל הזמן, עדיין לא עובד, עדיין סובל מעצבים וממתח. יש לי חמישה ילדים. כעת אני צריך לפרנס אותם ולהשקיע בהם כי זה הזמן. טרם בניתי עבורם וטרם חיתנתי מישהו מהם, אני קורבן העבירה לאנשים שפגעו בי. מבקש צדק מאלוהים וצדק מבית המשפט. הם שמו אנשים לסולחה אך לא פעלו לסולחה. אנו בני דודים לא קיבלתי פיצוי מהם. הילדים שלי הם בני 7-17. קודם עבדתי בקירות אבן. אני מוכן לעשות איתם סולחה הם לא עמדו בתנאים "".",ראיות לעונש
"ת""פ 29014-10-11","בחקירתו הנגדית הודה עלי כי בעבר ריצה מאסר בפועל בגין הצתת רכבו של אחיו. כן טען, כי לא הגיע לסולחה עם הנאשמים הואיל ולא הסכימו לשלם את הסכום הגבוה שפסקו לדבריו, המכובדים שבאו לערוך את הסולחה.",ראיות לעונש
"ת""פ 29014-10-11","כמו כן, הגיש עלי מכתב (ט/6) ובו הוא חוזר למעשה על האמור לעיל ומתאר בעיקר את הקושי לפרנס את משפחתו בעקבות הפציעה בארוע הנדון בפני, שגרמה לו נכות בשיעור של 100%, ובגינה הוא מתקיים מקצבת נכות ונזקק לסיוע מן המשפחה.",ראיות לעונש
"ת""פ 29014-10-11","עוד הפנה ב""כ המאשימה לתיעוד הרפואי של המתלוננים (ת/50 – ת/53, ת/55), אשר הוגש במהלך שמיעת הראיות.",ראיות לעונש
"ת""פ 29014-10-11",הסניגור הגיש מטעמו את אישור המוסד לביטוח לאומי לפיו לאחמד נכות בשיעור 69% (ס/7).,ראיות לעונש
"ת""פ 29014-10-11","בטיעון כתוב, רהוט, תמציתי וענייני (ט/7) הדגיש ב""כ המאשימה את החומרה הרבה אשר קיימת ""בפתרון"" סכסוכים של מה בכך, בעיקר באמצעות נשק חם בו השתמש מוחמד, אך גם באמצעות נשק קר כגון המקלות שעשו בהם שימוש הנאשמים האחרים.","טיעוני ב""כ המאשימה לעונש"
"ת""פ 29014-10-11","ב""כ המאשימה הפנה לפציעות החמורות של המתלוננים, במיוחד אלו של עלי אשר נורה ובהקשר זה הדגיש כי קיימת מסוכנות רבה לא רק בשל התנהלותו של נאשם זה שירה כדורים רבים בארוע, אלא גם כי הנשק – רובה אוטומטי – לא נתפס עד היום, דבר המלמד על מסוכנות עתידית בשל החשש שייעשה בו שימוש שוב, אך גם כמצביע על העדר חרטה אמיתית מצדו של מוחמד.","טיעוני ב""כ המאשימה לעונש"
"ת""פ 29014-10-11","עוד הדגיש בעניינו של מוחמד את הרשעותיו הקודמות בעבירות אלימות וסמים המלמדות לדעתו כי הסלחנות בה התייחסו בתי המשפט בעבר כלפי מוחמד בגוזרם עונשים מתונים, לא לימדה אותו לקח והחטיאה את מטרות הענישה כיוון שלא רק שלא הורתע, התנהגותו אף החמירה.","טיעוני ב""כ המאשימה לעונש"
"ת""פ 29014-10-11","בעניינו של עותמאן ביקש ב""כ המאשימה כי יכובד הסדר הטיעון וזאת לאור חלקו המצומצם בעבירה, העדר הרשעות קודמות והמלצת תסקיר שרות המבחן אשר אף הצביעה על רמת סיכון עתידית נמוכה.","טיעוני ב""כ המאשימה לעונש"
"ת""פ 29014-10-11","על אחמד עתר הקטיגור להשית מאסר בפועל מאחורי סורג ובריח, הואיל ובנוסף להכאה במקלות ואגרופים הוא פצע את המתלונן ראשיד באמצעות רכבו ורמת המסוכנות העולה מתסקיר שרות המבחן הינה בינונית.","טיעוני ב""כ המאשימה לעונש"
"ת""פ 29014-10-11","בשל הפציעה באמצעות הרכב עתר הקטיגור כי אורה גם על חילוט רכבו לפי סעיף 39(א) לפקודת סדר הדין הפלילי (מעצר וחיפוש) [נוסח חדש], התשכ""ט-1969.","טיעוני ב""כ המאשימה לעונש"
"ת""פ 29014-10-11","על סאלח עתר ב""כ המאשימה להשית מאסר בפועל מאחורי סורג ובריח, משום שלא לקח אחריות ממשית על התנהגותו האלימה וכן נוכח העדר המלצה טיפולית של שרות המבחן. לגבי מצבו הרפואי ציין שכשם שזה לא מנע ממנו לפצוע את אחייניו תוך שימוש במקל, כך אין להקל בעונשו מסיבות אלה. בעניינו של סאלח, הדגיש ב""כ המאשימה את חלקו הגדול והמשמעותי יותר במעשי העבירה שכן הוא היכה באמצעות מקל בראשו של עלי גם כשזה שרוע על הריצפה בעקבות הירי, התנהגות שלדעתו הינה אכזרית, מעידה על אופיו, ומצדיקה ענישה מכאיבה ומרתיעה.","טיעוני ב""כ המאשימה לעונש"
"ת""פ 29014-10-11","בטיעון בעל פה הוסיף ב""כ המאשימה כי עתירתו להחמיר בעניינו של אחמד לעומת עותמאן מבוססת גם על כך שנמלט מהמשטרה והיה נתון במעצר זמן קצר יותר של כחודש ימים לעומת עותמאן שהיה עצור כשלושה וחצי חודשים.","טיעוני ב""כ המאשימה לעונש"
"ת""פ 29014-10-11","ב""כ הנאשמים הדגיש בטיעונו את הודייתם של הנאשמים אשר חסכה זמן שיפוטי רב ולדעתו יש לראותה כהודייה בהזדמנות הראשונה כיוון שבאה לאחר שכתב האישום תוקן באופן משמעותי. כן ביקש הסניגור להתחשב בהמלצות שרות המבחן בעניינם של אחמד ועותמאן.","טיעון ב""כ הנאשמים לעונש"
"ת""פ 29014-10-11","לאור האמור לעיל, בעניינו של עותמאן, עתר הסניגור כי יכובד הסדר הטיעון הואיל ואין לו עבר פלילי וקיימת המלצת שרות מבחן.","טיעון ב""כ הנאשמים לעונש"
"ת""פ 29014-10-11","לדעת הסניגור אין זה ראוי כי בנסיבות המיוחדות של אחמד – נכות המצריכה התניידות במכונית – יושת ""עונש נוסף"" בדמות חילוט רכבו ששוויו כ- 145,000 ₪ הואיל ואין זה עונש מידתי.","טיעון ב""כ הנאשמים לעונש"
"ת""פ 29014-10-11","אף שאין המלצה טיפולית מטעם שרות המבחן בעניינו של סאלח ולמרות שנאשם זה המשיך להכות את עלי במקל בעודו שרוע על הריצפה לאחר שנורה, ביקש הסניגור כי לא אשית עליו מאסר בפועל בשל גילו המבוגר ומצבו הרפואי.","טיעון ב""כ הנאשמים לעונש"
"ת""פ 29014-10-11","הסניגור מודע לחומרת העבירה של מוחמד אך ביקש להשית עליו עונש מתון תוך הפנייה לגזרי דין קודמים מהם מסיק הוא ""קשת ענישה"" הנעה בין 10 ל- 18 חודשי מאסר בפועל.","טיעון ב""כ הנאשמים לעונש"
"ת""פ 29014-10-11","בעניינם של כל הנאשמים הסכים הסניגור כי חלק מרכיבי הענישה יהיה פיצוי למתלוננים והציע כי הסכום של 10,000 ₪ אשר הופקד ע""י כל אחד מן הנאשמים סאלח, עותמאן ואחמד לצורך שחרורם בערובה, יועבר לטובת פיצוי למתלוננים.","טיעון ב""כ הנאשמים לעונש"
"ת""פ 29014-10-11",שני הצדדים הפנו אותי לאסופת פסיקה התומכת לדעתם בעמדתם העונשית.,"טיעון ב""כ הנאשמים לעונש"
"ת""פ 29014-10-11","הנאשמים סאלח, עותמאן ואחמד ביקשו סליחה מהמתלוננים והביעו חרטה וצער על מעשיהם. סאלח הביע צער רב על כך שלא הצליח למנוע את הארוע וציין כי המשפחות לא הגיעו לסולחה למרות שהוא שלח אנשים לצורך כך, הואיל והמתלוננים לא רצו בסולחה.",דברי הנאשמים
"ת""פ 29014-10-11",מוחמד ציין בדבריו האחרונים כהאי לישנא:,דברי הנאשמים
"ת""פ 29014-10-11","חומרתו המיוחדת של מקרה זה נעוצה בכך שהוא ""משדר"" לכולי עלמא על פגיעה חמורה בבטחון האישי של כל אדם, משל אין אנו חיים במדינת חוק וסדר, משל כל אחד יכול להשיג נשק, רובה אוטומטי, ולירות על קרוביו בשל סכסוך של מה בכך בלי חשש מן הדין ומן העונש.",דיון
"ת""פ 29014-10-11","ראוי כי בתי המשפט, בגזרי דינם, יתרמו למיגור תופעות אלה באמצעות השתת עונשים ראויים וחמורים, להחזרת תחושת בטחון זו למען ידע כל מי שרוצה להפרה כי ייענש בחומרה ואולי בכך תוחזר מעט מן ההרתעה.",דיון
"ת""פ 29014-10-11","מוחמד כבר הורשע בעבר מספר פעמים, ואף בעבירות חמורות, ומאסר בפועל של 8 חודשים ומאסרים מותנים לא הרתיעוהו. נאשם זה ""השיג"" רובה אוטומטי וכשהוא מצויד בתחמושת רבה, ירה הוא באויר ואחר כך ירה בבן דודו, פגע בו, כמעט המיתו, ו""רק"" במזל עשאו לנכה שאינו מסוגל לפרנס את משפחתו. על זאת יש להוסיף את הסכנה הרבה שבה היו נתונים עוברים ושבים, בלתי מעורבים, שיכלו להיפגע והא-ראיה שגם מוחמד עצמו נפגע מכדור שנורה מרובהו, בשל חוסר מיומנותו.",דיון
"ת""פ 29014-10-11","בנוסף יש לשקול לחומרה את העובדה שמוחמד לא הסגיר את הרובה למשטרה, דבר שמביאני לקבוע כי דברי חרטתו אינם באים מן הלב, כדבריו, אלא מן הפה אל החוץ בלבד. יש לזכור כי עדיין יוכל הוא, משישתחרר מן הכלא, או עבריינים אחרים, לעשות שימוש בנשק, ומי ששומר נשק – כה מסוכן כמו רובה אוטומטי מסוג M-16 – לעת מצוא, ""חרטתו"" לאו חרטה היא.",דיון
"ת""פ 29014-10-11","אין לראות בעובדה כי מוחמד עצמו נפצע מירי ברגלו (תעודה רפואית ת/54) כנימוק לקולא. זהו אחד ""הסיכונים"" שלוקח על עצמו אדם המשתמש בנשק ללא היתר ובהיותו בלתי מיומן להשתמש בו. להיפך, פציעתו של מוחמד מצביעה על המסוכנות הרבה הטמונה בשימוש בנשק בעיבורה של עיר ומוכיחה כי כל אדם באשר הוא עשוי היה להיפגע מן הירי.",דיון
"ת""פ 29014-10-11","גם העבירה של פציעה בנסיבות מחמירות אותה ביצעו שאר הנאשמים היא עבירה חמורה. נאשמים אלה היכו במקלות ואגרופים מתלוננים שלא פגעו בהם, בשל סכסוך של מה בכך. לא בכדי נקב המחוקק בצידה של העבירה עונש מאסר מירבי של 6 שנות מאסר. גם פגיעה במקל או באגרוף עשויה להסתיים בנזק חמור, קל וחומר כשמוחמד היכה במקל בראשו של עלי השרוע על הקרקע פצוע בעקבות הירי.",דיון
"ת""פ 29014-10-11","עם זאת, ברור שאין להשוות בין חומרת מעשיהם של נאשמים אלה לחומרת מעשיו של מוחמד, אשר לא רק נשא והוביל נשק – עבירה חמורה מאוד בעצמה – אלא גם ירה בו וגרם לעלי חבלה חמורה.",דיון
"ת""פ 29014-10-11","בעניינו של עותמאן ראוי לדעתי לכבד את הסדר הטיעון אליו הגיעו הצדדים בהיותו עומד במבחן האיזון אשר נקבע בפרשת פלוני (רע""פ 1958/88 פלוני נ' מדינת ישראל, פ""ד נד(1), 577) ונתמך בהמלצת שרות המבחן וחוות דעתו של הממונה על עבודות שרות. ",דיון
"ת""פ 29014-10-11",שלושה נאשמים אלה היו שותפים לפרשה אחת ולמעשה פעלו בצורה דומה.,דיון
"ת""פ 29014-10-11","מכאן נשאלת השאלה, האם קיימים ביניהם הבדלים המצדיקים הבחנה משמעותית בענישה, ובעיקר האם ראוי כי עותמאן ירצה מאסר בעבודות שרות ואילו סאלח ואחמד ירצו מאסר מאחורי סורג ובריח?",דיון
"ת""פ 29014-10-11","בנושא זה פסק בית המשפט העליון לאחרונה, מפי כב' השופט הנדל, כדלקמן:",דיון
"ת""פ 29014-10-11","(ע""פ 5195/11 גיאורגי קריניאן נ' מדינת ישראל (טרם פורסם, ניתן ביום 28.3.12). ",דיון
"ת""פ 29014-10-11","כזכור, כתב האישום לא ייחס לסאלח ולאחמד עבירת פציעה נפרדת בגין הפגיעה שפגע סאלח בעלי בעודו שרוע לאחר הירי על הריצפה ובגין הפגיעה שפגע אחמד בראשיד עם מכוניתו. יחד עם זאת, ברור כי לצורך גזירת העונש חלקם חמור יותר מזה של עותמאן. אולם, בקשר לפגיעה שפגע אחמד בראשיד באמצעות מכוניתו ולאור תיאור העובדות בנושא זה בכתב האישום – ""נהיגה  איטית בנסיעה אחורנית"" – נותר ספק אם כלל ניתן ליחס לו עבירה של ""פציעה"" ויותר סביר בעיני שמדובר בעבירה של ""מעשי פזיזות ורשלנות"" לפי סעיף 338(א)(1) לחוק העונשין. גם עבירה זו הינה חמורה אך חומרתה פחותה מזו של ""פציעה בנסיבות מחמירות"" הואיל והמצב הנפשי הדרוש לקיומה הוא רשלנות ולא מודעות, והמחוקק נקב לצידה עונש מאסר מירבי של 3 שנים ולא 6 שנים.",דיון
"ת""פ 29014-10-11","בהקשר זה ראוי גם לזכור כי לסאלח יש עבר פלילי, אף אם לא מכביד.",דיון
"ת""פ 29014-10-11","כללו של דבר, הגעתי למסקנה כי ראוי להשית על שני הנאשמים, עותמאן ואחמד, עונש דומה הואיל וחלקם במעשה העבירה ונסיבותיהם האישיות דומות, למרות הפגיעה שפגע אחמד באמצעות המכונית בראשיד. הסיבה לכך היא שמדובר בשני נאשמים נעדרי עבר פלילי ששרות המבחן ממליץ לגבי שניהם כי לא יושת עליהם מאסר בפועל. הפגיעה שפגע אחמד באמצעות המכונית בראשיד בוצעה במהירות איטית, תוך נסיעה אחורנית והנזקים בעקבות פגיעה זו לא היו חמורים.",דיון
"ת""פ 29014-10-11","איני מוצא הצדקה כי רק בעיקר בשל הסדר הטיעון ""יינצל"" עותמאן מעונש מאסר בפועל בעוד אחמד שאף הוא אדם נורמטיבי, בעל משפחה ואב לילדים, בר שיקום, נעדר עבר פלילי ואף נכה בשיעור 69%, ירצה מאסר מאחורי סורג ובריח.",דיון
"ת""פ 29014-10-11","אכן, צריך להיות הבדל מסויים בענישה בין שניהם אך הבדל זה ניתן – בנסיבותיו של מקרה זה - ""לאזנו"" באמצעות חיובו של אחמד לשלם פיצוי לראשיד וכן קנס (במקום חילוט רכבו).",דיון
"ת""פ 29014-10-11","כנגד החומרה הנוספת הטמונה בפגיעה בראשיד באמצעות הרכב, קיימת כאמור המלצת שרות המבחן והחשש לפגיעה רגשית ותעסוקתית באחמד שכן אין זה בטוח כי יוכל להשתקם במידה וייגזר עליו עונש מאסר מאחורי סורג ובריח.",דיון
"ת""פ 29014-10-11","אמנם המלצת שירות המבחן כשמה כן היא ואין בית המשפט מחוייב לקבלה אולם, בנסיבות עניינו של אחמד לא מצאתי סיבה שלא לקבלה אלא להיפך.",דיון
"ת""פ 29014-10-11","בנושא חילוט הרכב, בהתייחס לכלל נסיבות המקרה ונכותו של אחמד, למרות שהרכב שימש ככלי לפציעתו של ראשיד, הנני בדעה כי חילוטו יהווה עונש בלתי מידתי. מאידך גיסא, ראוי ""לאזן"" נושא זה באמצעות תשלום קנס.",דיון
"ת""פ 29014-10-11","לא נשתכחה ממני טענת ב""כ המאשימה לפיה אחת הסיבות המצדיקות לדעתו השתת עונש מאסר מאחורי סורג ובריח לאחמד, הינה שהותו הקצרה יותר במעצר לעומת עותמאן. אולם, המעצר איננו עונש ומיועד לשרת מטרות שונות לחלוטין וממילא לא ינוכה מתקופת המאסר שתרוצה בעבודות שרות ועל כן לא אוכל לראות בכך נימוק המצדיק סטיה כה מהותית מעקרון אחידות הענישה בנסיבות מקרה זה.",דיון
"ת""פ 29014-10-11","על מנת לחזק את שיקול הרתעת היחיד, יש בדעתי ליתן ""צו מבחן"" לא רק לאחמד, לגביו התבקש מתן צו המבחן ע""י שרות המבחן, אלא גם לעותמאן, על אף שזה לא הביע נזקקות טיפולית וק. המבחן לא ביקש להעמידו במבחן.",דיון
"ת""פ 29014-10-11","לעיתים, אף שאדם אינו מביע נזקקות טיפולית, במשך הזמן יכול הוא לצאת נשכר",דיון
"ת""פ 29014-10-11","מכך, ובנוסף מאפשר צו המבחן להשית על מי שמפר אותו, בכל דרך שהיא או ע""י",דיון
"ת""פ 29014-10-11","ביצוע עבירה נוספת בתקופת המבחן, להענישו שוב בגין העבירה בה נדון בתיק זה ומכאן מושגת הרתעה נוספת.",דיון
"ת""פ 29014-10-11","לעומת זאת, אני מוצא בהתנהגותו של סאלח חומרה מיוחדת המצדיקה ענישה חמורה יותר מזו שתושת על עותמאן ואחמד, בשל היותו המבוגר, האב וראש המשפחה, שצריך היה למנוע את הארוע ואולם, סאלח לא רק שלא מנע את הארוע אלא אף החריפו וכשראה את המתלונן עלי שרוע על הקרקע לאחר שנפגע מן הירי של בנו מוחמד, במקום לעצור בשלב הזה ""בנפול יריבו"", ניצל את חוסר האונים של עלי והיכהו במקל על ראשו כשהוא שרוע על הריצפה, פצוע וחסר יכולת להתגונן. התנהגותו של סאלח חמורה בעיני מזו של עותמאן ואחמד בשל שני הנימוקים גם יחד, היותו ""המבוגר האחראי"" שלא מנע את הארוע והכאת אדם פצוע השרוע על הקרקע ומצביעה על סכנה עתידית רבה ממנו. גם חרטתו לאו חרטה אמיתית היא בעיני.",דיון
"ת""פ 29014-10-11","הוסף לאלה את העדר ההמלצה של שרות המבחן הנובעת מהעדר לקיחת אחריות אמיתית ועל כורחך אתה אומר, למרות גילו המבוגר וחולייו, שראוי הוא לענישה חמורה יותר. מובן שאתחשב לקולא בתקופת מעצרו של סאלח, כ- 3 וחצי חודשים, ובתקופת ""מעצר הבית"" במקום מרוחק מביתו במשך כ- 3 חודשים. אולם, נסיבות אלה ישפיע על אורך תקופת המאסר בלבד.",דיון
"ת""פ 29014-10-11","נסיבות ""השתתפותו היחסית"" של סאלח מצדיקות סטייה מעיקרון אחידות הענישה ודווקא השתת עונש זהה לעונשם של אחמד ועותמאן יהווה ""שוויון מלאכותי"" כפי שנפסק בפרשת קריניאן הנ""ל.",דיון
"ת""פ 29014-10-11","היטב אני מודע לקושי הטמון בהחזרת אדם אשר שוחרר מן המעצר אל בין כותלי הכלא. אולם, במקרה זה, לאור הנסיבות המיוחדות לחומרא בעניינו של סאלח כפי שפורטו לעיל, אין מנוס מכך, במיוחד בשל נימוקי גמול והרתעה.",דיון
"ת""פ 29014-10-11","לאור כל האמור לעיל, אני גוזר על הנאשמים את העונשים הבאים:",דיון
"ת""פ 29014-10-11",ארבע שנות מאסר בפועל בניכוי תקופת מעצרו מיום 2.10.11 ועד היום.,על הנאשם מוחמד בכרי 
"ת""פ 29014-10-11","שנתיים מאסר על תנאי, לבל יעבור במשך שלוש שנים כל עבירת אלימות מסוג פשע או עבירות בנשק.",על הנאשם מוחמד בכרי 
"ת""פ 29014-10-11","על מוחמד לשלם למתלונן עלי בכרי פיצויים בסך של 40,000 ₪ וזאת עד ליום 2.9.12.",על הנאשם מוחמד בכרי 
"ת""פ 29014-10-11",שניים עשר חודשי מאסר בפועל בניכוי תקופת מעצרו מיום 6.10.11 ועד ליום 24.1.12.,על הנאשם סאלח בכרי 
"ת""פ 29014-10-11","שמונה חודשי מאסר על תנאי, לבל יעבור במשך שנתיים כל עבירת אלימות.",על הנאשם סאלח בכרי 
"ת""פ 29014-10-11","על סאלח לשלם לכל אחד מן המתלוננים עבדאללה וחסן בכרי פיצויים בסך של  
5,000 ₪ ולמתלונן עלי בכרי פיצויים בסך 10,000 ₪ וזאת עד ליום 2.9.12.",על הנאשם סאלח בכרי 
"ת""פ 29014-10-11","שישה חודשי מאסר בפועל – ללא ניכוי תקופת המעצר – אשר ירוצו בדרך של עבודות שרות, על פי חוות דעתו של הממונה על עבודות שרות מיום 28.3.12, במשטרת כרמיאל.",על הנאשם עותמאן בכרי 
"ת""פ 29014-10-11","על עותמאן להתייצב לצורך קליטה, הצבה ותחילת עבודות השרות, ביום 3.5.12, במשרדי הממונה על עבודות שרות במפקדת מחוז הצפון של שב""ס, במתחם בית סוהר חרמון, עד השעה 08:00.",על הנאשם עותמאן בכרי 
"ת""פ 29014-10-11","שמונה חודשי מאסר על תנאי, לבל יעבור במשך שנתיים כל עבירת אלימות.",על הנאשם עותמאן בכרי 
"ת""פ 29014-10-11",אני נותן בזאת צו מבחן בעניינו של עותמאן למשך שנתיים.,על הנאשם עותמאן בכרי 
"ת""פ 29014-10-11","הוסבר לעותמאן בלשון ""פשוטה"" כי במידה ולא יעמוד בתנאי המבחן או יעבור ""עבירה נוספת"", עלול להיגזר עליו עונש נוסף בגין העבירה בה הורשע בתיק זה.",על הנאשם עותמאן בכרי 
"ת""פ 29014-10-11","על עותמאן לשלם לכל אחד מן המתלוננים עבדאללה, חסן ועלי בכרי פיצויים בסך של 3,000 ₪ וזאת עד ליום 2.9.12.",על הנאשם עותמאן בכרי 
"ת""פ 29014-10-11","יש בדעתי לשקול גם בעניינו של אחמד, כאמור, השתת עונש מאסר לריצוי בעבודות שרות וזאת לאחר קבלת חוות דעתו של הממונה על עבודות שרות ועל כן לא אגזור דינו כעת, אלא במועד אחר.",על הנאשם אחמד בכרי 
"ת""פ 29014-10-11","מובהר בזאת שאף כי יש בדעתי לשקול השתת עונש מאסר על אחמד שירוצה בעבודות שרות, אין לראות בכך ""התחייבות"" כי זה יהיה גזר דינו של אחמד.",על הנאשם אחמד בכרי 
"ת""פ 29014-10-11","אני מורה לממונה על עבודות שרות בשב""ס להמציא לבית המשפט חוות דעתו בדבר התאמת אחמד בכרי לריצוי מאסר בעבודות שרות, עד ליום 20.5.12.",על הנאשם אחמד בכרי 
"ת""פ 29014-10-11","אני דוחה את המשך הדיון בעניינו של אחמד ליום 23.5.12, שעה 15:00.",על הנאשם אחמד בכרי 
"ת""פ 29014-10-11",המזכירות תשלח העתק גזר הדין לממונה על עבודות שרות ולשרות המבחן למבוגרים.,"הודע לנאשם אחמד חובתו להתייצב במועד הנ""ל. "
"ת""פ 29014-10-11","הודעה לנאשמים מוחמד, סאלח ועותמאן זכות הערעור לבית המשפט העליון תוך 45 ימים.","הודע לנאשם אחמד חובתו להתייצב במועד הנ""ל. "
"ת""פ 29014-10-11","ניתן והודע היום, ז' אייר תשע""ב, 29.4.12, בנוכחות הנאשמים וב""כ הצדדים.","הודע לנאשם אחמד חובתו להתייצב במועד הנ""ל. "
"ת""פ 29014-10-11","גלעד, שופט",54678313
"ת""פ 29014-10-11",מ' גלעד 54678313,54678313
"ת""פ 29014-10-11",קלדנית: ליאת פ. ,54678313
"ת""פ 29014-10-11",נוסח מסמך זה כפוף לשינויי ניסוח ועריכה,54678313
"ת""פ 29014-10-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
