verdict,text,part
"ת""פ 28898-12-12","ת""פ 28898-12-12 רשות המיסים ירושלים-מחלקה פלילית נ' יעלה רהיטי איכות (2008) בע""מ ואח'",בית משפט השלום ברמלה
"ת""פ 28898-12-12",מספר בקשה:1,בית משפט השלום ברמלה
"ת""פ 28898-12-12",כב' השופט  הישאם  אבו שחאדה,בפני 
"ת""פ 28898-12-12",כב' השופט  הישאם  אבו שחאדה,בפני 
"ת""פ 28898-12-12","מדינת ישראל 
רשות המיסים ירושלים – מחלקה פלילית 
ע""י ב""כ עוה""ד אמנו",בעניין:
"ת""פ 28898-12-12",משה בלישה,נגד
"ת""פ 28898-12-12","יעלה רהיטי איכות (2008) בע""מ",נגד
"ת""פ 28898-12-12","פקודת מס הכנסה [נוסח חדש]: סע'  216(4), 224",חקיקה שאוזכרה: 
"ת""פ 28898-12-12","הנאשמת 1 הינה חברה פרטית העוסקת במכירת רהיטים ונאשם 2 שימש כמנהל פעיל של הנאשמת 1 בכל התקופות הרלוונטיות לכתב האישום. הנאשמים הורשעו על פי הודאתם בשלושה אישומים שבכל אחד מהם העבירות הבאות: אי הגשת דו""ח במועד לפי סעיף 216(4) לפקודת מס הכנסה וכן אחריות מנהלים לפי סעיף 224 לפקודת מס הכנסה. לפי האישום הראשון, השני והשלישי, הנאשמים לא הגישו דו""ח על הכנסותיהם לפקיד שומה לשנת המס 2010, 2011 ו-2012 בהתאמה.",גזר דין
"ת""פ 28898-12-12","המאשימה עתרה למאסר על תנאי, קנס והתחייבות כספית. אין מחלוקת שהנאשמים הסירו את מלוא המחדלים בגין העבירות נשוא כתב האישום. לטענת ב""כ המאשימה, בשנת 2010 הדו""ח שלא הוגש התייחס למחזור כולל בסך של כ-שישה מיליון ₪, הדו""ח של שנת 2011 התייחס למחזור כולל של קרוב לחצי מיליון ₪ והדוח של שנת 2012  התייחס למחזור כולל בסך של כשני מיליון ₪. המאשימה טענה שמתחם הקנס ההולם לכל אחד מהאישומים נע בין 8,500 ₪ ל-29,000 ₪, וכי יש להשית על נאשם 2 קנס בסך של 29,000 ₪ בגין כל מכלול העבירות. לנאשם 2 אין עבר פלילי קודם.",גזר דין
"ת""פ 28898-12-12","לטענת הנאשמים, נאשמת 1 נקלעה לקשיים כלכלים ועקב כך בוצעו העבירות נשוא כתב האישום. כנגד נאשם 2 ניתן צו כינוס נכסים בשל קריסתו הכלכלית וכן הגיש את רשימת התיקים שפתוחים כנגדו בלשכות ההוצאה לפועל.",גזר דין
"ת""פ 28898-12-12","מאחר והצדדים הסכימו ביניהם שלגבי רכיב המאסר יש להסתפק במאסר על תנאי, אין צורך לקבוע את מתחם העונש ההולם לגבי רכיב המאסר. יובהר שבכוונתי לכבד את ההסכמה שביניהם בעניין זה. על כן, נותר רק להגדיר את מתחם הקנס ההולם. מתחם הקנס ההולם צריך לקחת בחשבון את חומרת העבירות שבוצעו וכן את מצבו הכלכלי של הנאשם (סעיף 40ח לחוק העונשין התשל""ז – 1977). מתחם הקנס ההולם שהוצע על ידי בא כוח המאשימה מקובל עליי והינו לוקח בחשבון את שני הפרמטרים שציינתי.",גזר דין
"ת""פ 28898-12-12",בעת קביעת הקנס המתאים בתוך מתחם הקנס ההולם לקחתי בחשבון את כל הנתונים שלהלן:,גזר דין
"ת""פ 28898-12-12","לקולא – העדר עבר פלילי; הודאה וחיסכון בזמן שיפוטי; הסרת המחדלים, וזאת כנתון שמלמד על תיקון הנזקים שנגרמו בעקבות העבירות שבוצעו.",גזר דין
"ת""פ 28898-12-12","לחומרא – העובדה שמדובר בשלושה אישומים לשלוש שנים רציפות; היקף המחזורים בכל אחת מהשנים 2010, 2011 ו-2012.",גזר דין
"ת""פ 28898-12-12","לאור כל האמור לעיל, הנני משית על הנאשמים את העונשים הבאים:",גזר דין
"ת""פ 28898-12-12","כל אחד מהנאשמים ישלם קנס בסך של 18,000 ₪. לגבי נאשם 2, הנני קובע מאסר חלף קנס של 30 ימים. כל אחד מהקנסות ישולם ב-20 תשלומים חודשיים שווים ורצופים כאשר הראשון שבהם עד ליום 1.7.14 והיתרה ב-1 לכל חודש שלאחריו. היה ואחד התשלומים לא ישולם במועד אזי יעמוד מלוא סכום הקנס לפרעון מידי.",גזר דין
"ת""פ 28898-12-12","כל אחד מהנאשמים יחתום על התחייבות כספית בסך של 15,000 ₪ להימנע במשך 3 שנים מהיום מביצוע עבירה מסוג עוון או פשע לפי פקודת מס הכנסה. ההתחייבות תיחתם עוד היום במזכירות בית משפט, היה ומי מהנאשמים לא יחתום, אזי נאשם 2 יאסר למשך 15 ימים.",גזר דין
"ת""פ 28898-12-12","הנני מטיל על נאשם 2, ארבעה חודשי מאסר על תנאי והתנאי הוא שבמשך 3 שנים מהיום נאשם 2 לא יבצע עבירה מסוג עוון או פשע לפי פקודת מס הכנסה.",גזר דין
"ת""פ 28898-12-12",זכות ערעור תוך 45 יום.,גזר דין
"ת""פ 28898-12-12","ניתן היום,  כ""ה אייר תשע""ד, 25 מאי 2014, במעמד הצדדים.",54678313
"ת""פ 28898-12-12",הישאם אבו שחאדה 54678313,54678313
"ת""פ 28898-12-12",נוסח מסמך זה כפוף לשינויי ניסוח ועריכה,54678313
"ת""פ 28898-12-12","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
