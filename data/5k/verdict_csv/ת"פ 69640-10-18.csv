verdict,text,part
"ת""פ 69640-10-18","ע""י עו""ד אור גבאי",מדינת ישראל
"ת""פ 69640-10-18","ע""י עו""ד שלמה גיגי, עו""ד בדריה עותמאן",מוחמד עדואן 
"ת""פ 69640-10-18","חוק העונשין, תשל""ז-1977: סע'  29, 40ט', 144, 144(א), 144(ב2)",חקיקה שאוזכרה: 
"ת""פ 69640-10-18","הנאשם הורשע על יסוד הודאתו בעבירות של ניסיון לסחר בנשק, לפי סעיף 144(ב2) בצירוף סעיף 29 לחוק העונשין; אחזקת נשק לפי סעיף 144(א) לחוק העונשין. ואלה המעשים: הנאשם הינו חבר של מחמד אבו-הייכל המשרת כחייל בגדוד הובלה בצה""ל ומשמש נהג משאית. בתאריך 15.10.18 נכנס אבו הייכל לאוהל בבסיס בדרום הארץ, נטל נשק צה""לי מסוג M4 מתחת למזרון אחד החיילים, הכניס הנשק למשאית ונסע מהבסיס, ובדרכו התקשר לנאשם, סיפר לו על הנשק והציע לנאשם למכור את הנשק ואף שלח לנאשם תמונה של הנשק. אבו הייכל והנאשם נפגשו בשעה 18:30 סמוך למחלף בן-שמן. אבו הייכל הכניס הנשק, בהתאם להוראת הנאשם, לתא המטען של הרכב עמו הגיע הנאשם למפגש. הנאשם נהג ברכב עם הנשק לכפר עין נקובא. זמן קצר אחר כך יצר הנאשם קשר עם מחמוד עבדאללה והציע לו לקנות הנשק תמורת עשרות אלפי שקלים. מחמוד עבדאללה סירב לשלם מלוא הסכום והציע לקנות הנשק בסכום קטן יותר. בהמשך הגיע הנאשם לביתו של מחמוד בעין נקובא והראה לו את הנשק.",גזר דין
"ת""פ 69640-10-18","הנאשם, יליד 31.10.1996, מתגורר בבית הוריו בכפר עין נקובא, בוגר 12 שנות לימוד, בעל תעודת בגרות, עבד כראש צוות ניקיון במע""צ, בן למשפחה נורמטיבית, עברו נקי, מגלה יציבות במסגרות לימוד ועבודה. שירות המבחן ציין כי הנאשם לקח אחריות אף כי נוטה לצמצם חלקו באירוע. בחודשים האחרונים שולב בקבוצה טיפולית התורמת ליכולת התבוננות פנימית וביקורתיות. גורמי הסיכון הם גישה מרצה של הנאשם ואישיות צעירה ולא מגובשת. גורמי הסיכוי מצד שני, הם משפחה תומכת, כיבוד מסגרות, הרתמות לטיפול משקם. שירות המבחן ממליץ על המשך טיפול משקם, מאסר בעבודות שירות כדי למנוע כליאה נוספת העלולה להוות גורם מדרדר.",גזר דין
"ת""פ 69640-10-18",הנאשם היה עצור מאחורי סורג ובריח מיום 16.10.18 עד 14.2.19 ומאז נתון במעצר בית מלא עם איזוק אלקטרוני.,גזר דין
"ת""פ 69640-10-18","ב""כ המאשימה טען כי הערכים המוגנים בעבירות הנשק הן שמירה על החיים והביטחון החברתי, הדגיש כי הנשק לא נמצא עד היום, העבירות בוצעו עבור בצע כסף. מדיניות הענישה מבוססת על תקדימי בית המשפט העליון, לפיכך יש להחמיר בעבירות נשק (עפ""י 8045/17). הציבור זועק נגד מעשי פשע הנעשים בנשק ועל כן ביקש להעמיד מתחם ענישה 84-42 חודשי מאסר, ונוכח הנסיבות המקלות והתסקיר החיובי, טען כי יש למקם הנאשם בתחתית המתחם, בתוספת מאסר על תנאי וקנס.",גזר דין
"ת""פ 69640-10-18","ב""כ הנאשם טענו כי מדובר בילד צעיר, בן 22, ללא עבר פלילי שנקלע לאירוע, לא הבין חומרת מעשיו, לא יזם ולא תכנן, לקח אחריות, הביע חרטה, בסך הכל רצה לעזור לחבר. עקב המקרה פוטר מעבודתו, אמו הפסיקה לעבוד כדי לשמור עליו במעצר הבית, השתלב בהליך שיקומי מועיל ובעיקר העבירה ברף הנמוך של עבירות הנשק. המעצר בו שהה בכלא וכן מעצר הבית מהווים גורם מרתיע ומעידה חד פעמית אינה מצדיקה מאסר בפועל, אלא מתן הזדמנות. הסנגורים הפנו לפסיקה מקלה שהסתפקה בדרך כלל במאסר בעבודות שירות ובמקרה שלפנינו יש הצדקה לסטות ממתחם הענישה בשל שיקולי שיקום מובהקים.",גזר דין
"ת""פ 69640-10-18","הנאשם הביע צער וחרטה, הודה בטעות וביקש הזדמנות לחזור לעצמו.",גזר דין
"ת""פ 69640-10-18","לציין: עניינו של מחמד אבו הייכל, חייל צה""ל שהוציא הנשק מהבסיס הצבאי והעבירו לנאשם שלפנינו, נדון בבי""ד צבאי מטכ""ל מחוזי (תיק 646/18), שם אושר הסדר טיעון סגור של 60 חודשי מאסר בפועל, מאסרים על תנאי וקנס 5000 ₪.",גזר דין
"ת""פ 69640-10-18","מחמוד עבדאללה עמו ניהל הנאשם מו""מ למכירת הנשק נדון לחמישה וחצי חודשי מאסר בפועל (תקופת מעצרו) וכן מאסרים על תנאי (ת""פ 70242-10-18, בית משפט שלום ירושלים, גז""ד מיום 16.6.19). ",גזר דין
"ת""פ 69640-10-18","הערכים המוגנים בעבירות נשק וסחר בנשק הם שלמות הגוף וחיי אדם, שלום הציבור וביטחונו (ע""פ 8045/17 של ביהמ""ש העליון).",גזר דין
"ת""פ 69640-10-18","	באשר לענישה הנוהגת: בע""פ 8045/17 הנ""ל היו מספר נאשמים מעורבים בשורה של עסקאות נשק ונקבעו מתחמי ענישה שנעו בין 9-4 שנות מאסר, ולגבי נאשם שהורשע בעבירת נשק אחת נקבע מתחם 48-18 חודשי מאסר. הודגש כי נוכח היקף התופעה של סחר בנשק, יש להחמיר בענישה. ",גזר דין
"ת""פ 69640-10-18","בע""פ 4154/16 הורשע המערער בשני אישומים בעבירות סחר בנשק ונשיאת נשק, נקבע מתחם לכל אחד מהאישומים 60-24 חודשי מאסר וגזה""ד היה 45 חודשי מאסר. הערעור נדחה. ",גזר דין
"ת""פ 69640-10-18","בע""פ 785/15 הורשע המערער בשתי עבירות סחר בנשק, עבירת ניסיון לסחר וכן עבירות סמים, נקבעו מתחמי ענישה לכל אירוע בין 60-24 חודשים, ובערעור הומתק עונש המאסר ל-78 חודשי מאסר בפועל. ",גזר דין
"ת""פ 69640-10-18","פ. 59812-02-16 (מחוזי מרכז) הורשעה הנאשמת בעבירת סחר בנשק; מסירת ידיעה כוזבת; שיבוש מהלכי משפט. נקבע מתחם 36-18 חודשים לעבירת הנשק. ביהמ""ש החליט לסטות מהמתחם עקב נסיבות שיקום מיוחדות וגזר שישה חודשי מאסר לריצוי בעבודות שירות, מאסרים על תנאי, קנס 25,000 ₪ וצו מבחן.",גזר דין
"ת""פ 69640-10-18","42976-08-17 (מחוזי י-ם) הורשעו הנאשמים בסחר בכדורי אקדח וחלקי חילוף של נשק. נקבעו מתחמי ענישה בין עבודות שירות ומאסר עד 12, 18 חודשי מאסר ונגזרו מאסרים קצרים לריצוי בעבודות שירות למעט נאשם 2 שנדון ל-4 חודשי מאסר בפועל.",גזר דין
"ת""פ 69640-10-18","פ. 38015-01-12 (מחוזי חיפה) הורשע הנאשם ברכישת ואחזקת נשק, נקבע מתחם בין מאסר בעבודות שירות לבין 20 חודשי מאסר, ונגזר מאסר בעבודות שירות, מאסר על תנאי, קנס 2000 ₪ וצו מבחן.",גזר דין
"ת""פ 69640-10-18",פ. 35683-04-18 (מחוזי י-ם) הורשעו 4 נאשמים בעבירות סחר בנשק. נקבעו מתחמי ענישה בטווח 48-20 חודשי מאסר. נאשם 1 לו עבר פלילי נדון למאסר 34 חודשים; נאשם 2 ללא עבר נדון ל-20 חודשי מאסר בפועל; נאשם 3 לתשעה וחצי חודשי מאסר והנאשם האחרון ל-12 חודשי מאסר בפועל. כל הנאשמים נדונו למאסרים על תנאי ולקנסות.,גזר דין
"ת""פ 69640-10-18","באשר לנסיבות הקשורות בביצוע העבירות (סעיף 40ט' לחוק העונשין): הנאשם נענה לפנייתו של אבו הייכל, קיבל צילום של כלי הנשק, נסע ברכב כדי להיפגש עמו ואז הוביל את הנשק ברכבו. הנאשם הוא זה שניהל משא ומתן עם מחמוד ודרש סכום נכבד של עשרות אלפי שקלים. העסקה הזו לא יצאה אל הפועל אבל נזק נגרם שהרי הנשק לא נמצא עד היום ומהווה ככזה סכנה לציבור. הנאשם הסביר כי המניע היה רצון לעזור לחבר וכן תסכול (מאי גיוסו), אולם מעובדות כתב האישום עולה כי המניע היה כלכלי, בצע כסף.",גזר דין
"ת""פ 69640-10-18","על בסיס עיקרון ההלימה ובהתחשב בערכים החברתיים שנפגעו, מידת הפגיעה ומדיניות הענישה הנהוגה והנסיבות הקשורות בביצוע העבירות, אני מעמיד את מתחם העונש ההולם נע בין 36-15 חודשי מאסר.",גזר דין
"ת""פ 69640-10-18","העונש המתאים ייגזר בהתחשב בנסיבות שאינן קשורות בביצוע העבירות: הנאשם התחרט, נטל אחריו, הודה, חסך זמן. באשר לנסיבות אישיות: הנאשם בחור צעיר בן 22 ללא עבר פלילי, תפקד היטב עד האירוע הנראה כמעשה חד פעמי, משפחה תומכת והמלצה ברורה של שירות המבחן להליך שיקומי ולא כליאתי.",גזר דין
"ת""פ 69640-10-18","השיקולים לקולא הם מהותיים, אך אין בהם די כדי להימנע ממאסר בפועל, אך הם מאפשרים סטיית מה ממתחם הענישה. ונזכור כי עבירות הנשק הפכו למכת מדינה ממש ומדיניות הענישה הברורה הינה החמרה. אוסיף גם את כלל אחידות הענישה. מחולל האירוע אבו הייכל נדון ל-60 חודשי מאסר, בבצעו עבירת נשק תוך שירות צבאי. מחמוד נדון לחמישה וחצי חודשי מאסר. בקביעת רף הענישה אביא גם בחשבון תקופה ארוכה של מעצר בית ופיטורין מעבודה.",גזר דין
"ת""פ 69640-10-18",לאור מכלול שיקולים אלה אני גוזר על הנאשם העונשים הבאים:,גזר דין
"ת""פ 69640-10-18",מאסר בפועל לתקופה של 12 חודשים בניכוי ימי המעצר 14.2.19-16.10.18.,גזר דין
"ת""פ 69640-10-18",מאסר של 12 חודשים אם בתוך שלוש שנים יבצע עבירה בנשק בניגוד לסעיף 144 לחוק העונשין.,גזר דין
"ת""פ 69640-10-18",קנס בסך 5000 ₪ שישולם לא יאוחר מיום 31.12.2019.,גזר דין
"ת""פ 69640-10-18","5129371ניתן היום, ג' בכסלו התש""פ, 1 בדצמבר 2019, במעמד הצדדים.",זכות ערעור לבית המשפט העליון בתוך 45 יום. 
"ת""פ 69640-10-18",בית המשפט המחוזי בירושלים 54678313,"יעקב צבן, שופט"
"ת""פ 69640-10-18",נוסח מסמך זה כפוף לשינויי ניסוח ועריכה,"יעקב צבן, שופט"
"ת""פ 69640-10-18","בעניין עריכה ושינויים במסמכי פסיקה, חקיקה ועוד באתר נבו – הקש כאן","יעקב צבן, שופט"
