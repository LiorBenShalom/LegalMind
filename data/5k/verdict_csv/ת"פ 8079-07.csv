verdict,text,part
"ת""פ 8079-07","חוק העונשין, תשל""ז-1977: סע'  144(א), 329(א)(1), 340 א",חקיקה שאוזכרה: 
"ת""פ 8079-07","הנאשם הורשע, לאחר שמיעת ראיות, בעבירות של החזקת נשק שלא כדין, לפי סעיף 144(א) רישא לחוק העונשין תשל""ז-1977 (להלן:""החוק""), חבלה בכוונה מחמירה, לפי סעיף 329(א)(1) לחוק וירי באיזור מגורים, לפי סעיף 340 א לחוק.",כללי 
"ת""פ 8079-07","בהכרעת הדין נקבע כי בתאריך 24.3.06 בסמוך לשעה 14:30 הגיע הנאשם ברכב עם אחרים – אָחיו נאג'י אלחמידי (להלן:""נאג'י"") ועדנאן אלחמידי, לישוב שגב שלום ושם, ליד חנות המכולת שבכניסה לישוב, ירה באקדח לעבר רכב בו ישבו פארס אלחמידי ואיסמעיל אלחמידי (להלן:""פארס"" ו ""איסמעיל""), לאחר מכן ירה בסמיר אלחמידי (להלן:""סמיר""), שהיה בקרבת מקום ופצעו, הגיע לרכב בו היו פארס ואיסמעיל וירה בהם ופצעם.",כללי 
"ת""פ 8079-07","ב""כ המאשימה טענה כי מעשיו של הנאשם חמורים ביותר. הוא ירה בשלושת המתלוננים מטווח קצר ועזב את המקום, יחד עם האחרים, כשהוא מותיר את המתלוננים פצועים ושותתי דם. היא טענה כי שימוש בנשק חם באמצע היום במקום ציבורי, מסכן גם עוברי אורח תמימים שאינם קשורים לסכסוך והפנתה לגזר דינו של אחיו של הנאשם, נאג'י אלחמידי, שהורשע באותה פרשה ונדון בין היתר לשלוש שנות מאסר בפועל. היא ביקשה להשית על הנאשם מאסר ארוך– יותר מזה שהושת על נאג'י ומאסר על תנאי.",טענות הצדדים
"ת""פ 8079-07","ב""כ הנאשם הדגישה כי הנאשם איננו מודה בעשיית המעשים שבית המשפט קבע כי הוא ביצע. היא ביקשה להתחשב במשך הזמן שעבר מאז האירוע ועד היום ובכך שעדי התביעה גילו בהתנהגותם שאין להם עניין בהליך המשפטי. עוד ציינה כי לטענת המתלוננים, הירי היה כלפי הרגליים ולא במטרה לקפח חיים או לגרום לפגיעות קשות וכי פציעות המתלוננים לא היו מן הקשות, וכולם החלימו. לנאשם אין עבר פלילי ממשי. הוא אדם נורמטיבי, נשוי ואב לשמונה ילדים והוא המפרנס היחיד בביתו.",טענות הצדדים
"ת""פ 8079-07","עבירת הנשק והעבירה של חבלה בכוונה מחמירה, בהן הורשע הנאשם, חמורות. העונש הקבוע לצדן –  7 שנים ו- 20 שנה, בהתאמה, מדבר בעדו.",דיון והכרעה
"ת""פ 8079-07","""...תופעה נוראה זו פשתה בחברתנו, היתה כמחלה ממארת, וחובה היא המוטלת עלינו, על בית-המשפט, להעלות תרומתו למלחמה קשה זו. מלחמה היא שאסור לעשות בה ויתורים, שאם נוותר ונסלח תתגבר התופעה ותלך. חברתנו הפכה להיותה חברה אלימה, ותרומתו של בית-המשפט למלחמה באלימות היא בהטלת עונשים ראויים. בבואנו לגזור עונשים על עבריינים כמשיב שלפנינו, שומה עלינו לשוות נגד עינינו לא רק את המשיב ואת צורכי שיקומו; לא רק את משפחתו הסובלת בשל מעשיו; אלא גם את הנפגעים ממעשיו של המשיב ואת הנפגעים ממעשים-בכוח שייעשו אם לא נגיב בחומרה על מעשים כמעשה המשיב. 
ראשית לכל נזכור את יסוד הגמול שבענישה. אדם העושה מעשה רע, מעשה הפורע סידרי חברה, חייב לדעת כי החברה תשיב לו כגמולו. מעשה רע ייגמל בעונש קשה, מעשה רע מאד ייגמל בעונש קשה מאד. כך הוא אף באשר להרתעה, הרתעת היחיד והרתעת הרבים. יד קלה על סכין, אצבע קלה על הדק, כף יד קלה על רימון יד, כל אלה ייענשו בחומרה להרתעת היחיד והרבים"". (ע""פ 5753/04 מ""י נ' ירון רייכמן- פורסם בנבו)",דיון והכרעה
"ת""פ 8079-07","	ובע""פ 6163/09, מ""י נ' קיאל קשאש (פורסם בנבו), נאמר-",דיון והכרעה
"ת""פ 8079-07","נסיבות ביצוע העבירות, חמורות עד מאוד. הנאשם החזיק אקדח שלא כדין, ירה בו מספר יריות בתחום ישוב לעבר רכב בו ישבו שני אנשים, אחר כך ירה, מטווח קצר, לעבר אדם נוסף שהיה מחוץ לרכב ופגע בו באגן ובירך. דעתו לא התקררה והוא חזר לרכב, פתח את דלתו וירה ממרחק קצר לעבר גופם של השניים שישבו בו ופגע בהם - באחד בראשו וברגלו ובשני ברגלו, וגרם לשלושתם פציעות שהצריכו טיפול רפואי ואישפוז למשך 4 ימים.",דיון והכרעה
"ת""פ 8079-07","ירי מטווח קצר לעבר גוף אדם ופגיעה בו, עלול לגרום לפגיעות חמורות ואף למוות. עובדה פשוטה זו ידועה לכל והיא מלמדת על היורה כאמור שחיי אדם ושלמות גופו אינם נחשבים בעיניו וסכנתו לציבור גדולה.",דיון והכרעה
"ת""פ 8079-07","במקרה זה, המרחק בין תוצאה חמורה ביותר ואף קטלנית לתוצאה שהתרחשה בפועל, הוא של כחוט השערה.",דיון והכרעה
"ת""פ 8079-07","לנאשם עבר פלילי מסוים, ישן יחסית, הכולל עבירה של שימוש במסמך מזויף ועבירה של הפרעה לשוטר במילוי תפקידו, שאינני נותן לו משקל לעניין העונש כאן.",דיון והכרעה
"ת""פ 8079-07","אחיו של הנאשם, נאג'י אלחמידי, צעיר בשנתיים מהנאשם, עברו נקי והוא שירת בצה""ל, בהתנדבות, במשך שנתיים. הוא הורשע בת.פ. 8078/06 של בית משפט זה (כב' השופט י' צלקובניק) בהשתתפות בתקיפת יושבי הרכב – פארס ואיסמעיל, בכך שהתקרב לרכב עם הנאשם ועדנאן בכוונה לתקוף את יושביו וחסם את דרכו של איסמעיל שניסה להימלט מהרכב, לאחר שנורה ע""י הנאשם, ונדון ל 3 שנות מאסר בפועל. ערעור שהגיש לבית המשפט העליון על חומרת ענשו, נדחה. (ע""פ 2404/09 נאג'י אלחמידי נ' מדינ""י)",דיון והכרעה
"ת""פ 8079-07",לא יכול להיות חולק על כך שחלקו של הנאשם באירוע ומעשיו חמורים לאין ערוך מאלו של נאג'י.,דיון והכרעה
"ת""פ 8079-07","ההתרחשויות עליהן נותן הנאשם את הדין הן ממרץ 2006. כתב האישום הוגש במרץ 2007. התביעה התקשתה בהבאת עדיה המרכזיים לעדות ובשלב מסוים היא ביקשה מהיועץ המשפטי לממשלה לעכב את ההליכים והוא נענה לבקשה. ההליכים חודשו בסוף ינואר 2009, לאחר איתור עדי התביעה. שמיעת הראיות החלה במרץ 2009 והסתיימה בפברואר 2010. סיכומי המאשימה הוגשו ביום 16.03.10 וסיכומי הנאשם הוגשו ביום 28.07.10. הכרעת הדין ניתנה ביום 07.09.10 וביום 01.02.11 טענו הצדדים לעונש.",דיון והכרעה
"ת""פ 8079-07","ב""כ הנאשם טענה כי הימשכות ההליכים גרמה לנאשם עינוי דין שיש לקחתו בחשבון לקולא בגזירת העונש והפנתה לפסיקה רלוונטית. עוד טענה, כי המתלוננים הראו בהתנהגותם – הימנעותם להגיע למסירת עדות בבית המשפט, שאין להם עניין בהליך המשפטי וגם עובדה זו צריכה להשפיע לקולא על העונש שיגזר לנאשם.",דיון והכרעה
"ת""פ 8079-07","אכן, כתב האישום הוגש רק כשנה לאחר ההתרחשויות והמשפט עצמו ארך זמן, בעיקר  בשל הקושי להביא את עדי התביעה העיקריים לעדות בבית המשפט. בדעתי להתחשב בנתון זה, לקולא, בקביעת העונש.",דיון והכרעה
"ת""פ 8079-07","אינני מקבל את טענת ב""כ הנאשם כי התחמקות המתלוננים להגיע לעדות צריכה לפעול, כשלעצמה, להקלת עונשו של הנאשם. טענה ברוח זו נטענה ע""י ב""כ הנאשם בהקשר להצדקה בהמשך ניהול המשפט כשעדי התביעה העיקריים מתחמקים מהתייצבות לעדות וקיבלה התייחסות בהכרעת הדין.",דיון והכרעה
"ת""פ 8079-07","הנאשם כבן 34, נשוי ואב לשמונה. הוא מפרנס את משפחתו מיגיע כפיו כרתך. מעבידיו העידו עליו כי הוא עובד חרוץ מקצועי ונאמן ואדם חיובי, שקט ומנומס. עברו הפלילי איננו מכביד ואין בו עבירות מתחום האלימות.",דיון והכרעה
"ת""פ 8079-07","בנותני דעתי לעבירות בהן הורשע הנאשם, לנסיבותיהן, לסכנה הנובעת מהן, לפגיעה שנגרמה למתלוננים, לעונש שהושת על נאג'י אלחמידי, לנתוניו של הנאשם ולנסיבות חייו, להימשכות ההליכים ולטיעוני ב""כ הצדדים, אני דן את הנאשם לעונשים הבאים:",דיון והכרעה
"ת""פ 8079-07",5 שנות מאסר בפועל.,דיון והכרעה
"ת""פ 8079-07","12 חודשי מאסר על תנאי למשך שלוש שנים מיום שחרורו מהמאסר, שלא יעבור עבירה מסוג פשע.",דיון והכרעה
"ת""פ 8079-07",אני מחייב הנאשם לשלם לכל אחד מהמתלוננים פיצוי בסך 5000 ₪.,דיון והכרעה
"ת""פ 8079-07","ניתנה והודעה היום ל'  אדר א תשע""א, 06/03/2011 במעמד הנוכחים. ",<#4#>
"ת""פ 8079-07","אכן, הכלל הוא כי משנאשם נידון למאסר לתקופה משמעותית, עליו להתחיל בריצויה מיד. מנגד, משפט זה מתנהל מזה כ – 5 שנים והנאשם התייצב לכל הדיונים.",החלטה
"ת""פ 8079-07",נראה לי שניתן לעכב לזמן מה את התייצבות הנאשם לנשיאת עונשו בתנאי שיינתנו ערבויות מתאימות.,החלטה
"ת""פ 8079-07","הנאשם יוכל להתייצב לנשיאת עונשו עד ליום 06.04.11 בשעה 10:00, בתנאי שיפקיד בקופת בית המשפט סך של 20,000 ₪ וימציא שתי ערבויות צד ג' להנחת דעת מזכיר בית המשפט כל אחת בסך 20,000 ₪. בנוסף לכך מוצא בזה צו עיכוב יציאה מן הארץ נגד הנאשם ועל הנאשם להפקיד דרכונו במזכירות בית המשפט.",החלטה
"ת""פ 8079-07","ניתנה והודעה היום ל'  אדר א תשע""א, 06/03/2011 במעמד הנוכחים. ",<#6#>
"ת""פ 8079-07","אני מתיר לנאשם להפקיד את הסכום שנקבע, בקופת בית המשפט, עד מחר בשעה 12:00.",החלטה
"ת""פ 8079-07","על הנאשם לקיים את יתר התנאים שנקבעו, מיד. ",החלטה
"ת""פ 8079-07","ניתנה והודעה היום ל'  אדר א תשע""א, 06/03/2011 במעמד הנוכחים.   ",54678313
"ת""פ 8079-07",הוקלד על ידי: זיוה עובדיה,54678313
"ת""פ 8079-07",נוסח מסמך זה כפוף לשינויי ניסוח ועריכה,54678313
"ת""פ 8079-07","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
