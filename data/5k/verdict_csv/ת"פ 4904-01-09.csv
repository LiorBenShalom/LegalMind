verdict,text,part
"ת""פ 4904-01-09","ת""פ 4904-01-09 מדינת ישראל נ' חג'אב בן שחאדה(עציר)",בית המשפט המחוזי בחיפה
"ת""פ 4904-01-09","חוק העונשין, תשל""ז-1977: סע'  144(א), 441",חקיקה שאוזכרה: 
"ת""פ 4904-01-09","חוק העונשין, תשל""ז-1977: סע'  144(א), 441",חקיקה שאוזכרה: 
"ת""פ 4904-01-09","חוק העונשין, תשל""ז-1977: סע'  144(א), 441",חקיקה שאוזכרה: 
"ת""פ 4904-01-09","הנאשם הורשע על פי הודאתו (לאחר שחזר בו מכפירתו בעובדות כתב האישום, וכתב האישום תוקן בהסדר טיעון, שלא כלל הסכמה לעונש שיבוקש) בעבירה של התחזות כאדם אחר לפי סעיף 441 לחוק העונשין, התשל""ז-1977, ובעבירה של החזקת נשק לפי סעיף 144(א) לחוק זה.",גזר דין
"ת""פ 4904-01-09","על פי כתב האישום המתוקן, הציג עצמו הנאשם ביום 26/10/08 לפני פקידה במשרד הפנים, במרמה, כאחיו ודרש תעודת זהות על שמו של האח בטענו כי תעודת הזהות אבדה לו. הוא מילא טופס הנושא את פרטיו של האח, הצמיד לו את תמונתו שלו וחתם בשם האח. הונפקה לו תעודת זהות על שמו של האח כאשר תמונתו של הנאשם מופיעה בה. ",גזר דין
"ת""פ 4904-01-09",ביום 30/12/08 נהג הנאשם בטנדר. שוטרים עצרו את הנאשם לביקורת שגרתית ודרשו לבחון את מסמכיו. הנאשם הציג עצמו כאחיו והראה תעודת נהיגה על שמו של האח ואת תעודת הזהות שקיבל במרמה ממשרד הפנים.,גזר דין
"ת""פ 4904-01-09","השוטרים אף ערכו בדיקה ברכב ומצאו מתחת לשטיח שלרגלי מושב הנהג אקדח מאולתר, המסוגל לירות ולהמית אדם. בתוך קנה האקדח היה כדור 9 מ""מ, שהינו תחמושת על פי החוק. הנאשם נשא את האקדח והקליע בלא שיהיה לו רשיון כדין להחזיקם. הנאשם החזיק את האקדח במשך כשנה.",גזר דין
"ת""פ 4904-01-09",שתי העבירות בהן הורשע הנאשם הן חמורות: התחזות לאדם אחר מאפשרת לבצע עבירות תוך ייחוסן לאחר או הכשלת רשויות העקיפה לגלות מי ביצע את העבירה.,גזר דין
"ת""פ 4904-01-09",בנידוננו הנאשם השתמש בתעודת זהות שהוציא במרמה מספר חודשים לפני שנעצר על ידי השוטרים.,גזר דין
"ת""פ 4904-01-09","הנאשם הורשע על פי הודאתו גם בעבירת החזקת נשק ללא היתר. על רקע בעיות הביטחון, החשש שהנשק יגיע לגורמים עויינים למדינה, והבעיות החברתיות, דהיינו התגברות האלימות והשימוש בכלי נשק חם וקר לפתרון סכסוכים, להטלת אימה והשלטת תרבות שמחוץ לחוק, אף נכון הוא להתייחס לעבירות של החזקת נשק ללא היתר להחזיקו, בחומרה, תוך העדפת המטרה של הרתעה שבמטרות הענישה (ע""פ 4050/08 ליבוביץ נ' מדינת ישראל (ניתן ביום 27/7/08); ע""פ 72157/04 מדינת ישראל נ' מסארווה (ניתן ביום 13/01/2005)). בע""פ 761/07 מדינת ישראל נ' מיכאל אדרי (גז""ד ניתן ביום 22/2/07), הודגש הסיכון לחיי אדם שבעבירות אלו:",גזר דין
"ת""פ 4904-01-09","באת-כוח המדינה ביקשה להחמיר עם הנאשם ולגזור עליו מאסר בפועל, מאסר מותנה וקנס. היא הדגישה את התכנון מראש לקבלת התעודה המזויפת במטרה לבצע עבירות פליליות אחרות. הנאשם החזיק בתעודה המזויפת במשך תקופה לא קצרה והשתמש בה בניסיון להטעות את השוטרים במקרה שלפנינו. לגבי העבירה של החזקת האקדח, הציגה באת-כוח המאשימה, כפן נוסף לחומרה הטבועה בה, גם את העובדה שבעת שנעצר על ידי השוטרים החזיק הנאשם את האקדח בהישג יד, כשהוא מצויד בקליע ומוכן לשימוש.",גזר דין
"ת""פ 4904-01-09","הסניגור הפנה לנסיבות האישיות של הנאשם וביניהן לכך שהנאשם הוא בן למשפחה המכובדת במקום מגוריה (וראו עדות האופי של ראש המועצה בכפר מזרע), לכך שהנאשם עובד בדרך קבע, מאז היותו כבן 17 בקיבוץ כברי וכי ניתנה המלצה חיובית ביותר של המעביד, אשר אף הבטיח להמשיך ולהעסיקו לאחר סיום תקופת המאסר. עוד ביקש הסניגור שיילקח בחשבון לטובת הנאשם את הודאתו בפתח משפטו ואת הודאתו המיידית בחקירתו במשטרה, את העדר העבר הפלילי, את העובדה שאין כל ראיה כי הנאשם השתמש בתעודה מאז הנפקתה, את טענתו של הנאשם כי מצא את האקדח בקראוון נטוש ושהוא החזיק בו כיוון שהיה מאוים על ידי אחר, שתקף אותו בעבר.",גזר דין
"ת""פ 4904-01-09","הנאשם היה בן 24 שנים בעת ביצוע העבירות. הוא רווק החי עם  משפחתו, כאשר אביו חולה קשות, לרבות במחלת הסרטן. במשפחתו אירע אסון, כאשר אחיו נפגע קשה עקב כך שישן בחדר בו היה תנור אשר גרם לאובדן הכרתו ולפגיעה שהביאה לאח נכות מסוימת.",גזר דין
"ת""פ 4904-01-09","הסנגור ביקש שאתן את הבכורה לנסיבותיו האישיות של הנאשם, אלו הקשורות בו במשפחתו ואלו הקשורות לנסיבות המקילות בביצוע העבירות המיוחסות לו.",גזר דין
"ת""פ 4904-01-09","באת-כוח המאשימה הביאה פסיקה שבה הוטלו עונשי מאסר בפועל, שנעו בין שנתיים לשנה וחצי, אולם העובדות העולות מגזרי הדין, כמו מאלו שהוצגו על ידי הסנגור ושהעונשים שנגזרו בהם קלים בהרבה, אינם זהות למקרה שלפנינו.",גזר דין
"ת""פ 4904-01-09","בע""פ 6671/06 מדינת ישראל נ' מאדי סרור (גז""ד ניתן ביום 14/12/06) (להלן- ""עניין סרור"") הוטלו על המערער עקב נשיאת אקדח ותשעה קליעים בעל הרשעות קודמות, 15 חודשי מאסר בפועל (בית המשפט העליון העלה את העונש לעונש הנזכר). על אף שהנסיבות לגבי נשיאת הנשק היו חמורות יותר במידת מה בעניין סרור, הרי שם לא הייתה הרשעה בעבירה הנובעת מהשגת התעודה המזויפת ועשיית שימוש בה על מנת להטעות את השוטרים. בגין עבירה זו ועבירות נוספות של קבלת דבר במירמה ונהיגה בזמן פסילה, בע""פ 71082/05 מדינת ישראל נ' זהאד (ניתן ביום 18/3/2007), לאחר שהתקבל ערעורה של התביעה לבית משפט המחוזי על קולת העונש, הוטלו על המערער 18 חודשי מאסר בפועל. לצד הדגש על החומרה שבנהיגה בזמן פסילה, התייחס בית המשפט גם לעבירות של זיוף תעודת זהות והעבירות הנובעות מהשגתה:",גזר דין
"ת""פ 4904-01-09","על פסק הדין של בית המשפט המחוזי הוגש ערעור מטעם הנאשם לבית המשפט העליון, אך נדחה (רע""פ 2749/07 זהאד נ' מדינת ישראל (ניתן ביום 26/3/2007). ",גזר דין
"ת""פ 4904-01-09","לאחר ששקלתי את כל העומד לחובתו ולזכותו של הנאשם, וכשאני נותנת משקל להודאתו ולכך שאין לו הרשעות קודמות, אני גוזרת עליו 24 חודשי מאסר, מהם יישא הנאשם ב-16 חודשים במאסר בפועל ואילו שמונה חודשים יהיו על תנאי, והתנאי הוא שהנאשם לא יעבור במשך 3 שנים מיום שחרורו ממאסרו בגין תיק זה, עבירה שהורשע בה בתיק זה, ויורשע בגינה.",גזר דין
"ת""פ 4904-01-09","בהתחשב בתקופת המאסר שגזרתי על הנאשם, לא מצאתי לנכון לגזור עליו גם קנס.",גזר דין
"ת""פ 4904-01-09","תקופת המעצר, החל מיום 31/12/08 ועד היום, תנוכה מעונש המאסר בפועל שגזרתי עליו. ",גזר דין
"ת""פ 4904-01-09",והודעה זכות הערעור תוך 45 ימים מהיום לבית המשפט העליון.,54678313 
"ת""פ 4904-01-09",שושנה שטמר 54678313-/,54678313 
"ת""פ 4904-01-09","ניתן היום,  ג' סיון תשס""ט, 26 מאי 2009, בהעדר הצדדים.",54678313 
"ת""פ 4904-01-09",נוסח מסמך זה כפוף לשינויי ניסוח ועריכה,54678313 
