verdict,text,part
תפ (נצ') 2429∕04,"חוק סדר הדין הפלילי [נוסח משולב], תשמ""ב-1982: סע'  192","חוק זכויות נפגעי עבירה, תשס""א-2001: סע'  18"
תפ (נצ') 2429∕04,"מטעם הנאשם 2 ו- 4: בעצמם וע""י ב""כ עו""ד  עדנאן חליחל.","מטעם המאשימה: עו""ד רונן בנעים. "
תפ (נצ') 2429∕04,"מטעם הנאשם מס' 5: בעצמו וע""י ב""כ עו""ד נביל חאיק.","מטעם המאשימה: עו""ד רונן בנעים. "
תפ (נצ') 2429∕04,"הנאשמים הורשעו לאחר ניהול הוכחות בעבירות של תקיפת שוטר בנסיבות מחמירות והפרעה לשוטר במילוי תפקידו , כאשר נאשם 5 הורשע גם בעבירה של החזקת סכין שלא כדין.","גזר דין לנאשמים 2, 4 ו-5"
תפ (נצ') 2429∕04,"באירוע נשוא כתב האישום היו מעורבים שני נאשמים נוספים, אשר הורשעו בעבירות של הפרעה לשוטר במילוי תפקידו והעלבת עובד ציבור , תקיפת שוטר בנסיבות מחמירות (נאשם 1 בלבד) והיזק בזדון (נאשם 3 בלבד), ודינם נגזר למאסר של חודשיים שירוצה בעבודות שירות, מאסר על תנאי וקנס.","גזר דין לנאשמים 2, 4 ו-5"
תפ (נצ') 2429∕04,"חלקו של כל אחד מחמשת הנאשמים היה שונה, אך ככלל, וכפי שיתואר להלן, שלושת הנאשמים נותנים את הדין היום בגין אירוע אלים אשר התפתח בתגובה לדרישת השוטרים כי הנאשמים יפנו רכב אשר חסם נתיב נסיעה.","גזר דין לנאשמים 2, 4 ו-5"
תפ (נצ') 2429∕04,"עובדות המקרה פורטו בהרחבה בהכרעת הדין, אך לצורך גזר הדין אומר בתמצית כי ביום 8.5.04 , הבחינו שני שוטרים (להלן: ""תייסיר"" ו-""סאיל"") שהיו בסיור באזור יפיע בשני כלי רכב שעמדו סמוך למפרץ חניה בצומת היציאה מיפיע לכיוון מגדל העמק, באופן שאחד מכלי הרכב חוסם את נתיב הנסיעה ומפריע לתנועה.","גזר דין לנאשמים 2, 4 ו-5"
תפ (נצ') 2429∕04,"לאחר שביקשו השוטרים מהאנשים במקום להזיז את הרכב המפריע, ולאחר חילופי דברים עם נאשם 3 ונאשם 1 הגיעו נאשמים 2+4+5 והחלו לתקוף את השוטרים, כאשר נאשם 4 בועט בשוטר תייסיר בחזה, נאשם 2 מכה אותו בראשו באמצעות מוט שאחז בידו וכן בועט בו, ולאחר שנפל המוט מידו ניסה להרימו להמשיך לתקוף את תייסיר, ואילו נאשם 5 החזיק סכין בידו ופצע את תייסיר בידו באמצעותה.","גזר דין לנאשמים 2, 4 ו-5"
תפ (נצ') 2429∕04,"בתוך כך, הוציא השוטר סאיל מהניידת אלה והחזיקה בידו, אז בעט בו נאשם 5 ברגלו ובידו, נאבק עימו וניסה להוציא מידו בכוח את האלה, וכן הוציא סכין מכיס מכנסיו ונופף בה לעברו של סאיל.","גזר דין לנאשמים 2, 4 ו-5"
תפ (נצ') 2429∕04,"לאחר שהשוטר סאיל הופל על ידי האחרים שהיו במקום ולקחו ממנו את האלה, התקרב נאשם 5 אל סאיל כשהוא אוחז בסכין בידו. אז נאלץ סאיל להשתמש באקדחו וירה באוויר, ובכך מנע ממנו ומשאר הנאשמים מלהמשיך במעשיהם עד לבוא כוח תגבור לסיוע.","גזר דין לנאשמים 2, 4 ו-5"
תפ (נצ') 2429∕04,"כתוצאה ממעשיהם של הנאשמים נחבל תייסיר ונגרמו לו שריטה באמה, חתך ביד ימין ובשתי האצבעות, סימן בפניו וכן נפיחות ואדמומיות בעין.","גזר דין לנאשמים 2, 4 ו-5"
תפ (נצ') 2429∕04,"לאור גילם הצעיר של הנאשמים, וכמצוות המחוקק (לפחות לכל הנוגע לנאשמים 4 ו-5) הוגשו תסקירי שירות המבחן בעניינם וב""כ הצדדים השמיעו טיעוניהם.","גזר דין לנאשמים 2, 4 ו-5"
תפ (נצ') 2429∕04,"באופן כללי, ביקש בא כוח המאשימה לגזור על שלושת הנאשמים מאסר בפועל ממש, כשהוא מדגיש את חומרת העבירות ונסיבותיהן החמורות, ואת השימוש בנשק הקר מצידו של נאשם 5.","גזר דין לנאשמים 2, 4 ו-5"
תפ (נצ') 2429∕04,"עוד ציין התובע לחומרה את העובדה שחלקם של הנאשמים באירוע גדול יותר מחלקם נאשמים 1+ 3, ובעיקר הדגיש כי לא נטלו אחריות על מעשיהם בפני שירות המבחן, אלא הטילו את האשמה על השוטרים באירוע.","גזר דין לנאשמים 2, 4 ו-5"
תפ (נצ') 2429∕04,"במסגרת הטיעונים לעונש ביקש התובע להגיש את מזכרו של השוטר תייסיר, בו ערך את תחושותיו ורשמיו מהאירוע, ואת הנזקים שנגרמו לו כתוצאה מתקיפת הנאשמים.","גזר דין לנאשמים 2, 4 ו-5"
תפ (נצ') 2429∕04,"בצדק טוענים הסנגורים כי אין להתייחס לעובדות אשר אינן מהוות חלק מהצהרת הנפגע כמשמעותה בסעיף 18 לחוק נפגעי עבירה- תשס""א, אשר מתייחסות למעשה העבירה עצמו על פני הנזקים שנגרמו לתייסיר.","גזר דין לנאשמים 2, 4 ו-5"
תפ (נצ') 2429∕04,"משכך, מתעלמת אני מן הדיווח שמוסר תייסיר, ככל שהוא חורג מגבולות הצהרת נזקיו, אך יחד עם זאת, אציין כי תייסיר מדווח על חוסר אונים בעקבות האירוע, ועל תחושות חוסר ביטחון עצמי היות וסך הכל ביקש למלא את תפקידו נאמנה מחד, ונתקל מאידך, בתגובה ברוטאלית מצד הנאשמים.","גזר דין לנאשמים 2, 4 ו-5"
תפ (נצ') 2429∕04,"הסנגורים טענו מנגד כי יש לבטל את הרשעתם של הנאשמים בהתאם לסעיף 192 לחסד""פ, לאור העובדה שמדובר בשלושה נאשמים צעירים, ללא עבר פלילי (למעט עבירת נהיגה תחת השפעת אלכוהול לנאשם 2, בעטייה לא הורשע בסופו של יום), ששירות המבחן ערך תסקירים חיוביים בעניינם, בסופם הוא ממליץ על עונש שירות לתועלת הציבור בלבד.","גזר דין לנאשמים 2, 4 ו-5"
תפ (נצ') 2429∕04,"סנגורו של נאשם 5 טען גם טענות לגבי אלימות מצד השוטרים, אך אלו נותרו בגדר טענות בלבד ללא כל בסיס להסתמך עליו.","גזר דין לנאשמים 2, 4 ו-5"
תפ (נצ') 2429∕04,"בנוסף, הגישו הסנגורים לעיוני פסיקה בעבירות דומות בהם נדונו הנאשמים מאסרים על תנאי ומאסרים לריצוי בעבודות שירות,  וביקשו לאבחן את הפסיקה אותה הגיש ב""כ המאשימה מעניינם של הנאשמים.","גזר דין לנאשמים 2, 4 ו-5"
תפ (נצ') 2429∕04,"הנאשם מס' 2 עאמר בשארה, הינו כבן 28, נשוי , ומנהל אורח חיים תקין. הוא הופנה בעבר לשירות המבחן בגין עבירה של נהיגה תחת השפעת אלכוהול,  בגינה נידון לביצוע שירות לתועלת הציבור ללא הרשעה.","גזר דין לנאשמים 2, 4 ו-5"
תפ (נצ') 2429∕04,"הנאשם בוגר 12 שנות לימוד, ועבד לאחר לימודיו בעבודות מזדמנות. כיום עובד הנאשם  בסופרמרקט בקרית ים, מגלה התמדה בעבודתו מזה כשבע שנים ומביע סיפוק אישי הן מעבודתו והן מיחסיו עם בת זוגו.","גזר דין לנאשמים 2, 4 ו-5"
תפ (נצ') 2429∕04,"שירות המבחן מדווח כי הנאשם מתקשה לקבל אחריות על מעשיו וחומרתם, אינו מחובר לכישלונו, וטוען שהיה זה הוא שהותקף יחד עם חבריו על ידי השוטרים ללא כל סיבה מוצדקת, כאשר הוא חש שנעשה לו עוול.","גזר דין לנאשמים 2, 4 ו-5"
תפ (נצ') 2429∕04,"שירות המבחן התרשם עוד כי הנאשם נטה להכחיש את מעורבותו בעבירה ולעשות מינימליזציה לחומרתה. אין הוא מביע נזקקות לטיפול, ובהעדר מודעות עצמית לכישלונו, אין שירות המבחן בא בכל המלצה בעניינו.","גזר דין לנאשמים 2, 4 ו-5"
תפ (נצ') 2429∕04,"הנאשם מס' 4 סובחי דחדל הינו כבן 22, רווק ומתגורר עם הוריו ביפיע. אין לו כל עבר פלילי. הוא סיים 12 שנות לימוד, אינו עובד כיום ונמצא בגישוש לגבי עתידו התעסוקתי.","גזר דין לנאשמים 2, 4 ו-5"
תפ (נצ') 2429∕04,"גם נאשם זה אינו נוטל אחריות למעשיו, מכחיש את המיוחס לו בכתב האישום ומשליך את האחריות על השוטרים. בדומה לנאשם 2, אף הוא טוען שהיו אלה השוטרים שתקפו אותם ללא סיבה.","גזר דין לנאשמים 2, 4 ו-5"
תפ (נצ') 2429∕04,"אין הנאשם מביע נזקקות לטיפול, למרות ניסיונותיו של שירות המבחן לגייסו לתהליך טיפולי ולשלבו בקבוצה טיפולית.","גזר דין לנאשמים 2, 4 ו-5"
תפ (נצ') 2429∕04,"שירות המבחן סבר כי לאור העובדה כי מדובר בהסתבכות ראשונה ויחידה בפלילים, ועל מנת שלא לפגוע בעתידו המקצועי, היה נוטה להמליץ על של""צ. אולם לאור חוסר המודעות וקשייו להתחבר לחלקו בביצוע העבירה, מתקשה שירות המבחן לבוא בעמדה חד משמעית בעניינו, ומותיר זאת לשיקול דעתו של בית המשפט.","גזר דין לנאשמים 2, 4 ו-5"
תפ (נצ') 2429∕04,"הנאשם מס' 5 סאמר עואד הינו כבן 22, רווק, סיים 12 שנות לימוד ובעל בגרות מלאה, ואין לחובתו עבר פלילי. לאחר שסיים את לימודיו השתלב עם אביו בניהול אולם החתונות שבבעלותו ושוקל כעת לפתוח עסק עצמאי אותו ינהל.","גזר דין לנאשמים 2, 4 ו-5"
תפ (נצ') 2429∕04,"הנאשם, בדומה לשניים האחרים, הכחיש את המיוחס לו בכתב האישום וטען כי הותקף על ידי השוטרים ללא סיבה.","גזר דין לנאשמים 2, 4 ו-5"
תפ (נצ') 2429∕04,"שירות המבחן התרשם כי הנאשם מתקשה להתחבר לחלקו בביצוע העבירה, נוטה לעשות מינימליזציה להסתבכותו ומשליך את האחריות על המתלוננים.","גזר דין לנאשמים 2, 4 ו-5"
תפ (נצ') 2429∕04,גם נאשם זה לא הביע נזקקות לקשר טיפולי עם שירות המבחן.,"גזר דין לנאשמים 2, 4 ו-5"
תפ (נצ') 2429∕04,"שירות המבחן התקשה לגבש עמדה חד משמעית לגבי הנאשם, וזאת לאור קשייו לקבל אחריות על מעשיו. יחד עם זאת, העריך שירות המבחן כי חיובו של הנאשם בביצוע צו של""צ בהיקף רב של שעות יהיה בו כדי לחבר את הנאשם לחומרת התנהגותו ולהמחיש לו את התגובה החברתית למעשיו.","גזר דין לנאשמים 2, 4 ו-5"
תפ (נצ') 2429∕04,"בעניינו של נאשם זה הוגש מסמך מאת האב מסעוד אבו חאטום, כומר העדה הקתולית ביפיע, המציין כי הנאשם רשום בספרי העדה כעומד להתחתן במהלך חודש מאי.","גזר דין לנאשמים 2, 4 ו-5"
תפ (נצ') 2429∕04,"לפנינו אירוע חמור שבמהלכו נקטו הנאשמים בדרך בריונית, תוך קריאת תיגר על סמכותם של שוטרים שבאו למלא תפקידם כחוק, תוך שימוש באלימות פיזית ובסכין ועשיית מעשים להכשלת השוטרים.","גזר דין לנאשמים 2, 4 ו-5"
תפ (נצ') 2429∕04,"תמימת דעים אני עם ב""כ המאשימה כי מעשים כגון אלו ראויים לתגובה מחמירה, הן משום הצורך בהגנה על שלומם של שוטרי ישראל המבצעים תפקידם כדין לטובת כל תושבי המדינה והן לשם מתן תגובה הולמת להתרסה האלימה נגד סמכותם של השוטרים כנציגי החוק, סמכות שהיא תנאי בל יעבור לקיומה של חברה מסודרת ויציבה.","גזר דין לנאשמים 2, 4 ו-5"
תפ (נצ') 2429∕04,"בניגוד לנאשמים 1 ו-3, אשר חלקם באירוע היה קטן יותר, ואף שנכחו בארוע מתחילתו הרי שעזבו את המקום עוד בטרם החלה ההסלמה, היו הנאשמים 2,4 ו-5 המעורבים הישירים בחלקו החמור של האירוע, כאשר חברו יחדיו לסכל את מילוי תפקידם של השוטרים ואף נקטו כלפיהם באלימות חמורה שכללה לא רק תקיפה אקראית או קלה אלא מהלומות מכוונות וקשות תוך שימוש במוט ובסכין.","גזר דין לנאשמים 2, 4 ו-5"
תפ (נצ') 2429∕04,"גם בין הנאשמים עצמם יש מקום לאבחנה אשר תמצא ביטוי בגזירת עונשם. בעת שנאשם 4 בעט בחזהו של השוטר תייסיר, הגדילו נאשמים 2 ו-5 לעשות ותקפו את השוטר באמצעות מוט ברזל וסכין. יתרה מזאת, התנהגותו האלימה של נאשם 5 היא זו שהביאה בסופו של דבר לירי באוויר מצד השוטר סאיל שחש סכנה ממשית לחייו.","גזר דין לנאשמים 2, 4 ו-5"
תפ (נצ') 2429∕04,"בנוסף יש לזכור כי בניגוד לנאשמים 4 ו-5 שעברם נקי, לחובתו של הנאשם 2 רישום פלילי קודם, ואף שלא הורשע, לא ניתן לומר שזו הסתבכותו הראשונה עם החוק.","גזר דין לנאשמים 2, 4 ו-5"
תפ (נצ') 2429∕04,טענת הסניגורים ולפיה ניתן להגדיר את  תסקיריהם של הנאשמים כתסקירים חיוביים נכונה רק בחלקה.,"גזר דין לנאשמים 2, 4 ו-5"
תפ (נצ') 2429∕04,"אכן אין התסקירים מלמדים על הנאשמים כי עבריינים הם, נהפוך הוא. שלושתם מנהלים ככל הנראה אורח חיים נורמטיבי בדרך כלל.","גזר דין לנאשמים 2, 4 ו-5"
תפ (נצ') 2429∕04,"עם זאת, כפי שפורט לעיל, הנאשמים אינם נוטלים כל אחריות על מעשיהם, אלא נהפוך הוא- משליכים את האשמה על השוטרים.","גזר דין לנאשמים 2, 4 ו-5"
תפ (נצ') 2429∕04,"גם קצינת המבחן אשר נכחה בדיון הטיעונים לעונש בעניינם הביעה דעתה כי תסקיריהם אינם חיוביים, וגם לעניין המלצתם להטלת של""צ, התלבט שירות המבחן.","גזר דין לנאשמים 2, 4 ו-5"
תפ (נצ') 2429∕04,"איני רואה מקום לבטל את הרשעתם של הנאשמים כבקשת הסנגורים. הכללים שהותוו בפסיקה לעניין החריג המאפשר להימנע מהרשעתו של מי שעבר עבירה אינם הולמים את נסיבותיהם של הנאשמים. מדובר בעבירות חמורות המחייבות תגובה עונשית ראויה, ולא בכדי ראה המחוקק להטיל עונש מאסר מינימום חובה בשל העבירה של תקיפת שוטר, ובכך גילה דעתו באשר להכרח להחמיר בענישת עבריינים בעבירות אלה.","גזר דין לנאשמים 2, 4 ו-5"
תפ (נצ') 2429∕04,"פטור מהרשעה בשל התנהגות בריונית ואלימה כלפי שוטרים, כפי שהודגמה בפרשה זו, יהווה מסר מסוכן, ולפיו אין חומרה יתרה בתקיפת שוטרים, וניתן לתקוף כך שוטרים ולצאת בלא פגע.","גזר דין לנאשמים 2, 4 ו-5"
תפ (נצ') 2429∕04,"סבורני כי פטור מהרשעה בנסיבות העניין יהווה פגיעה לא מוצדקת באינטרס הציבורי שפורט לעיל. מאידך, איני סבורה כי בנסיבותיהם האישיות של הנאשמים יש בהרשעה משום פגיעה כזו בהם החורגת  מן המידה הראויה בהתחשב בטיב העבירות ואף  לא הוכח בפני כי יש בהרשעתם כדי לגרום להם לנזק בלתי סביר בהתחשב בעבירות שביצעו. ר' ע""פ 2083/96 תמר כתב נגד מדינת ישראל, פד""י נב(3), 337, ע""פ 2669/00 מדינת ישראל נגד פלוני, פד""י נד(3), 685 רע""פ 3013/03 יאיר רותם נגד מדינת ישראל, תק-על 2003(2), 4052 ואחרים.","גזר דין לנאשמים 2, 4 ו-5"
תפ (נצ') 2429∕04,"אשר על כן, לאחר ששקלתי את נסיבות העבירה ונסיבותיהם האישיות של הנאשמים, ובהתחשב במדיניות הפסיקה , אני מחליטה להותיר הרשעתם על כנה.","גזר דין לנאשמים 2, 4 ו-5"
תפ (נצ') 2429∕04,"עיינתי בפסיקה שהציגו לי הסניגורים לענין עונשים קלים יחסית שהוטלו במקרים דומים, אך אינני סבורה כי יש בהם סתירה לאמור בגזר דין זה. בפועל נבחן כל מקרה על פי נסיבותיו, וכפי שמוטל לעתים עונש קל, מוטלים במקרים אחרים גם עונשי מאסר בפועל, הכל לפי המקרה.","גזר דין לנאשמים 2, 4 ו-5"
תפ (נצ') 2429∕04,"ר' למשל: רע""פ 10000/04 עלי זייד נ' מדינת ישראל,  תק-על 2004(4), 1387 , רע""פ 851/02 אמיר נערני חאלד ואח' נ' מדינת ישראל,  תק-על 2002(1), 156.","גזר דין לנאשמים 2, 4 ו-5"
תפ (נצ') 2429∕04,"אינני רואה מנוס מלגזור הנאשמים עונש ממשי שרק בו יהיה כדי להמחיש את הפסול והאיסור המוחלט שבהתנהגותם עליה אף לא הביעו כל חרטה, ואף ניסו לגייס אחרים לשם העברת האשמה על שכם השוטרים.","גזר דין לנאשמים 2, 4 ו-5"
תפ (נצ') 2429∕04,"אכן, אין לזקוף לחובת הנאשמים את העובדה כי בחרו לנהל משפט ולנסות להוכיח חפותם, אך מאידך, לא יוכלו ליהנות מן ההקלה הניתנת בדרך כלל למי שמודה במעשיו, נוטל עליהם אחריות וחוסך זמן שיפוטי.","גזר דין לנאשמים 2, 4 ו-5"
תפ (נצ') 2429∕04,"במצב דברים רגיל, היה העונש הראוי לנאשמים – מאסר בפועל לריצוי ממש.","גזר דין לנאשמים 2, 4 ו-5"
תפ (נצ') 2429∕04,"עם זאת מאחר ומדובר בעבירות שנעברו לפני כשנה וחצי, באורח לא מתוכנן וכחריג להתנהגותם בדרך כלל, כאשר לנאשמים 4 ו-5 אין כלל עבר פלילי ואילו לנאשם 2 רישום פלילי אחד, והם מקיימים בדרך כלל אורח חיים נורמטיבי, הכולל עבודה ורצון להינשא ולקיים חיי משפחה, ואף מתעדים להמשיך כך סבורני כי אין מקום להשימם מאחורי סורג ובריח, וניתן להסתפק בעונש מאסר קצר שירוצה בעבודות שירות בצירוף מאסר על תנאי וקנס כספי.","גזר דין לנאשמים 2, 4 ו-5"
תפ (נצ') 2429∕04,תקופות המאסר תוטלנה על הנאשמים לפי מדרג חומרת האלימות אותה נקטו כנגד השוטרים.,"גזר דין לנאשמים 2, 4 ו-5"
תפ (נצ') 2429∕04,"לאור כל האמור לעיל, אני גוזרת על הנאשמים עונשים כדלקמן:","גזר דין לנאשמים 2, 4 ו-5"
תפ (נצ') 2429∕04,מאסר בפועל למשך 4 חודשים. המאסר ירוצה בעבודות שירות בכפוף לחוות דעת הממונה.,על נאשם מס' 2:
תפ (נצ') 2429∕04,"מאסר על תנאי של 9 חודשים, והתנאי הוא שלא יעבור במשך 3 שנים מהיום עבירת של אלימות כלפי עובד ציבור.",על נאשם מס' 2:
תפ (נצ') 2429∕04,"מאסר על תנאי של 6 חודשים, והתנאי הוא שלא יעבור במשך 3 שנים מהיום עבירה כלפי עובד ציבור למעט עבירת אלימות.",על נאשם מס' 2:
תפ (נצ') 2429∕04,"קנס בסך 2,500 ₪ או 25 ימי מאסר תמורתו.",על נאשם מס' 2:
תפ (נצ') 2429∕04,הקנס ישולם ב- 5 תשלומים חודשים שווים ורצופים החל מיום 01/05/06. ,על נאשם מס' 2:
תפ (נצ') 2429∕04,מאסר בפועל למשך 3 חודשים. המאסר ירוצה בעבודות שירות בכפוף לחוות דעת הממונה.,על נאשם מס' 4:
תפ (נצ') 2429∕04,"מאסר על תנאי של 9 חודשים, והתנאי הוא שלא יעבור במשך 3 שנים מהיום עבירת של אלימות כלפי עובד ציבור.",על נאשם מס' 4:
תפ (נצ') 2429∕04,"מאסר על תנאי של 6 חודשים, והתנאי הוא שלא יעבור במשך 3 שנים מהיום עבירה כלפי עובד ציבור למעט עבירת אלימות.",על נאשם מס' 4:
תפ (נצ') 2429∕04,"קנס בסך 2,500 ₪ או 25 ימי מאסר תמורתו.",על נאשם מס' 4:
תפ (נצ') 2429∕04,הקנס ישולם ב- 5 תשלומים חודשים שווים ורצופים החל מיום 01/05/06. ,על נאשם מס' 4:
תפ (נצ') 2429∕04,מאסר בפועל למשך 6 חודשים. המאסר ירוצה בעבודות שירות בכפוף לחוות דעת הממונה.,על הנאשם מס' 5:
תפ (נצ') 2429∕04,"מאסר על תנאי של 9 חודשים, והתנאי הוא שלא יעבור במשך 3 שנים מהיום עבירת של אלימות כלפי עובד ציבור.",על הנאשם מס' 5:
תפ (נצ') 2429∕04,"מאסר על תנאי של 6 חודשים, והתנאי הוא שלא יעבור במשך 3 שנים מהיום עבירה כלפי עובד ציבור למעט עבירת אלימות.",על הנאשם מס' 5:
תפ (נצ') 2429∕04,"קנס בסך 2,500 ₪ או 25 ימי מאסר תמורתו.",על הנאשם מס' 5:
תפ (נצ') 2429∕04,הקנס ישולם ב- 5 תשלומים חודשים שווים ורצופים החל מיום 01/05/06. ,על הנאשם מס' 5:
תפ (נצ') 2429∕04,אני דוחה את המועד להשלמת גזר הדין ליום 30/03/06 שעה 09:30. ,על הנאשם מס' 5:
תפ (נצ') 2429∕04,"עד למועד זה יגיש הממונה על עבודות הישרות חוות דעת בעניינם של הנאשמים 2, 4 ו-5.",על הנאשם מס' 5:
תפ (נצ') 2429∕04,לנוחיות הממונה על עבודות השירות: מס' הטלפון של הנאשמים :,על הנאשם מס' 5:
תפ (נצ') 2429∕04,"מספר הטלפון של הנאשם מס' 2: 052-4486976  או 04-6567804, וכתובתו ת.ד. 875, יפיע. ",על הנאשם מס' 5:
תפ (נצ') 2429∕04,"מספר הטלפון של הנאשם מס' 4:  052-5037629 וכתובתו ת.ד. 408, יפיע. ",על הנאשם מס' 5:
תפ (נצ') 2429∕04,מספר הטלפון של הנאשם מס' 5: 050-2003839 או 04-6574651 וכתובתו ת.ד. 739’  יפיע. ,על הנאשם מס' 5:
תפ (נצ') 2429∕04,לילי יונג גפר 54678313-2429/04,54678313
תפ (נצ') 2429∕04,"ניתנה היום כ""ג בשבט, תשס""ו (21 בפברואר 2006) במעמד הצדדים.",54678313
תפ (נצ') 2429∕04,נוסח מסמך זה כפוף לשינויי ניסוח ועריכה,פאדיה סכראן
