verdict,text,part
"ת""פ 48978-07-21","ת""פ 48978-07-21 מדינת ישראל נ' בוהדנה(אסיר) ואח'",בית המשפט המחוזי בבאר שבע
"ת""פ 48978-07-21","ע""י ב""כ עו""ד ערן צרויה – פמ""ד",מדינת ישראל
"ת""פ 48978-07-21","ע""י ב""כ עו""ד אהוד בן יהודה",פלג בוהדנה (אסיר)
"ת""פ 48978-07-21","חוק העונשין, תשל""ז-1977: סע'  29(א), 144(ב), 186(א), 384, 406(ב), 452",חקיקה שאוזכרה: 
"ת""פ 48978-07-21","נאשם 1 (""הנאשם"") הורשע על פי הודאתו בעובדות כתב האישום המתוקן (כא/2), בעבירות בנשק נשיאה והובלה, לפי סעיף 144(ב) רישא וסיפא לחוק העונשין.",כתבי האישום והסדר הטיעון
"ת""פ 48978-07-21","על פי כתב האישום המתוקן (כא/2), ממועד שאינו ידוע למאשימה ועד לתאריך 30.6.21 בשעה 20:47 לערך החזיק הנאשם באקדח יריחו F941 מספר 119254 עם מחסנית (""כלי הנשק""). כלי הנשק נגנב מבעליו ביום 13.10.04.",כתבי האישום והסדר הטיעון
"ת""פ 48978-07-21","בתאריך 30.6.21 עובר לשעה 20:43, נסעו הנאשמים יחד ברכב, כאשר נאשם 2 נוהג ברכב והנאשם יושב במושב הנוסע האחורי וברשותו כלי הנשק. הנאשם נשא והוביל ברכב את כלי הנשק כשהוא דרוך וכדור נמצא בקנה. במחסנית היו שני כדורים נוספים. נאשם 2 לא היה מודע לקיומו של כלי הנשק אך ידע כי הנאשם מבצע פשע.",כתבי האישום והסדר הטיעון
"ת""פ 48978-07-21","במסגרת פעילות משטרתית יזומה, בשעה 20:43 לערך, הוקם מחסום משטרתי, באותה עת הנאשמים נסעו ברכב הסקודה ופנו ימינה לכיוון הנקודה בה הוצב המחסום המשטרתי, כאשר הבחינו במחסום, בלמו את הרכב בפתאומיות, בשלב זה, פתח הנאשם את דלת הרכב מימין, הוציא את ראשו, הציץ אל מחוץ לרכב וסגר את הדלת.",כתבי האישום והסדר הטיעון
"ת""פ 48978-07-21","מיד לאחר מכן, החלו הנאשמים להתרחק מאזור המחסום המשטרתי בנסיעה מהירה. השוטרים רדפו אחרי הנאשמים כשהם נוסעים אחריהם במספר כלי רכב, אופנוע משטרתי נהוג בידי שוטר, אופנוע נוסף נהוג בידי שוטרת, ורכב בילוש נהוג בידי שוטר.",כתבי האישום והסדר הטיעון
"ת""פ 48978-07-21","הנאשמים המשיכו בנסיעתם, נכנסו לרחוב שהכניסה אליו אסורה והמשיכו בנסיעה על רחוב זה שהינו חד סיטרי, בניגוד לכיוון התנועה.",כתבי האישום והסדר הטיעון
"ת""פ 48978-07-21","כאשר הגיעו הנאשמים לצומת, עצרו את הרכב, שוטר עצר את האופנוע בסמוך והורה לנאשמים לצאת מהרכב. בשלב זה יצא הנאשם מהרכב והניח את כלי הנשק על הכביש מתחת לרכב ועליו הניח כפפה שחורה.",כתבי האישום והסדר הטיעון
"ת""פ 48978-07-21","השוטרת הבחינה במעשיו של הנאשם, והשוטרים תפסו את כלי הנשק.",כתבי האישום והסדר הטיעון
"ת""פ 48978-07-21","במעשיו הנ""ל נשא והוביל הנאשם נשק, אבזר לנשק ותחמושת, ללא רשות על פי דין.",כתבי האישום והסדר הטיעון
"ת""פ 48978-07-21","להשלמת התמונה יצויין כי נאשם 2 הורשע בעבירה של מתן אמצעים לביצוע פשע, ועל פי הסדר טיעון שנערך בעניינו, נגזר עונשו לשישה חודשי מאסר על דרך עבודות שירות.",כתבי האישום והסדר הטיעון
"ת""פ 48978-07-21","הנאשם צירף כתב אישום מת.פ. 5832-06-19 (כא/3), במסגרתו הינו נאשם 2 מתוך שלושה, והורשע על פי הודאתו בעובדותיו, בעבירות של התפרצות למגורים לבצע עבירה לפי סעיף 406(ב) לחוק העונשין בצירוף סעיף 29(א) לחוק העונשין, גניבה לפי סעיף 384 בצירוף סעיף 29(א) לחוק העונשין, היזק לרכוש במזיד לפי סעיף 452 לחוק העונשין בצירוף סעיף 29(א) לחוק העונשין, והחזקת סכין שלא כדין לפי סעיף 186(א) לחוק העונשין. ",כתבי האישום והסדר הטיעון
"ת""פ 48978-07-21","על פי כתב האישום המתוקן המצורף (כא/3), בתאריך 21.5.19, בין השעות 11:00-12:30 או בסמוך לכך, הגיעו הנאשמים ברכב ונאשמים  2 ו- 3 התפרצו בצוותא חדא לדירה בכך שפרצו את מנעול התליה של דלת הכניסה לגג הבניין, עלו על גבי צינורות מים וירדו בעזרת צינור הביוב עד למרפסת הדירה, כאשר בשלב זה דחפו את חלון המטבח ונכנסו דרכו לדירה, בעוד נאשם 1 ממתין ברכב ומתצפת לבל יתקרב איש למקום.",כתבי האישום והסדר הטיעון
"ת""פ 48978-07-21","הנאשמים גנבו מהדירה כספת, ובה רכוש רב הכולל בין היתר תכשיטי זהב רבים בשווי כולל של 328,800 ₪ השייכים לאשתו המנוחה של המתלונן, לרבות מטבעות ממשלתיות מזהב, ודרכונים, כרטיסי ביקור ומסמכים שונים, וסך מזומן של 1,123 דולר  ו- 180 לירות טורקיות. משלא הצליחו נאשמים 2 ו- 3 לצאת מהדירה דרך הכניסה לה, תוך ניסיון שכשל לפרוץ את מנעול דלת הכניסה, הם טיפסו לגג הבניין דרך צינור הביוב ויצאו מהמקום דרך חדר המדרגות.",כתבי האישום והסדר הטיעון
"ת""פ 48978-07-21","הנאשמים החזיקו באותו זמן מכשירים המשמשים לפריצה לבניין, ונאשם 2 החזיק בסכין ולא הוכיח כי החזיקה למטרה כשרה.",כתבי האישום והסדר הטיעון
"ת""פ 48978-07-21","הצדדים הגיעו להסדר טיעון לפיו הנאשם צירף את כתב האישום מת.פ. 5832-06-10, הודה בעובדות שני כתבי האישום והורשע כמפורט לעיל.",כתבי האישום והסדר הטיעון
"ת""פ 48978-07-21","ביחס לענישה בתיק העיקרי, אין הסכמות עונשיות בין הצדדים, וכל צד חופשי בטיעוניו.",כתבי האישום והסדר הטיעון
"ת""פ 48978-07-21","ביחס לתיק המצורף, הודיעו הצדדים כי הגיעו להסדר טיעון מול התביעות אשר טיפלו בתיק אשר במקור הינו מבית משפט השלום. על פי ההסדר, אשר כאמור מתייחס אך ורק לתיק המצורף, הצדדים יעתרו במשותף להשית על הנאשם בגין התיק המצורף בלבד, עונש של 24 חודשי מאסר בפועל, יופעל מאסר מותנה בן 12 חודשים התלוי נגד הנאשם בת.פ. 63616-11-16 כך שמחציתו תרוצה במצטבר לעונש זה, ומחציתו בחופף, ומאסר מותנה נוסף של 6 חודשים בגין עבירות החזקת סכין שלא כדין יופעל בחופף למאסר בפועל, כך שסה""כ יושתו על הנאשם 30 חודשי מאסר בגין התיק המצורף, לרבות הפעלת מאסרים מותנים בגינו. עוד הוסכם בין הצדדים כי מתוך 30 חודשי המאסר בגין התיק המצורף, ירוצו 4 חודשים בחופף לכל עונש שייגזר בתיק הנוכחי, דהיינו בתיק הנשק הראשי, ו – 26 חודשים במצטבר לו. ",כתבי האישום והסדר הטיעון
"ת""פ 48978-07-21","עוד על פי ההסכמות בתיק המצורף, יעתרו הצדדים במשותף להשית על הנאשם: מימוש התחייבות מת.פ. 63616-11-16 בסך 1,500 ₪, תשלום פיצוי בסך 15,000 ₪ לנפגע העבירה ע.ת.1, תשלום קנס בסך 8,000 ₪, מאסרים מותנים לשיקול דעת בית המשפט, והשתת התחייבות חדשה.",כתבי האישום והסדר הטיעון
"ת""פ 48978-07-21","ביחס לתיק העיקרי, כתב האישום כא/2, בעבירת נשק, אין הסכמות עונשיות, וכל צד טען טיעון פתוח.",כתבי האישום והסדר הטיעון
"ת""פ 48978-07-21","במסגרת הראיות לעונש מטעם המאשימה הוגש הרישום הפלילי והתעבורתי של הנאשם (ת/1), וגזר הדין מבית המשפט השלום באשקלון ת.פ. 63616-11-16 (ת/2) בו קיימים המאסרים המותנים המופעלים בהסכמה כאמור.",הראיות לעונש
"ת""פ 48978-07-21","על פי הרישום הפלילי ת/1, לחובת הנאשם עבירות רבות של התחזות לאדם אחר במטרה להונות, שימוש במסמך מזויף בכוונה לקבל דבר, ניסיון להונאה בכרטיס חיוב, והונאה בכרטיס חיוב, החזקת מכשירי פריצה, גניבה, פריצה לבניין שאינו דירה וביצוע גניבה, והחזקת אגרופן (עבירות מ- 2012-2016), בגינן הוטל על הנאשם מאסר בפועל למשך 24 חודשים; הפרת הוראה חוקית (2013), ניסיון לקבלת דבר במרמה (2013), שיבוש מהלכי משפט וחבלה כשעבריין מזויין בגינן הוטלו שישה חודשי מאסר בפועל (2014), ורישום בגין הרשעה שאינה רלבנטית מבית דין צבאי בדבר העדר מהשירות שלא ברשות (2011). ",הראיות לעונש
"ת""פ 48978-07-21",אינני מוצא רלבנטיות לרישום התעבורתי אשר הוגש. ,הראיות לעונש
"ת""פ 48978-07-21","במסגרת הראיות לעונש מטעם ההגנה העידה אשת הנאשם, אשר אמרה כי לה שלושה ילדים בבית, אחת מהן היא ילדה המשותפת לה ולנאשם, והיא כעת בהיריון, היא אינה עובדת, המצב הכלכלי קשה, היא המפרנסת היחידה והיא מכרה את ביתה כדי לשלם את החובות, היו מספר איומים על חייו של הנאשם ועל חיי המשפחה ובטחון המשפחה ולכן מכרה את הבית. בבית יש ילדים קטנים, הנאשם נקלע לסיטואציה קשה, לא היה ישן בלילה, וחובותיהם היו בערך 500,000 ₪.",הראיות לעונש
"ת""פ 48978-07-21","על פי התסקיר הראשון מיום 2.3.22 אשר הינו למעשה הודעה דחופה של שירות המבחן - במסגרת הליך המעצר שולב בקהילה טיפולית ""מלכישוע"", בשלב מסוים עלו קשיים, הוא החליט לעזוב את הקהילה וכך עשה ביום 1.3.22.",תסקירי שירות המבחן
"ת""פ 48978-07-21","על פי התסקיר השני מיום 7.3.22, לאחר שהתקיים דיון ונערכה בדיקה האם הקהילה תהיה מוכנה לקבלו חזרה, עמדת הקהילה היתה, כי קיימת מסוגלות נמוכה לצלוח השתלבות מחדש בקהילה. שירות המבחן מתרשם מדפוסים התמכרותיים מושרשים לצד העדר דרכים מועילות להתמודד עם מצבי משבר בחייו, הדבר מגדיר את רמת הסיכון להישנות עבירות, ומאחר וההליך הטיפולי לא צלח ממליץ שירות המבחן על סיום ההליך המשפטי, או לחילופין על בחינה מחדש של מוכנות הנאשם להשתלב בקהילה ""מלכישוע"" בעוד כשלושה חודשים.",תסקירי שירות המבחן
"ת""פ 48978-07-21","בדיון שהתקיים ביום 7.3.22, בהסכמה נעצר הנאשם החל מיום 8.3.22 עד תום ההליכים כנגדו בתיק העיקרי.",תסקירי שירות המבחן
"ת""פ 48978-07-21","בהמשך הוגש התסקיר השלישי, מיום 6.4.22, ולפיו שירות המבחן מתרשם כי לנאשם דפוסים התמכרותיים מושרשים והעדר דרכים יעילות להתמודדות עם מצבי משבר בחייו דבר המגביר את רמת הסיכון להישנות עבירות בפרט בהעדר טיפול מעמיק במסגרת קהילה.",תסקירי שירות המבחן
"ת""פ 48978-07-21","הנאשם אמר כי הוא חווה תסכול ואכזבה מיחס הגורמים המטפלים בקהילה, ואמר כי אינו מעוניין להשתלב מחדש בטיפול במסגרת קהילה טיפולית, אך עודנו מעוניין להמשיך ולטפל בדפוסיו ההתמכרותיים ושואף להתמיד בטיפול ובשיקום במסגרת המאסר.",תסקירי שירות המבחן
"ת""פ 48978-07-21","בהערכת גורמי הסיכוי לשיקום התרשם שירות המבחן מהרצון שהנאשם מבטא להמשיך ולהיעזר בגורמים טיפוליים ומההתמדה בתוכנית השיקום בקהילה במהלך החודשיים וחצי בהם שהה בה, ומדיווח על שינויים שעושה וקשרים שבחר לנתק אשר לדבריו היוו השפעה שלילית עבורו.",תסקירי שירות המבחן
"ת""פ 48978-07-21","באשר לגורמי הסיכון, התרשם שירות המבחן מדפוסים התמכרותיים ועבריינים מושרשים, אשר למרות מוטיבציה שמבטא הנאשם לשיקום הוא מתקשה בכך בפועל, התנהלותו מתאפיינת בחוסר יציבות, קשיי תפקוד והתמדה במסגרות, גבולות מטושטשים והעדר הפנמת אפקט הרתעתי מהליכי משפט וענישה. בהעדר טיפול מעמיק בהתמכרויות לסמים והימורים, והעדר טיפול בדפוסיו העבריינים, קיים סיכון גבוה להישנות התנהגות עוברת חוק.",תסקירי שירות המבחן
"ת""פ 48978-07-21","לאור האמור, אין בידי שירות המבחן לבוא בהמלצה טיפולית, והוא ממליץ על המשך טיפול ושיקום בתחום ההתמכרויות והעבריינות ועל שילובו של הנאשם באגף למכורים נקיים במסגרת המאסר.",תסקירי שירות המבחן
"ת""פ 48978-07-21","לטענת ב""כ המאשימה:","טענות ב""כ הצדדים:"
"ת""פ 48978-07-21","הערך החברתי המוגן העומד בבסיס עבירות הנשק הינו הגנה על שלום הציבור ובטחונו, ועבירות אלו כרוכות בעצם מהותן בחומרה יתרה הנובעת מהסיכון הרב הטמון בשימוש בנשק לפגיעה בגוף ובנפש. הסכנה היא לבטחון הציבור כולו, ועל רשויות האכיפה ובכללן בית המשפט לתת הגנה לאזרחים מפני סכנה זו.","טענות ב""כ הצדדים:"
"ת""פ 48978-07-21","לאור זעקת האזרחים ומשפחות קורבנות הדמים של השימוש בנשק בלתי חוקי, חשיבות ההרתעה והגמול מקבלת משנה תוקף ויש להטיל מאסר ממושך וקנס כספי גבוה.","טענות ב""כ הצדדים:"
"ת""פ 48978-07-21",הדברים אמורים ביתר שאת כאשר מדובר במי שמתנייד ברכב ברחבי העיר כשמאמתחתו נשק דרוך וטעון ומוכן לפעולה.,"טענות ב""כ הצדדים:"
"ת""פ 48978-07-21","החזקת הנשק הינה ברף החומרה הגבוה המהווה סכנה מוחשית ומידית, והתנהלות הנאשם כמפורט בכתב האישום, מעצימה את חומרת מעשיו.","טענות ב""כ הצדדים:"
"ת""פ 48978-07-21","מידת הפגיעה בערכים המוגנים גבוהה, בשים לב לכך שהנאשם הוביל נשק דרוך ומוכן לפעולה ברכב, וניסה להתחמק ממחסום משטרתי.","טענות ב""כ הצדדים:"
"ת""פ 48978-07-21","נטען כי מתחם העונש ההולם, בשים לב לחומרת מעשי הנאשם, מגמת ההחמרה בעבירות נשק ונסיבות ביצוע העבירה, נע בין 30 ל – 50 חודשי מאסר.","טענות ב""כ הצדדים:"
"ת""פ 48978-07-21","ביחס לענישה במסגרת המתחם, נטען כי הנאשם קיבל הזדמנות שלא מקבל כל נאשם, וודאי בתיק בעבירות נשק, הנאשם שוחרר ע""י בית המשפט העליון לחלופה טיפולית כדי להיגמל ולשקם את עצמו, ולמרבה הצעיר לא השכיל לנצל את ההזדמנות, ולצאת לדרך חדשה, כך שהיום לא חל כל שינוי בדפוסים שלו ובמסוכנות שלו לציבור, כפי שהיו ביום ביצוע העבירה.","טענות ב""כ הצדדים:"
"ת""פ 48978-07-21","בשים לב לכך שמדובר בעבירות נשק, נסיבות אישיות קשות ככל שיהיו, והגם שנשמעה אשת הנאשם המתמודדת עם קשיים לא פשוטים, נסיבות אלו צריכות ליסוג מפני הצורך להלום את המעשים שבוצעו ע""י הנאשם.","טענות ב""כ הצדדים:"
"ת""פ 48978-07-21","לאור כל האמור, עותרים ב""כ המאשימה להטיל על הנאשם בתיק העיקרי 38 חודשי מאסר בפועל, מאסר מותנה בעבירות נשק וקנס משמעותי, והכל בצירוף לעונשים שנגזרו עליו בהסכמה במסגרת התיק שצורף, ועל פי ההסכמה בתיק המצורף, התבקש כי 4 חודשים מהענישה בתיק המצורף ירוצו בחופף למאסר שיוטל בתיק זה.","טענות ב""כ הצדדים:"
"ת""פ 48978-07-21","ביחס להסדר הטיעון בתיק המצורף נאמר כי בסיסו נעוץ בקשיים ראייתיים שעלו במסגרת התיק שם, בעובדה שהנאשם הודה וחסך זמן שיפוטי, והעונש הולם את העבירות ואת נסיבות המעשים לאחר תיקון כתב האישום.","טענות ב""כ הצדדים:"
"ת""פ 48978-07-21","לטענת ב""כ הנאשם:","טענות ב""כ הצדדים:"
"ת""פ 48978-07-21","מתבקש שבית המשפט בתיק שבפניו, ינסה להתחשב בנאשם, ובעיקר במשבר הקשה שהנאשם נקלע אליו, כאשר עשה ניסיונות שיקום אדירים שנקטעו בגין ביצוע העבירה הנדונה.","טענות ב""כ הצדדים:"
"ת""פ 48978-07-21","מלכתחילה הנאשם שוחרר בתיק השלום שצורף, ובאמת היה בתהליך שיקום אחד המוצלחים ביותר, כמעט שנתיים, כאשר מעת לעת שירות המבחן שילב אותו בקבוצות, בטיפול, ובמשך כמעט שנתיים הנאשם עלה על דרך המלך הכיר את אשתו, התחתן, הביאו ילדה לעולם, ונראה היה שהנאשם מנצל את ההזדמנות שניתנה לו, ועובר תהליך שיקום משמעותי.","טענות ב""כ הצדדים:"
"ת""פ 48978-07-21","למרבה הצער עקב הסתבכות בהימורים, נקלע הנאשם לחובות קשים מול גורמים עברייניים, וההסתבכות הכלכלית הביאה אותם למכור את בית אשתו, כדי להציל את המשפחה, את בעלה, ולכסות את החובות.","טענות ב""כ הצדדים:"
"ת""פ 48978-07-21","הנאשם הודה כבר במשטרה, והסבריו היו שהוא נתון בלחצים קשים ובאיומים עליו ועל בני משפחתו, ומעשיו נבעו בשל עובדה זו.","טענות ב""כ הצדדים:"
"ת""פ 48978-07-21",לנאשם לא היו עבירות נשק ולא אלימות. התבקש כי בית המשפט יתחשב בעונש הכולל המוטל.,"טענות ב""כ הצדדים:"
"ת""פ 48978-07-21","גם בתיק הזה עשה הנאשם מאמץ כביר, אבל בסוף הנאשם נשבר, לא יכול היה עוד, הוא בא ובית המשפט אפשר לו הזדמנות והוא לא אכזב.","טענות ב""כ הצדדים:"
"ת""פ 48978-07-21","הנאשם עבר את העבירה עוד טרם התיקון לחוק, ולפיכך, צריך לתת לו את מה שהיה נהוג בענישה בזמן שביצע את העבירה, העונש צריך להיות נכון ליום ביצוע העבירה, ולאו דווקא ליום ביצוע מתן גזר הדין.","טענות ב""כ הצדדים:"
"ת""פ 48978-07-21","אין זה נכון וראוי שהנאשם שעבר את העבירה טרם הפסיקה הנוכחית, ייגזרו עליו העונשים לפי המדדים הנוכחיים. הענישה הנוהגת היתה במקרה הטוב, – 10 חודשים  - שנה, כאשר בממוצע העונש אז, לא עבר את השנה וחצי, זו הענישה שהיתה ניתנת בגין הובלת נשק, כשנה וחצי, היו גם עונשים יותר חמורים, אבל זאת בד""כ למי שהיה בעל עבר מכביד ולאו דווקא למי שהודה בהזדמנות ראשונה.","טענות ב""כ הצדדים:"
"ת""פ 48978-07-21","התבקש לגזור על הנאשם עד שנה וחצי עונש מאסר, כשהעונש מצטרף ל – 26 חודשים, וזה עונש כולל של יותר משלוש וחצי שנות מאסר, זה עונש קשה, לאדם שנכנס פעם ראשונה לתקופת מאסר ממושכת. הנאשם ריצה בעבר עונש מאסר אבל לא לתקופה ממושכת, הוא אבא לקטינים, אישה בהיריון, וחוויית המאסר קשה מנשוא.","טענות ב""כ הצדדים:"
"ת""פ 48978-07-21","הנאשם לקח אחריות במשטרה, הודה בפני בית המשפט, לקח אחריות בהזדמנות ראשונה, חסך מזמנו של בית המשפט, הביע את חרטתו, ניקה את השולחן ובסופו של יום הולך לעונש מעל שלוש או אפילו שלוש וחצי שנות מאסר.","טענות ב""כ הצדדים:"
"ת""פ 48978-07-21","התבקש לנהוג בנאשם במידת רחמים, ליתן משקל למצב האישי המשפחתי, ולכך שהנאשם מתחרט על מעשיו, תקווה שבסופו של העונש יעבור שיקום.","טענות ב""כ הצדדים:"
"ת""פ 48978-07-21","הנאשם אמר כי הוא מודה לבית המשפט שנתן בו אמון ללכת ולחזור, לא אכזב ומבקש להתחשב בו בכך שנקלע למצב שהיה תחת הימורים, סמים, לא ידע מה הוא עושה, היה מאויים, היום כשנולדה לו ילדה ועוד אחת בדרך, רוצה לשקם את חייו, לבנות את המשפחה, אינו רוצה שילדיו ילמדו את מה שהוא עושה, וביקש להתחשב בו.","טענות ב""כ הצדדים:"
"ת""פ 48978-07-21","כאמור לעיל, בתיק העיקרי, בגין עבירת הנשק, ת.פ. 48978-07-21, אין בין הצדדים כל הסכמה עונשית.",הערכים המוגנים ומתחם העונש ההולם
"ת""פ 48978-07-21","ביחס לכתב האישום המצורף, קיימת הסכמה עונשית, ובהתאם לאמור בע""פ 512/13 פלוני נ' מ""י (4.12.2013), והגישה המועלית שם, אינני מוצא מקום לקביעת מתחם עונש הולם במקרה זה, לאור ההסכמה, ולאור כך שאינני מוצא ספק בכיבוד ההסדר בתיק המצורף.",הערכים המוגנים ומתחם העונש ההולם
"ת""פ 48978-07-21","לפיכך, המפורט להלן ביחס למתחם עונש הולם וקביעתו, הינו בהתייחס לתיק העיקרי בלבד, עבירת הנשק.",הערכים המוגנים ומתחם העונש ההולם
"ת""פ 48978-07-21","הנאשם ביצע עבירת נשיאה והובלה של נשק לפי סעיף 144(ב) לחוק העונשין - החזיק באקדח עם מחסנית אשר נגנב מבעליו שנים קודם לכן. הנאשם נשא את הנשק ברכב, כשהנשק דרוך וכדור נמצא בקנה, ובמחסנית שני כדורים נוספים.",הערכים המוגנים ומתחם העונש ההולם
"ת""פ 48978-07-21","בעבירה אשר ביצע הנאשם, פגע הוא באינטרסים המוגנים שהם הגנה על שלום הציבור, ביטחון הציבור, והגנה על שלטון החוק.",הערכים המוגנים ומתחם העונש ההולם
"ת""פ 48978-07-21","עבירות נשק מאופיינות בחומרה המחייבת מענה עונשי ראוי ומרתיע, בשל הסיכון הטמון בהן לשלום הציבור וביטחונו, רבות נפסק בדבר חומרת עבירות אלו ובדבר הצורך ליתן לחומרה זו ביטוי עונשי. בשורת פסקי דין התייחסות לצורך בהחמרה בעבירות נשק, ולאחרונה מודגשת חומרת עבירות הנשק, ומודגש הצורך לנקוט ביד מחמירה כלפי מעורבים בעבירות אלו.",הערכים המוגנים ומתחם העונש ההולם
"ת""פ 48978-07-21","בע""פ 2482/22 מ""י נ' קדורה (14.4.2022) נפסקו הדברים הבאים: ",הערכים המוגנים ומתחם העונש ההולם
"ת""פ 48978-07-21","בע""פ 4406/19 מ""י נ' סובח (5.11.2019) הודגש הצורך לתת ביטוי לחומרת עבירות אלו:",הערכים המוגנים ומתחם העונש ההולם
"ת""פ 48978-07-21","כך גם בע""פ 2101/21 טוביה נ' מ""י (29.7.2021) - ""יש להחמיר בענישה בגין עבירות בנשק ש""יעדו הסופי"" אינו נהיר. לצערנו, בשנים האחרונות מורגשת עלייה בעבירות נשק, והחברה משלמת על כך מחיר כבד. במחיר זה נושאים, יותר ויותר, גם אזרחים נורמטיביים, שאינם מעורבים בעולם העברייני בכלל, ובעולם הנשק בפרט. ההיקף הגדול של עבירות הנשק הופך את המרחב הציבורי למקום מסוכן יותר ובטוח פחות.""  ",הערכים המוגנים ומתחם העונש ההולם
"ת""פ 48978-07-21","ר' גם הדברים שנאמרו בע""פ 7502/12 בסאם כוויס נגד מ""י (25.06.2013): ""כפי שנפסק, לא אחת, עבירות בנשק לסוגיהן מגלמות בתוכן סיכון ממשי לשלום הציבור ולבטחונו, שכן לא ניתן לדעת להיכן יתגלגלו כלי הנשק המוחזקים שלא כדין, ואיזה שימוש יעשה בהם בעתיד."" ",הערכים המוגנים ומתחם העונש ההולם
"ת""פ 48978-07-21","ור' עוד ע""פ 1332/04  מ""י נ' פס (19.4.2004), אשר הדברים שנכתבו בו זה מכבר רלבנטיים גם כעת: ""גם אם נכון הדבר כי עד כה רמת הענישה בעבירות של החזקת נשק אינה גבוהה, הרי שהמציאות השוררת בארץ – זמינותו של נשק חם ורב עוצמה שיש עמו פוטנציאל להסלמת האלימות העבריינית והאידאולוגית כאחד – מחייבת מתן ביטוי עונשי הולם והחמרה ברמת הענישה"". ",הערכים המוגנים ומתחם העונש ההולם
"ת""פ 48978-07-21","קביעת מתחם העונש ההולם נעשית בעיקר תוך התייחסות לנסיבות המסוימות של ביצוע העבירה וקביעת המתחם אינה קשורה אך בעבירה כפי נוסחה ועונשה בחוק, אלא, ובעיקר, בנסיבות בהן בוצעה, תוצאותיה, ומידת חומרתה. ר' לענין זה ע""פ 1323/13 רך חסן ואח' נ' מ""י (5.6.2013), והאמור שם ביחס לצביון האינדיבידואלי של מתחם העונש ההולם.",הערכים המוגנים ומתחם העונש ההולם
"ת""פ 48978-07-21","בקביעת מתחם העונש ההולם יש להתייחס לסוג וכמות הנשק, לצד הנסיבות הנילוות. ר' לענין זה ע""פ 1323/13 לעיל, שם נפסק כי: ""... מתחם העונש ההולם בעבירות המבוצעות בנשק  צריך שיקבע בהתאם לסוג הנשק שבו מדובר. שהרי, סוג הנשק, כמו-גם ההיקף שבו נסחר, הוחזק, הובל וכיוצא באלה, הם נסיבות הקשורות בביצוע העבירה והם שקובעים את פוטנציאל הנזק הכרוך במעשה העבירה.""",הערכים המוגנים ומתחם העונש ההולם
"ת""פ 48978-07-21",בחינת מדיניות הענישה הנוהגת יש לבצע אבחנה מתאימה לפי נסיבות כל מקרה.,הערכים המוגנים ומתחם העונש ההולם
"ת""פ 48978-07-21","בע""פ 5631/21 מדאגמה ואח' נ' מ""י (13.9.2021), ערעור על גזר דין שניתן ע""י מותב זה, הורשעו המערערים בעבירות של ניסיון לשיבוש מהלכי משפט והחזקת נשק ותחמושת בכך שהחזיקו, מערער 1 ומערער 2, כל אחד מהם באקדח חצי אוטומטי, כאשר בתוכם  מחסניות תואמת המכילות תחמושת מלאה וכדור בקנה, הם זרקו את האקדחים כאשר הגיעו למקום האירוע כוחות משטרה, והמערער 3 רץ אל מקום נפילת האקדחים כדי להעלימם, ונטל לידו את אחד משני האקדחים והחל לרוץ עמו, ואז נעצר. נקבע מתחם עונש הולם למערערים 1 ו- 2 הנע בין 24 ל – 48 חודשי מאסר, ולמערער 3 בין 18  ל- 36 חודשי מאסר, על מערער 1 אשר לחובתו עבר פלילי הכולל הרשעה אחת בעבירת החזקת תחמושת ומאסר מותנה בר הפעלה הוטלו  30 חודשי מאסר והופעל המאסר המותנה כך שמחודש מתוכו במצטבר וחודשיים בחופף לו, על המערער 2, צעיר נעדר עבר פלילי, הוטלו 24 חודשי מאסר, ועל המערער 3, גם כן צעיר נעדר עבר פלילי הוטלו 18 חודשי מאסר, בנוסף הוטלו קנסות. הערעור נדחה, תוך שצויין כי מדובר בנסיבות חמורות של ביצוע עבירות: ""החזקת כלי נשק חצי אוטומטיים במקום ציבורי כאשר הם טעונים בתחמושת וכאשר כדור נמצא בקנה. נפסק כי על הענישה לשקף את הסיכון לחיי אדם שנוצר, וכן את החומרה של הניסיון לשיבוש מהלכי משפט ולהעלים ממשטרת ישאל את האקדחים והתחמושת"". ",הערכים המוגנים ומתחם העונש ההולם
"ת""פ 48978-07-21","בע""פ 2564/19  איברהים אזברגה נ' מ""י (‏18.7.2019) - המערער הורשע על פי הודאתו בכתב אישום מתוקן בעבירה של נשיאת נשק לפי סעיף 144(ב) לחוק העונשין. המערער (יליד 1984) קשר קשר עם אחרים וניהל עימם משא ומתן לרכישת אקדח שהיה מצוי ברשותם במטרה לסחור בו.  לרשות המערער ושותפו לכתב האישום, הועבר אקדח גנוב מתוצרת חברת ""גלוק"", קליבר 9 מ""מ, יחד עם מחסנית תואמת, תמורת 32,000 ש""ח. המערער ושותפו נכנסו לרכב כשהשותף נוהג בו, הסתירו את האקדח מתחת למושב הנוסע שעליו ישב המערער, ועשו את דרכם חזרה עד שנעצרו על ידי המשטרה בסמוך למחלף. בית המשפט קבע מתחם עונש הולם הנע בין 12 ל-40 חודשי מאסר בפועל והשית על המערער 16 חודשי מאסר בפועל לצד עונשים נלווים. הערעור נדחה. ",הערכים המוגנים ומתחם העונש ההולם
"ת""פ 48978-07-21","בע""פ 3877/16 פאדי ג'באלי נ' מ""י (17.11.2016) - הורשע המערער בעבירה של נשיאת נשק בכך שנשא אקדח טעון המחסנית שהכילה 14 כדורים ואשר נגנב חודשים אחדים קודם לכן בהתפרצות לדירה, הוא הגיע למקום מפגש ליישוב סכסוך, כשהוא נושא עימו ברכב ולאחר מכן במכנסיו את האקדח, וכשהגיעו שוטרים, השליכו. בית המשפט המחוזי קבע מתחם העונש ההולם בין 24 ל-48 חודשי מאסר בפועל וגזר על המערער 34 חדשי מאסר, והערעור נדחה תוך שבית המשפט העליון ציין כי ""אכן העונש שנגזר על המערער במקרה דנן אינו מן הקלים, אך אינו חורג באופן מהותי ממדיניות הענישה הנוהגת והראויה"", וצויין עברו הפלילי המכביד של המערער והעובדה כי זמן קצר קודם לכן סיים לרצות מאסר. ",הערכים המוגנים ומתחם העונש ההולם
"ת""פ 48978-07-21","בע""פ 2398/14 ענאן אלהזייל נגד מ""י (8.7.2014) - המערער הורשע על פי הודאתו בכתב אישום מתוקן בעבירה של אחזקת נשק ותחמושת, בכך שנתפס כשהוא מחזיק ברכבו, בקופסה גלויה במושב הנוסע הקדמי, אקדח ובו מחסנית עם 8 כדורים וקופסה ובה 38 כדורים נוספים. בית המשפט המחוזי העמיד את מתחם העונש על 10-24  חודשי מאסר בפועל, והשית על המערער 13 חודשי מאסר בפועל לצד ענישה נלווית. הערעור נדחה.",הערכים המוגנים ומתחם העונש ההולם
"ת""פ 48978-07-21","בע""פ 2892/13 מוחמד עודתאללה נ' מ""י (29.9.2013), הורשע המערער, לאחר שמיעת ראיות, בעבירות של נשיאה והובלה של נשק שלא כדין לפי סעיף 144(ב) רישא לחוק העונשין והסתייעות ברכב לביצוע פשע, בכך שהגיע לידיו אקדח, והוא נהג ברכב כשהוא מוביל את האקדח ובו מחסנית ריקה מכדורים מוסתר תחת השטיחון שמתחת לכיסא הנהג ברכב, בבית המשפט המחוזי נקבע מתחם עונש הולם הנע בין 12 ל- 36 חודשי מאסר בפועל, ונגזר על המערער, נעדר עבר פלילי, צעיר, מאסר למשך 21 חודשים, מאסר מותנה, וקנס בסך 7,000 ₪. הערעור נדחה. בעניינו של הנאשם כאן החזקת האקדח כללה גם החזקת תחמושת, וכדור בקנה, ולפיכך הנסיבות חמורות משמעותית יותר ממקרה זה.",הערכים המוגנים ומתחם העונש ההולם
"ת""פ 48978-07-21","בע""פ 3156/11  ג'מיל זראיעה נ' מ""י (21.2.12) - הורשע המערער על פי הודאתו בעבירות של נשיאת והובלת נשק והסתייעות ברכב לביצוע פשע. המערער נסע ברכבו, לאחר שהסליק בו אקדח מסוג ""סמיטיווטסון"", מחסנית טעונה בכדורי אקדח בקוטר 9 מ""מ וקופסאות עם כדורי אקדח בקוטר 9 מ""מ. האקדח והתחמושת נתפסו בחיפוש שגרתי שביצעה המשטרה ברכב. בגין אלה, השית עליו בית המשפט המחוזי 24 חודשי מאסר בפועל, מאסר מותנה וקנס בסך של 10,000 ₪. הערעור נדחה.  ",הערכים המוגנים ומתחם העונש ההולם
"ת""פ 48978-07-21","בע""פ 4329/10 פלוני נ' מ""י (25.10.2010) הורשע המערער בעבירות של החזקת נשק ונשיאתו שלא כדין, בכך שנמצא מחזיק באקדח טעון בתחמושת במצב נצור. על המערער, צעיר נעדר עבר פלילי, הוטל מאסר למשך 20 חודשים, מאסר מותנה וקנס בסך 10,000 ₪. הערעור נדחה. ",הערכים המוגנים ומתחם העונש ההולם
"ת""פ 48978-07-21",הנסיבות של ביצוע העבירה על ידי הנאשם הינן חמורות ורף הפגיעה בערכים המוגנים הינו גבוה.,הערכים המוגנים ומתחם העונש ההולם
"ת""פ 48978-07-21","הנאשם מחזיק בעת נסיעה ברכב באקדח כשהוא דרוך וכדור נמצא בקנה, ושני כדורים נוספים במחסנית.",הערכים המוגנים ומתחם העונש ההולם
"ת""פ 48978-07-21","כאמור, בקביעת הענישה בעבירות נשק משמעות לנסיבות המסוימות הכוללות את סוג הנשק, אופן החזקתו וכלל הנסיבות הקשורות לכך. החזקת אקדח בנסיבות הללו, כאשר כדור בקנה, משמעותה סיכון פוטנציאלי ברף גבוה הנובע מהחזקת הנשק.",הערכים המוגנים ומתחם העונש ההולם
"ת""פ 48978-07-21","על מתחם העונש ההולם לשקף את חומרת המעשה והמענה העונשי המחמיר אשר יש ליתן לעבירות נשק בכלל, ולעבירת נשק המבוצעת בנסיבות החמורות הללו, של החזקת אקדח כשהוא דרוך עם כדור בקנה ותחמושת נוספת.",הערכים המוגנים ומתחם העונש ההולם
"ת""פ 48978-07-21","לאור כל האמור, אני מוצא כי מתחם העונש ההולם, בגין עבירת הנשק בתיק העיקרי, בנסיבות ביצועה, ככולל מאסר בפועל הנע בין 24 ל- 48 חודשים.",הערכים המוגנים ומתחם העונש ההולם
"ת""פ 48978-07-21","בנוסף למאסר בפועל, היה מקום להטיל גם קנס, אולם לאור המאסר הנוסף, ולאור הנסיבות האישיות אשר פורטו לעיל, לא יוטל קנס.",הערכים המוגנים ומתחם העונש ההולם
"ת""פ 48978-07-21","הנאשם יליד 1992, ולחובתו עבר פלילי מכביד, אך עבר זה אינו כולל עבירות נשק.",הענישה 
"ת""פ 48978-07-21","בשיקולים לקולא תובא קבלת האחריות של הנאשם, וכן יובא הניסיון המסוים אשר היה להליך טיפולי, אשר לבסוף לא צלח. מדובר היה במסגרת והנאשם עשה ניסיון משך כחודשיים ומחצה.",הענישה 
"ת""פ 48978-07-21","כן יובאו הנסיבות האישיות המפורטות לעיל, והעובדה כי הנאשם בקרוב יהיה אב לילדה נוספת.",הענישה 
"ת""פ 48978-07-21","שיקולי הרתעת הרבים צריכים לקבל משקל של ממש בעבירות אלו. חומרת נסיבות הביצוע והעבר הפלילי, הגם שאינו כולל עבירות נשק, כל אלו צריכים היו להביא לענישה אשר תהיה מעל אמצע המתחם. ואולם, לאור הניסיונות של הנאשם לבצע הליכים טיפוליים, ולאור נסיבותיו האישיות המפורטות לעיל, אני מוצא לנכון להעמיד את הענישה מתחת לאמצע המתחם. זאת גם לאור המאסר הנוסף אשר מוטל בגין התיק הנוסף.",הענישה 
"ת""פ 48978-07-21","אשר על כן, בגין התיק העיקרי, עבירת הנשק, יוטל על הנאשם עונש של 30 חודשי מאסר בפועל, לצד מאסר מותנה.",הענישה 
"ת""פ 48978-07-21","ביחס לתיק הנוסף, לאחר שנשמעו טענות הצדדים, ולאור הכללים לכיבוד הסדרי טיעון, אני מוצא לנכון לכבד את ההסדר.",הענישה 
"ת""פ 48978-07-21","התיק הנוסף צורף, ואולם הצדדים התייחסו לענישה בגינו ובגין התיק הנוכחי בנפרד, תוך הסכמה כי 4 חודשים מתוך המאסר המוטל מתוך התיק המצורף ירוצו בחופף לעונש המוטל בתיק זה.",הענישה 
"ת""פ 48978-07-21","לאור הסדר הטיעון בתיק המצורף, והענישה הראויה בתיק העיקרי, אני גוזר על הנאשם את העונשים הבאים:",הענישה 
"ת""פ 48978-07-21","מאסר - בגין ת.פ. 48978-07-21, מאסר בפועל לתקופה של 30 חודשים, מתקופת מאסרו ינוכו ימי מעצרו על פי רישומי שב""ס. ",הענישה 
"ת""פ 48978-07-21","מאסר - בגין ת.פ. 5832-06-19, אשר צורף, מאסר בפועל לתקופה של 24 חודשים. ",הענישה 
"ת""פ 48978-07-21","הפעלת מאסר על תנאי - מפעיל בזאת מאסר על תנאי שהוטל על הנאשם ביום 6.9.17 בת.פ.-       63616-11-16 של ביהמ""ש השלום באשקלון, לתקופה של 12 חודשים, כך ששישה חודשים ירוצו במצטבר לעונש אשר הוטל בגין ת.פ. 5832-06-19, ומחציתו במצטבר לו, ומפעיל בזאת מאסר על תנאי שהוטל על הנאשם באותו הליך, לתקופה של שישה חודשים, בחופף למאסר בפועל דלעיל. ",הענישה 
"ת""פ 48978-07-21","סך הכל ירצה הנאשם מאסר בפועל בגין התיק המצורף ת.פ. 5832-06-19, והפעלת המאסרים המותנים, למשך 30 חודשים, בניכוי ימי המעצר בגין ת.פ. 5832-06-19, על פי רישומי שב""ס. ",הענישה 
"ת""פ 48978-07-21",המאסר בפועל המוטל בגין ת.פ. 5832-06-19 ירוצה כך ש – 4 חודשים מתוכו יהיו בחופף לעונש המוטל בגין ת.פ. 48978-07-21.,הענישה 
"ת""פ 48978-07-21","לאור האמור לעיל,  הנאשם ירצה מאסר כולל בגין ת.פ. 48978-07-21 והתיק המצורף ת.פ. 5832-06-19, והפעלת המאסרים המותנים, למשך 56 חודשים, בניכוי ימי מעצרו.",הענישה 
"ת""פ 48978-07-21",מאסר על תנאי - מאסר על תנאי לתקופה של 12 חודשים. הנאשם יישא בעונש זה אם בתקופה של שלוש שנים מיום שחרורו יעבור על כל עבירת נשק מסוג פשע.,הענישה 
"ת""פ 48978-07-21",מאסר על תנאי - מאסר על תנאי לתקופה של 9 חודשים. הנאשם יישא בעונש זה אם בתקופה של שלוש שנים מיום שחרורו יעבור על כל עבירת רכוש מסוג פשע.,הענישה 
"ת""פ 48978-07-21","פיצוי - הנאשם ישלם לע.ת.1 מת.פ. 5832-06-19 פיצוי בסך 15,000 ₪, אשר ישולם ב – 10 תשלומים חודשיים שווים ורצופים. התשלום הראשון בתוך 60 יום מהיום. התשלום יבוצע לקופת בית המשפט, וממנה יועבר על פי פרטים שימסרו למזכירות בית המשפט. ",הענישה 
"ת""פ 48978-07-21","קנס - קנס בסך 8,000 ש""ח או מאסר למשך 20 יום תחתיו; הקנס ישולם ב- 20 תשלומים חודשיים שווים ורצופים. התשלום הראשון ישולם בתוך 60 יום מהיום ויתר התשלומים מידי 30 יום לאחר מכן.",הענישה 
"ת""פ 48978-07-21","הפעלת התחייבות  - מפעיל בזאת התחייבות שהוטלה על הנאשם ביום 6.9.17 בת.פ.-       63616-11-16 של ביהמ""ש השלום באשקלון, על סך 1,500 ₪. סכום ההתחייבות ישולם ב – 5 תשלומים חודשיים שווים ורצופים, הראשון בתוך 30 יום מהיום. לא ישלם הנאשם את הסך האמור בהתחייבות, ייאסר בגין כך למשך 5 ימים. ",הענישה 
"ת""פ 48978-07-21","התחייבות - הנאשם יחתום על התחייבות על סך 5,000 ש""ח, אשר יהיה עליו לשלם באם בתוך שנתיים מהיום יעבור על כל עבירת רכוש או נשק מסוג פשע. היה והנאשם לא יחתום על התחייבות כאמור בתוך 7 ימים - ייאסר בגין כך למשך 10 ימים.",הענישה 
"ת""פ 48978-07-21","ניתן היום,  כ' תמוז תשפ""ב, 19 יולי 2022, במעמד הצדדים.",54678313
"ת""פ 48978-07-21",נוסח מסמך זה כפוף לשינויי ניסוח ועריכה,יואל עדן 54678313
"ת""פ 48978-07-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",יואל עדן 54678313
