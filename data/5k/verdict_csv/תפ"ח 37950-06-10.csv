verdict,text,part
"תפ""ח 37950-06-10","חוק העונשין, תשל""ז-1977: סע'  29(ב), 31, 144(ב), 261, 329(2), 329(א)(2)",חקיקה שאוזכרה: 
"תפ""ח 37950-06-10","הנאשם הורשע, על יסוד הודאתו, בהסדר טיעון בעובדות כתב האישום המתוקן, בעבירות של סיוע לחבלה בכוונה מחמירה לפי סעיף 329(א)(2) + 31 לחוק העונשין; נשיאת נשק לפי סעיף 144(ב) + 29(ב) לחוק; סיוע לאחר מעשה לפי סעיף 261 לחוק; חבלה חמורה בכוונה מחמירה לפי סעיף 329(2) לחוק.",גזר דין
"תפ""ח 37950-06-10","ואלה המעשים: ביום 28.2.2010 פגשו הנאשם ואחיו כעיד את עיסא עבאסי. כעיד ועיסא הצטיידו באקדחים. עיסא הציע לירות על מאבטחים, אך הנאשם ואחיו העדיפו לירות על בית אבו תיאה עמם היו מסוכסכים. ביום 1.3.2010 הסיע הנאשם את השניים למסלול נסיעה של ג'יפ מאבטחי הישוב היהודי בעיר דוד, השניים התמקמו והמתינו לג'יפ וכאשר זה הגיע כיוונו השניים אקדחיהם לג'יפ עיסא ירה 11 כדורים בכוונה לגרום למות המאבטח ומאקדחו של כעיד לא נורו כדורים. המאבטח נפצע ברגלו ולג'יפ נגרם נזק. באותו ערב ביקש עיסא מהנאשם לסייע בהצפנת האקדח, הנאשם הסס, אך נעתר ללחציו של עיסא וביחד עם עיסא הטמין האקדח בחצר ביתו של עיסא.",גזר דין
"תפ""ח 37950-06-10","בנוסף, בחודש אפריל 2010 סיכם הנאשם עם עיסא השלכת בקבוקי תבערה על ג'יפים של מג""ב בסילוואן. השניים מלאו בקבוקים בבנזין ובד, נסעו ברכבו של הנאשם לסילואן ועם הגעת ג'יפים הצית עיסא את הבקבוקים והשליכם לכיוון הג'יפים.",גזר דין
"תפ""ח 37950-06-10",בהסדר הטיעון נקבע כי הצדדים יהיו חופשיים בטיעונים לעונש.,גזר דין
"תפ""ח 37950-06-10","הנאשם, יליד 1986, נשוי + 2, עבד בשמירה. בעברו, הרשעות בעבירות של החזקת אגרופן, פריצה ושימוש בסם.",גזר דין
"תפ""ח 37950-06-10","ב""כ המאשימה טען כי אחיו של הנאשם (כעיד) נדון ל-6 שנות מאסר, לאחר שהורשע בעבירות חמורות יותר. עיסא עבאסי דחף אומנם למעשים קיצוניים והנאשם מיתנם, אולם הנאשם ידע היטב כי יש אקדחים טעונים שנעשו בהם שימוש, ונטל חלק פעיל במיזם עברייני של שלושה ואף סייע לאחר מעשה. עוד נטען, כי למעשים של השלושה יש אורנטציה ביטחונית ברורה לפגוע ביהודים ובמג""ב, ועל-כן חומרתם היתרה, העבירות בהן הורשע מהוות סכנה לחיי אדם ולפיכך יש ליתן משקל יתר להרתעה וגמול, מה עוד שאין רגיעה ביטחונית ולפיכך ראוי לגזור שנות מאסר ארוכות. ב""כ המאשימה הדגיש כי אף שהעבירות בהן הורשע הנאשם חמורות פחות מאחיו, הרי נוכח עברו הפלילי וההרשעה באישום הנוסף, יש מקום להחמיר עמו יותר מאחיו.",גזר דין
"תפ""ח 37950-06-10","ב""כ הנאשם טען, כי התובע טען דבר והיפוכו, כי הנאשם עבר עבירות חמורות פחות אך יש להחמיר עמו. בעיקר הדגיש כי ההרכב האחר של בית המשפט שדן בעניינו של כעיד פטאפטה קבע כי האורינטציה של הנאשמים הייתה פלילית יותר מאשר ביטחונית. כעיד (האח) המשיך בפעילות ואילו הנאשם שלפנינו, מוסא, חדל וכל פעולתו ללא אורנטציה לאומנית, שכן התוכנית הבסיסית הייתה לפעול כלפי משפחת אבו-תיאה. הסנגור טען עוד כי כוונתו הראשונה של הנאשם לא הייתה ביטחונית ולבסוף הורשע בסיוע לירי, כאשר במוחו מחשבה על ירי כלפי אבו-תיאה. אם לגבי כעיד נקבע שאין אורינצטציה ביטחונית, אין לומר כי למי שהורשע בעבירות פחות חמורות יש לייחס גוון ביטחוני.",גזר דין
"תפ""ח 37950-06-10","בעניין האישום השני טען, כי מדובר בהטלת בקבוקי תבערה שלא פגעו, והענישה עליהן היא של כמה חודשי מאסר.",גזר דין
"תפ""ח 37950-06-10","בלא להפחית מחומרת המעשים, טען הסנגור, כי יש מצב בעייתי כאשר מתיישבים באים לתוך שכונה ערבית, דבר היוצר מטבעו מתח מקומי, חיכוך שדוחף אנשים לתגובות כאלה.",גזר דין
"תפ""ח 37950-06-10","עוד נטען, כי הנאשם אדם עובד, בן למשפחה נורמטיבית. הנאשם עצמו לא נשא נשק ופעילותו הייתה מצומצת לעומת שני האחרים, לפיכך מדרג עבירותיו רחוק ממעשי כעיד ופחות חמור באופן מהותי ותרומתו מינורית.",גזר דין
"תפ""ח 37950-06-10",לפיכך ביקש לגזור עונש מתון ואף להסתפק בתקופת מעצרו. ,גזר דין
"תפ""ח 37950-06-10","העבירות בהן מעורב הנאשם הן עבירות בעלות חומרה של ממש. הנאשם אחיו ועיסא הצטיידו באקדחים, עיסא הציע לירות ברכב מאבטחי הישוב היהודי בעיר דוד, בעוד הנאשם ואחיו העדיפו תחילה לירות על בית משפחה יריבה בשם אבו-תיאה, אולם לא עשו כן. הנאשם הוביל ברכב את עיסא וכעיד מביתם לכיוון הר ""שכם אלשיח"", סמוך למסלול הנסיעה המשוער של הגי'פ. אומנם הנאשם לא יזם הפעילות האחרת שיזם עבאסי, אולם הוא הצטרף אליה מרצונו והפך חלק ממנה. אכן, אין מדובר בתוכנית שקרמה עור וגידים ביום הראשון, שהרי חלף יום אחד בין המחשבה המקורית של הנאשם לירות על אבו-תיאה לבין היום הבא בו בוצע הירי אל המאבטחים, אבל מדובר באירוע מתוכנן בו נטל הנאשם חלק, וכאשר בחלוף כחודש מושלכים בקבוקי תבערה אל ג'יפים של מג""ב, האוריינטציה של המבצעים הינה ביטחונית ולא פלילית. על-פי העובדות בהן הודה הנאשם, עיסא הוא המתכנן והיוזם, אולם הנאשם הצטרף אליו וגם אם היסס פה ושם, העבירות בוצעו בצוותא. החומרה המהותית למעשים היא בשימוש בנשק חם, אשר כפסע בין השימוש בו לבין גרימת חבלות חמורות ואף יותר מכך. לחומרה יש לשקול גם את עברו של הנאשם ואת העובדה שנטל חלק בכמה אירועים. לקולא נזקוף את גילו הצעיר, מצבו המשפחתי, הודאתו והחיסכון בזמן, וכן העובדה כי בעצמו לא ירה ולא השליך בקבוקי תבערה.",גזר דין
"תפ""ח 37950-06-10","לא נוכל להתעלם מהעונש שהוטל על אחיו של הנאשם, כעיד פטאפטה, אשר הורשע בעבירות חמורות יותר ונדון לשש שנות מאסר.",גזר דין
"תפ""ח 37950-06-10","בהתחשב בכל אלה אנו גוזרים על הנאשם, מוסא פטאטפטה העונשים הבאים:",גזר דין
"תפ""ח 37950-06-10","5 שנות מאסר בפועל, החל מיום מאסרו 30.5.2010.",גזר דין
"תפ""ח 37950-06-10",12 חודשי מאסר אותם ירצה אם במשך 3 שנים מיום שחרורו יעבור עבירה כלשהי מסוג פשע.,גזר דין
"תפ""ח 37950-06-10",זכות ערעור לבית משפט עליון בתוך 45 יום. ,גזר דין
"תפ""ח 37950-06-10","54678313ניתן היום,  י""ז באדר ב' התשע""א, 23 במרץ 2011, במעמד הצדדים.",5129371
"תפ""ח 37950-06-10","בעניין עריכה ושינויים במסמכי פסיקה, חקיקה ועוד באתר נבו – הקש כאן",נוסח מסמך זה כפוף לשינויי ניסוח ועריכה
