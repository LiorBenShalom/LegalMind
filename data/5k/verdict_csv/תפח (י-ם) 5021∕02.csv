verdict,text,part
תפח (י-ם) 5021∕02,"הנאשם הורשע, על סמך הודאתו, בחברות בארגון טרוריסטי - עבירה לפי סעיף 3 לפקודה למניעת טרור; נשיאת נשק שלא כדין - עבירה לפי סעיף 144(ב) לחוק העונשין, התשל""ז-1977 (להלן:ו החוק); נסיון רצח - עבירה לפי סעיף 305(1) לחוק.",גזר דין
תפח (י-ם) 5021∕02,"ואלה העובדות:נ בחודש נובמבר 2001 התגייס הנאשם לארגון הטרור ""חמאס"" והביע רצונו לבצע פיגוע רצחני. בחודש פברואר 2002, במפגש עם מפעילו בבית לחם, הסכים הנאשם לבצע בירושלים פיגוע התאבדות במטרה להרוג יהודים רבים. בשבועות שלאחר מכן בדק הנאשם מקומות בילוי הומים בירושלים כמטרה לפיגוע. בתאריך 7.3.02 הגיע הנאשם שוב לבית לחם, פגש את מפעיליו, צולם בוידאו, הקריא את מניעיו לביצוע הפיגוע, ומיד אח""כ נטל תיק גב ובו מטען חומר נפץ במשקל 15 ק""ג, עם מתג חשמלי להפעלתו. בשעה 13:15 הגיע הנאשם לגן הפעמון בירושלים עם מטען הנפץ ועשה דרכו לבית הקפה ""קפית"" ברח' עמק רפאים, בו נכחו יותר מ-50 לקוחות וכן 12 עובדים. עקב נוכחות רבה זו החליט לפוצץ ב""קפית"" את המטען. הנאשם צעד למרכז בית הקפה וניסה לפוצץ המטען בין הנוכחים הרבים, אך עקב תקלה לא עלה הדבר בידו, אף שלחץ שוב ושוב על מתג ההפעלה, עד שנתפס ע""י הנוכחים שתלשו ממנו המטען והמתג החשמלי.",גזר דין
תפח (י-ם) 5021∕02,"הנאשם יליד 1981, רווק, תושב ירושלים, בן למשפחה נורמטיבית בת 14 נפשות, בוגר תיכון שעבד כחשמלאי. עברו נקי.",גזר דין
תפח (י-ם) 5021∕02,"שירות המבחן נמנע מהמלצה, שכן הנאשם הסביר כי פעל ממניע אידיאולוגי.",גזר דין
תפח (י-ם) 5021∕02,"ב""כ המאשימה מבקש למצות את הדין עם הנאשם ולהטיל עליו 20 שנות מאסר בגין נסיון רצח ועוד 5 שנות מאסר בגין חברות בארגון החמאס.",גזר דין
תפח (י-ם) 5021∕02,"ב""כ הנאשם טענה כי אין למצות הדין עם הנאשם, שכן איננו יודעים אם המטען היה מסוכן כל כך, אף שאין היא מזלזלת במעשים. כמו כן, הפנתה למספר פסקי דין בהם ניתן עונש מתון יחסית למי שניסו לבצע פיגועי התאבדות או נסיון רצח המוני.",גזר דין
תפח (י-ם) 5021∕02,"העבירות בהן הודה והורשע הנאשם חושפות בפנינו תכנון מפורט, מודע ומדויק, שנעשה בקור רוח, ומטרתו לפגוע ביהודים רבים ככל האפשר, לרצחם, לפצעם ולהותירם בעלי מום. העבירות בוצעו על רקע לאומני- אידיאולוגי ונועדו לקטול אזרחים שלווים, חפים מפשע, רק בשל השתייכותם הדתית והלאומית.",גזר דין
תפח (י-ם) 5021∕02,"הנאשם התגייס הן לארגון טרוריסטי והן למשימה ביוזמתו וברצונו, כשהוא מגלה כוונות רצחניות מודעות וגלויות. הנאשם ניצל את היותו תושב ירושלים, בעל תעודת זהות ישראלית, על מנת להסתובב באופן חופשי ולהביא לעיר מטען חבלה רב עוצמה. הוא פעל בקור רוח מקפיא, הילך ברחובה של עיר, חיפש אתר רב נוכחים, נכנס למרכז בית קפה והפעיל המטען על מנת לקטול ולפגוע בבני אדם רבים.",גזר דין
תפח (י-ם) 5021∕02,"הפעלת המטען לא צלחה רק בשל תקלה טכנית, אך הנאשם לא אמר נואש וניסה שוב ושוב להפעילו. זממו סוכל בשל התקלה ונטילת המטען ממנו ע""י הנוכחים. הנאשם ניסה לבצע רצח המוני מזוויע בליבה של עיר, והוא ראוי בגין כך לעונש מירבי במצטבר; לציין, הנאשם לא הצטרף לארגון טרוריסטי כחבר פאסיבי, אלא מלכתחילה כמי שהתכוון לפעול פעולות אקטיביות.",גזר דין
תפח (י-ם) 5021∕02,"בטענות הסניגוריה לא מצאנו נסיבות מקלות של ממש, פרט לעובדה שהודה באשמה וחסך זמן. מכל מקום, מי שמבצע נסיון רצח המוני כה חמור, כל הנסיבות האישיות והטענות לקולא נסוגות.",גזר דין
תפח (י-ם) 5021∕02,"פיגועי התאבדות הם מעשים מרושעים מאין כמותם והפכו למכת מדינה, שיש לשרשה גם באמצעות ענישה מחמירה. הרקע האידאולוגי של הנאשם מלמד כי הוא מסוכן לציבור, ויש להרחיקו מהחברה לתקופה ארוכה ככל האפשר.",גזר דין
תפח (י-ם) 5021∕02,"נראה לנו כי מעשיו של הנאשם כה חמורים וקשים, שאין צורך להכביר מילים רבות נוספות, וכי המקרה מצדיק מיצוי חומרת הדין, כמעט במלואו.",גזר דין
תפח (י-ם) 5021∕02,"לאור כל האמור, אנו דנים הנאשם לעשרים שנות מאסר בגין נסיון הרצח. כמו כן, לחמש שנות מאסר בגין חברות בארגון טרוריסטי, מתוכן שלוש שנים בחופף ושנתיים במצטבר, כך שהנאשם ירצה עשרים ושתיים שנות מאסר, החל מיום מעצרו 7.3.02.",גזר דין
תפח (י-ם) 5021∕02,"ניתן היום, ו' בתשרי תשס""ג (12 בספטמבר 2002), במעמד הצדדים.",גזר דין
תפח (י-ם) 5021∕02,נוסח זה כפוף לשינויי עריכה וניסוח,"יעקב צבן, שופט"
