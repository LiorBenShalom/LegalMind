verdict,text,part
תפ (י-ם) 1262∕02,"הנאשם הורשע, על פי הודאתו, בעבירה לפי סעיף 340א ובעבירה לפי סעיף 144(א) לחוק העונשין, התשל""ז-1977 וכן בעבירה לפי סעיף 7(א)+(ג) סיפא לפקודת הסמים המסוכנים [נוסח חדש] התשל""ג-1973.",גזר - דין
תפ (י-ם) 1262∕02,"על פי עובדות כתב האישום, בסמוך לחודש ינואר 1999, ירה הנאשם שתי יריות באקדח באזור מגורים בבית חנינא. בתאריך 16.1.02, בביתו בבית חנינא, החזיק הנאשם אקדח, מחסנית ושני כדורים לאקדח, וכן החזיק סם מסוכן מסוג מריחואנה במשקל 28.71 גרם לשימוש עצמי.",גזר - דין
תפ (י-ם) 1262∕02,"הנאשם העיד כי יש לו חנות לממכר חפצי ערך לתיירים, ובהם עתיקות, זהב, שטיחים ויהלומים. לדבריו, בסוף כל יום עבודה הוא אוסף את כל הזהב והיהלומים ולוקח אליו הביתה בבית חנינא. את האקדח קנה להגנה עצמית, מאחר שבאזור בו הוא מתגורר יש גניבות ותקיפות. הוא ניסה את האקדח, בסמוך לביתו, באזור ריק מבתים, ולאחר מכן במשך 4 שנים לא עשה בו כל שימוש עד שהאקדח נתפס.",5129371
תפ (י-ם) 1262∕02,"ב""כ המאשימה ציינה כי הנאשם בן 39 שנים, הודה בכתב האישום המתוקן, ומזה 15 שנה חדל לבצע עבירות. לדבריה יש להתייחס בחומרה לעבירות שהנאשם ביצע ולכך שהתסקיר אינו חיובי באופן יוצא דופן. הנאשם קנה את האקדח ללא רשיון, הוא לקח את החוק לידיו. לפיכך ביקשה לגזור על הנאשם עונש מאסר בפועל, מאסר על תנאי וקנס.",5129371
תפ (י-ם) 1262∕02,"ב""כ הנאשם התייחס לכך שהנאשם החזיק באקדח שנים ללא כל שימוש, למעט נסיון שעשה כדי לבדוק את האקדח. לדבריו, הנאשם מחזיק סחורה במאות אלפי דולרים, הוא לוקח את הסחורה לביתו, ולצורך כך קנה את האקדח. האזור בו הנאשם מתגורר הוא אזור של גניבות, התפרצויות, מעשי זנות ואונס, ומכך היה על הנאשם להתגונן. ב""כ הנאשם הוסיף כי הנאשם היה במעצר בית חלקי משך כשנתיים, לאחר ששוחרר ממעצר, ויש לקחת זאת בחשבון לענין העונש. לענין עברו הפלילי של הנאשם ציין כי מדובר בעבר מגיל 18 וכי מזה 20 שנה לא ביצע הנאשם עבירות. לפיכך ביקש להסתפק במאסר על תנאי וקנס גבוה, לחילופין של""צ, קנס והתחייבות ולחילופין מאסר קצר בעבודות שירות בצירוף קנס והתחייבות.",5129371
תפ (י-ם) 1262∕02,"שירות המבחן הגיש תסקיר לגבי הנאשם. על פי האמור בתסקיר, הנאשם בן 38, נשוי ואב לחמישה ילדים. בעת הגשת התסקיר היתה אשתו של הנאשם בחודש התשיעי להריונה. קצינת המבחן התרשמה מאדם בעל רמת אינטליגנציה תקינה, בעבר היה מעורב בפלילים ואף נדון לתקופות מאסר בפועל, אולם ב- 15 שנים האחרונות חל מפנה משמעותי באורח חייו והוא השתדל לנהל אורח חיים נורמטיבי. הנאשם אינו מעורב עוד בפלילים, הוא התחתן, הוליד ילדים ומזה ארבע שנים הוא מנהל חנות תכשיטים שבבעלותו בעיר העתיקה. לגבי העבירות קיבל הנאשם על עצמו אחריות חלקית לביצוען. הוא טען כי לא היתה לו כל כוונה פלילית והחזיק באקדח לשם הגנה עצמית בלבד, בשל הבעייתיות באזור מגוריו ומאחר שהוא מחזיק רכוש יקר בביתו. לענין החזקת הסם טען כי הוא משתמש בסמים קלים לעיתים רחוקות, ולא ראה בכך בעיה המצריכה התערבות טיפולית.",5129371
תפ (י-ם) 1262∕02,"לאור ההתרשמות הכללית מהמפנה החיובי שחל במצבו של הנאשם ובהתחשב בכך שהוא המפרנס היחידי במשפחה, הומלץ על הטלת מאסר בעבודות שירות.",5129371
תפ (י-ם) 1262∕02,"בתי המשפט התייחסו לעבירה של החזקת נשק כאל עבירה חמורה המצדיקה עונש מאסר בפועל, על אחת כמה וכמה כשמדובר במי שיש לו עבר פלילי. עיון בגליון הרישום הפלילי של הנאשם מגלה עבר פלילי עשיר יחסית. בעבר היה הנאשם מעורב בעבירות אלימות לא מעטות. עם זאת, הרשעותיו האחרונות הן בעבירות מהשנים 1987-1988, ונראה, גם מן הרישום הפלילי, גם מטעוניו של הנאשם וגם מן האמור בתסקיר שירות המבחן, כי הנאשם שינה דרכו בשנים האחרונות, הקים בית ומשפחה, עובד בצורה מסודרת ולא התסבך באופן ממשי במעשים פליליים, למעט החזקת הנשק, שהיתה לצורך הגנה עצמית, והחזקת סם לשימוש עצמי בלבד.",5129371
תפ (י-ם) 1262∕02,"אשר להחזקת הנשק - טענות הנאשם לענין הגנה עצמית אינן מהוות הגנה מפני העבירה, מאחר שאין לנאשם כל היתר לקחת את החוק לידיו. עם זאת, כפי שהנאשם העיד, הנאשם מחזיק ברשותו חפצי ערך, הוא מתגורר באזור שאינו בטוח מבחינה זו, וניתן להתייחס לכך כאל נסיבה לקולא, המצדיקה המנעות משליחתו אל בין כותלי הכלא.",5129371
תפ (י-ם) 1262∕02,"בנסיבות אלה, העונש הראוי, כפי שהומלץ גם על ידי שירות המבחן, הינו מאסר בעבודות שירות.",5129371
תפ (י-ם) 1262∕02,"מאסר של 6 חודשים. הנאשם ירצה מאסר זה בעבודות שירות בגן החיות בירושלים, בימים ראשון עד חמישי בין השעות 07:00 עד 15:00 ובערב חג מהשעה 08:00 עד 12:00.","לאור האמור לעיל, אני דנה את הנאשם כמפורט להלן:"
תפ (י-ם) 1262∕02,הנאשם מוזהר כי כל הפרה בעבודות השירות תביא להפסקה מינהלית ולריצוי העונש במאסר ממש.,מועד תחילת העבודות 01.12.03. 
תפ (י-ם) 1262∕02,"מאסר על-תנאי של 6 חודשים, אותו לא ירצה הנאשם אלא אם יעבור תוך 3 שנים כל עבירה הכרוכה בהחזקת נשק ובשימוש בו וכל עבירה על פקודת הסמים המסוכנים, למעט עבירה של החזקת סם לשימוש עצמי בלבד.",מועד תחילת העבודות 01.12.03. 
תפ (י-ם) 1262∕02,זכות ערעור לבית המשפט המחוזי בירושלים תוך 45 יום מהיום.,מועד תחילת העבודות 01.12.03. 
תפ (י-ם) 1262∕02,המזכירות תשלח העתק לשירות המבחן ולממונה על עבודות שירות. ,"הסם יושמד, הנשק והתחמושת יחולטו. "
תפ (י-ם) 1262∕02,"ניתן היום כ""ה בחשון תשס""ד (20 בנובמבר 2003) במעמד ב""כ המאשימה מר אשכנזי, הנאשם וב""כ עו""ד חביב אללה ומתורגמנית לערבית.","הסם יושמד, הנשק והתחמושת יחולטו. "
תפ (י-ם) 1262∕02,נוסח זה כפוף לשינויי עריכה וניסוח,"רבקה פרידמן-פלדמן, שופטת"
