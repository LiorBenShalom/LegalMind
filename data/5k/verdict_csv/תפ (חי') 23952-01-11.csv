verdict,text,part
תפ (חי') 23952-01-11,"<<ת""פ> <23952-01-11> <מדינת ישראל נ' שחתות(עציר)>",<<בית המשפט המחוזי בחיפה>
תפ (חי') 23952-01-11,<2  פברואר 2012>,>
תפ (חי') 23952-01-11,"פקודת הסמים המסוכנים [נוסח חדש], תשל""ג-1973: סע'  7(א)(ג), 13, 19א, 21, 21(א)(1), 37א'",חקיקה שאוזכרה: 
תפ (חי') 23952-01-11,"חוק העונשין, תשל""ז-1977: סע'  29, 61(א)(4), 144(א)",חקיקה שאוזכרה: 
תפ (חי') 23952-01-11,"הנאשם  הורשע לאחר שמיעת ראיות בארבע עבירות של סחר בסם מסוכן- עבירה לפי סעיף 19+13א לפקודת הסמים המסוכנים (נוסח חדש) תשל""ג-1973 (להלן-""הפקודה""), שלוש עבירות של הדחת קטין לסמים מסוכנים עבירה לפי סעיף 21(א)(1) לפקודה, עבירה של סחר בסם מסוכן- עבירה לפי סעיף 19+13א לפקודה, (ריבוי עבירות), עבירה של החזקת סם שלא לשימוש עצמי-עבירה לפי סעיף 7(א)(ג) רישה לפקודה +סעיף 29 לחוק העונשין, התשל""ז-1977 (להלן-""החוק"") ועבירות בנשק- עבירה לפי סעיף 144(א) רישה+סיפה לחוק.",מבוא
תפ (חי') 23952-01-11,"כפי שתואר בהרחבה בכתב האישום מכר הנאשם בשלושה מקרים סם מסוכן מסוג חשיש לקטין שהגיע לביתו בחודשים אוקטובר-נובמבר 2010, בכל המקרים לקטין התלווה קטין אחר. בנוסף מכר הנאשם בתדירות של פעם בחודש במהלך שנה סם מסוג חשיש לבגיר שהגיע לביתו.",מבוא
תפ (חי') 23952-01-11,"בעת מעצרו של הנאשם ביום 1.1.11 נתפסו במקומות שונים בביתו סם מסוכן מסוג חשיש במשקל כולל של 165.56 גרם, 18 טבליות סם מסוכן מסוג MDMA ו-4 טבליות מסוג   N-ETHYLAMPETAMINE שלא לצריכה עצמית וללא היתר על פי דין. וכן נמצא בבית הנאשם נשק אוטומטי מסוג קרל גוסטב ו-9 כדורי אקדח.",מבוא
תפ (חי') 23952-01-11,"הנאשם יליד 21.12.1966 (כבן 45), החל לבצע עבירות מגיל 18. לחובתו 12 הרשעות קודמות בעבירות של החזקה ושימוש בסמים, עבירות רכוש ואלימות, הדחה בחקירה, שיבוש מהלכי משפט והפרת הוראה חוקית. הוא נדון 8 פעמים לריצוי עונשי מאסר בפועל, לתקופות שונות, הארוכה שבהן 21 חודשי מאסר, (ראו ט/1).",הרשעות קודמות
תפ (חי') 23952-01-11,"ביום 23.2.2010 הוטל על הנאשם בין השאר עונש מאסר מותנה בן 3 חודשים למשך שנתיים בגין עבירה של החזקת סם מסוכן לצריכה עצמית, (ת""פ 13052-09-08 של בית המשפט השלום בעכו, ראו ט/2), עונש זה הינו בר הפעלה. ביום 5.5.2010 הוארך מאסר מותנה בן 12 חודשים למשך שנה בגין עבירה של החזקת סם מסוכן לצריכה עצמית (ת""פ 23316-07-09 של בית המשפט השלום בעכו, ראו ט/3), עונש זה חב הפעלה.",הרשעות קודמות
תפ (חי') 23952-01-11,"ב""כ המאשימה ביקש לגזור על הנאשם עונש של מאסר בפועל ארוך וממושך, הפעלת המאסרים על תנאי באופן מצטבר, מאסר על תנאי מרתיע, קנס שישקף את הפן הכלכלי שבעבירותיו של הנאשם ופסילת רישיון הנהיגה שכן הנאשם לא רק מוכר סמים, עלה שהוא גם משתמש בהם.",תמצית טיעוני הצדדים
תפ (חי') 23952-01-11,"בטיעוניו שם דגש על חומרת מעשיו של הנאשם שפעל מתוך מניע של בצע כסף מבלי לברור את לקוחותיו, קטינים ובגירים יחדיו כשיש לתת משקל למשמעותה של עבירת הסמים, שמביאה לא רק להתמכרות של המשתמש אלא לביצוע עבירות רכוש ואלימות, וכשמדובר בהדחת קטין לסם יש להחמיר בענישה, אף מעבר לעונשו של סוחר סמים רגיל. לכך הוסיף כי הנאשם הורשע גם בהחזקת סמים נוספים ונשק.",תמצית טיעוני הצדדים
תפ (חי') 23952-01-11,"לטענתו בעת בחינת נסיבותיו האינדיבידואליות של הנאשם יש להחמיר עימו בשל עברו הפלילי המכביד שכולל 2 מאסרים על תנאי, כאשר האחד הוא חב הפעלה והשני בר הפעלה ויש לקחת בחשבון את המורא שהטיל  הנאשם על העדים, החמרה עם הנאשם תשמש כגורם מרתיע לנאשמים פוטנציאלים. לתמיכה בטענותיו הגיש פסקי דין שונים או תמצית פסקי דין.",תמצית טיעוני הצדדים
תפ (חי') 23952-01-11,"ב""כ הנאשם ביקש להפעיל את המאסרים על תנאי בחופף או לפחות שחלקם יהיה בחופף ושהעונש בכללותו יהיה מידתי ומאוזן, להשאיר לו סיכוי להשתקם ולאפשר לו לחיות חיים נורמטיביים עם אשתו בעתיד.",תמצית טיעוני הצדדים
תפ (חי') 23952-01-11,"בטיעוניו לא המעיט מחומרת העבירות אך שם דגש על סוג הסם-חשיש וכי מדובר בעסקאות בודדות בהיקף קטן, כך שהנאשם אינו סוחר סמים ממולח, לא התעשר מעסקאות אלו וכפי שהעיד במשפט, מצבו הכלכלי קשה. גם באשר להדחת הקטין, לא מדובר לטענתו ""בהדחה קלאסית"", מדובר בקטין או קטינים שבאו, קנו מעבר לגדר כמות מזערית לשימוש עצמי של סם מסוג חשיש.",תמצית טיעוני הצדדים
תפ (חי') 23952-01-11,"בנוסף הבהיר כי יש לראות בהחזקת הנשק, עבירה ברף התחתון, לא מדובר בסוחר נשק או כי הנשק היה מיועד למטרה עבריינית או לפגיעה בביטחון המדינה או הציבור.",תמצית טיעוני הצדדים
תפ (חי') 23952-01-11,"באשר לנסיבותיו האישיות ביקש להתחשב במעצרו הממושך של הנאשם במשך יותר משנה וזאת בתנאי עציר. במחלתו של הנאשם, בניסיונו להביא ילד לעולם ולחיות בכבוד ובעובדה כי לראשונה הוא הורשע בעבירות אלו, לתמיכה בטענותיו  הציג פסקי דין.",תמצית טיעוני הצדדים
תפ (חי') 23952-01-11,"הנאשם כבן 45, הורשע לאחר שמיעת ראיות בסדרת עבירות מתחום הסמים שנמשכה יותר משנה  והסתיימה רק ביום מעצרו, כשבעת מעצרו נמצאו בביתו כמות בלתי מבוטלת של סמים מסוכנים מסוגים שונים ביחד עם נשק אוטומטי וכדורים כפי שפורט לעיל. העבירות בהן הורשע הנאשם הן עבירות חמורות ביותר והחמורה שבהן הינה עבירה של הדחת קטין לסמים  מסוכנים, עבירה שבוצעה ע""י הנאשם בשלושה מקרים בהם מכר  סם מסוכן מסוג חשיש לקטין שהגיע לביתו בחודשים אוקטובר-נובמבר 2010.",דיון
תפ (חי') 23952-01-11,"חשוב להדגיש כבר עתה כי במהלך שמיעת הראיות התברר כי לא מדובר במעידה חד פעמית של הנאשם אלא בפעילות עבריינית אותה בחר הנאשם במודע כדרך עיסוק שהפכה ידועה לסביבתו לרבות לקטינים שהעידו במשפט. כך למשל  העיד הקטין א.ע כי ""שמעתי שעדנאן סוחר חשיש"", (ת/90 שורה 42), כל העסקאות בוצעו בביתו של הנאשם אותו הפך למתחם מבוצר תוך שמירת היכולת לראות מי מגיע ומי יורשה להיכנס. על היקף הפעילות ניתן היה ללמוד מעדותו של הבגיר שתאר כך את היקף הפעילות:",דיון
תפ (חי') 23952-01-11,"חברו שנכח באחת העיסקאות הוסיף ""כל טמרה יודעים שעדנאן שחתות מוכר סמים בטמרה"", (ת/78ב).",דיון
תפ (חי') 23952-01-11,"מיותר להזכיר כי עבירות הסמים, ובפרט כל הקשור בהפצתן, הן חמורות וטומנות בחובן סכנה לחברה והיטיב לתאר ב""כ המאשימה בטיעוניו את ההשלכות של תוצאות השימוש בסמים על הפגיעה בשלום הציבור ובביטחונו, בין השאר כי הן מובילות את צרכני הסמים לבצע עבירות רכוש למימון הסם ולעיתים גם בדרכי אלימות. סחר בסמים חותר למעשה תחת אושיות החברה והדחת קטין לסמים מסוכנים כמוה כהרעלת שורשיה של החברה תוך פגיעה משמעותית בעתידו של הקטין והחברה בה הוא חי.",דיון
תפ (חי') 23952-01-11,"אפנה בנושא מדיניות הענישה בנושא סמים לפסק דינו של הש' א' רובינשטיין מיום 5.10.2011, ע""פ 8939/08 שלמה מוזס נגד מדינת ישראל ולפסק דינה של הש' א' פרוקצ'יה:",דיון
תפ (חי') 23952-01-11,"""...על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד. מזה זמן רב, מדגישים בתי המשפט בפסיקתם את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים. ההחמרה בענישה בגין עבירות סמים משרתת את מטרות הגמול וההרתעה, שהן היעדים העיקריים של הענישה בתחום הסמים"" ע""פ 211/09 שמעון אזולאי נגד מדינת ישראל.",דיון
תפ (חי') 23952-01-11,"כפי שציינתי עבירה של הדחת קטין לסמים מסוכנים חמורה אף יותר, אפנה בנושא זה לפסק דינו של הש' מ' חשין שדן בעונשו של מערער  שהורשע בשלוש עבירות של הדחת קטין לסמים ודינו נגזר בין השאר לשש שנות מאסר לריצוי בפועל:",דיון
תפ (חי') 23952-01-11,"""הדחת קטין לסמים הינה מן העבירות החמורות שבדין העונשין. אין צורך שנאריך דיבור על מלחמת החורמה ששומה על כולנו להילחם ב""מוות הלבן""; והרי מלחמה היא שאין בה רחמים. אם-כך בעבירות סמים על דרך הכלל, לא-כל -שכן בהדחת קטינים לשימוש בסם, עבירה שהעונש הקבוע בצידה הוא 25 שנות מאסר. נזכור כי עונש מאסר עולם שאינו עונש חובה הינו מאסר בן 20 שנה (סעיף 41 לחוק העונשין), והנה בענייננו מצא המחוקק לנכון לקבוע עונש שהוא ארוך מעונש של מאסר עולם. חומרה זו, למותר לומר, מחייבת את בתי-המשפט"" ע""פ 1653/98 נודי אלחסוב נ' מדינת ישראל. ",דיון
תפ (חי') 23952-01-11,"בע""פ 1335/03 מדינת ישראל נ' פלוני התערב בית המשפט העליון בענישתו של מדיח קטין לסם מסוכן והגדילו מ-30 חודשים ל-60 חודשים, תוך הדגשה כי ""ומבצעי עבירות כאלה ראויים, ככלל, לעונשים כואבים ומרתיעים"".",דיון
תפ (חי') 23952-01-11,"גם באשר לסוג הסם-חשיש, אין להקל ראש, גם חשיש מהווה סם מסוכן כהגדרתו בפקודת הסמים ואפנה בעניין זה לפסק דינו של הש' י' קדמי:",דיון
תפ (חי') 23952-01-11,"""המאבק בהפצת הסמים כולל גם הפצתם של סמים קלים יחסית, דוגמת הקנבוס; ולמיותר יהיה לחזור ולהזכיר את המעבר הקל - והטבעי - מצריכתם של סמים קלים לכבדים יותר"", ע""פ 407/97 אמויאל יניב נ' מדינת ישראל. ",דיון
תפ (חי') 23952-01-11,ואזכיר כי בביתו של הנאשם נמצאו 22 טבליות סם מסוכן מסוגים אחרים.,דיון
תפ (חי') 23952-01-11,"לא ניתן להתעלם גם מעבירה של החזקת נשק וכדורים, נשק אוטומטי שאדם נורמטיבי לא מחזיק בביתו ללא היתר כדין וגם מסיבה זו יש להחמיר עם הנאשם.",דיון
תפ (חי') 23952-01-11,"נסיבות ביצוע העבירות מצביעות על חומרתן, הנאשם תכנן את מעשיו היטב, הוא הפך את ביתו למתחם מבוצר תוך שמירת היכולת לראות מי מגיע ומי יורשה להיכנס מצד אחד ומניעת אפשרות כניסת אנשי חוק באופן מיידי מצד שני.",דיון
תפ (חי') 23952-01-11,"עברו הפלילי המכביד של הנאשם והעדר לקיחת אחריות למעשיו רק מדגישים את הצורך בהעדפת גמול והרתעת הנאשם והציבור ואזכיר  בעניין זה לא רק את שמונה הפעמים בהם נדון הנאשם לעונשי מאסר בפועל אלא את ביצוע העבירות כשתלויים ועומדים נגדו עונשי מאסר מותנה, לרבות מאסר מותנה בן 12 חודשים שהוארך ביום 5.5.2010 ותוך זמן קצר יחסית שב הנאשם לבצע עבירות נוספות. בנסיבות אלו אני סבור כי יש להפעיל את שני המאסרים המותנים במצטבר לעונש המאסר בתיק זה ואפנה לפסק דינו של      הש' א' רובינשטיין בע""פ 8939/08 הנ""ל:",דיון
תפ (חי') 23952-01-11,"""נזכיר, כי ככלל מאסר מותנה שהופעל ירוצה באורח מצטבר לעונש המאסר אלא אם מתקיימים טעמים מיוחדים שיירשמו (ראו סעיף 58 לחוק העונשין; ע""פ 3869/09 סלימן נ' מדינת ישראל (לא פורסם); י' קדמי סדר הדין בפלילים (חלק ב') (תשס""ט) 1697-1696. ""המאסר המותנה הינו אם כן בבחינת כרטיס כניסה מחודש אל החברה. אולם, אם נכזבה הציפיה כי המאסר המותנה התלוי ועומד נגד הנידון ירתיעו מלשוב ולבצע עבירות, הרי שנחלש באופן ניכר משקלו של אינטרס השיקום וגובר משקלם של אינטרס הגמול, ההגנה על הציבור, הצורך בהרחקה מהציבור ושיקום בעת המאסר"" (ע""פ 4654/03 וליד נ' מדינת ישראל (לא פורסם) פסקה 26 - השופטת ארבל)"".",דיון
תפ (חי') 23952-01-11,לאור כל האמור לעיל אני גוזר על הנאשם את העונשים הבאים:,סיכום
תפ (חי') 23952-01-11,"60 חודשי מאסר בפועל. אני מפעיל את עונשי המאסרים המותנים: עונש מאסר בן 3 חודשים שהוטל ביום 23.2.2010  במסגרת ת""פ 13052-09-08 של בית המשפט השלום בעכו ועונש בן 12 חודשים שהוטל ביום 5.5.2010 במסגרת                      ת""פ 23316-07-09 של בית המשפט השלום בעכו, הנאשם ירצה את כל עונשי המאסר במצטבר כך שבסה""כ ירצה הנאשם 75 חודשי מאסר בפועל. תחילת המאסר מיום מעצרו 1.1.2011.",סיכום
תפ (חי') 23952-01-11,"12 חודשי מאסר מותנה למשך 3 שנים מיום שחרורו מבית הסוהר בגין כל עבירה על פקודת הסמים המסוכנים [נוסח חדש], התשל""ג-1973 למעט עבירה שענינה שימוש עצמי.",סיכום
תפ (חי') 23952-01-11,"10,000 ש""ח קנס או 6 חודשי מאסר תמורתו, הקנס ישולם עד ליום 31.12.2012. בעת קביעת גובה הקנס ומועד תשלומו התחשבתי במצבו הכלכלי של הנאשם, אך גם בקביעת המחוקק באשר לגובה הקנס בעבירה של הדחת קטין לסמים מסוכנים- פי עשרים וחמישה מהקנס האמור בסעיף 61(א)(4) לחוק העונשין.",סיכום
תפ (חי') 23952-01-11,"לפי סעיף 37א' לפקודת הסמים המסוכנים [נוסח חדש], התשל""ג-1973 אני פוסל הנאשם מלקבל או להחזיק רישיון נהיגה למשך חמש שנים, הפסילה תיכנס לתוקף ביום גמר ריצוי עונש המאסר.",סיכום
תפ (חי') 23952-01-11,זכות ערעור לבית המשפט העליון תוך 45 יום.,סיכום
תפ (חי') 23952-01-11,"ניתן היום,  ט' שבט תשע""ב, 2 פברואר 2012, בנוכחות ב""כ המאשימה עו""ד ענאן ג'אנם ב""כ הנאשם עו""ד אברהים עודה והנאשם באמצעות הליווי.",אליקים אברהם 54678313
תפ (חי') 23952-01-11,<             >,אליקים אברהם 54678313
תפ (חי') 23952-01-11,נוסח מסמך זה כפוף לשינויי ניסוח ועריכה,אליקים אברהם 54678313
תפ (חי') 23952-01-11,"בעניין עריכה ושינויים במסמכי פסיקה, חקיקה ועוד באתר נבו – הקש כאן",אליקים אברהם 54678313
