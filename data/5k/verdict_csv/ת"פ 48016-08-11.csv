verdict,text,part
"ת""פ 48016-08-11","ת""פ 48016-08-11 פרקליטות מחוז מרכז נ' עמרן(אסיר)",בית משפט השלום ברמלה
"ת""פ 48016-08-11","מדינת ישראל - באמצעות פרקליטות מחוז מרכז
ע""י ב""כ עוה""ד ינאי גורני",בעניין:
"ת""פ 48016-08-11","יותם עמרן עי""י ב""כ עוה""ד דלית ברנר ממשרדו של עו""ד בני נהרי",נגד
"ת""פ 48016-08-11","הנאשם הודה בכתב אישום מתוקן והורשע בביצוען של העבירות הבאות: תקיפת שוטר לפי סעיף 273 לחוק העונשין, תשל""ז – 1977 וכן הכשלת שוטר לפי סעיף 275 לחוק העונשין, תשל""ז – 1977. על פי עובדות כתב האישום המתוקן בתאריך 21.9.10 במהלך פעילות שגרתית במחסום נעלין, הנאשם הגיע למחסום עם רכב שבו נהג ועמו אדם נוסף אשר ישב לצידו. אחד השוטרים שהיו במחסום ביקש מהנאשם לעצור את הרכב בצד הדרך, לצורך בדיקה שגרתית. הנאשם וחברו יצאו מהרכב. בעוד ששוטרת שהיתה במקום בדקה את פרטיו של הנאשם ביקש ממנו שוטר אחר כי יכנס לתוך הרכב וזאת על מנת לשמור על בטחונו. הנאשם לא שעה לבקשת השוטר, עמד על סירובו להכנס לרכב ונותר עומד מחוצה לו ועישן סיגריה. בנוסף הנאשם אמר לשוטר כי ""יעשה מה שהוא רוצה"" והתקרב אל השוטר למרחק נגיעה ונגח במצחו של השוטר באמצעות ראשו.",גזר דין
"ת""פ 48016-08-11","לא היתה הסכמה בין הצדדים לעניין העונש, אך הוסכם כי המאשימה תטען ל- 3 חודשי מאסר בפועל שירוצו בעבודות שירות  ובעוד שהנאשם יטען באופן פתוח ויבקש להסתפק במאסר על תנאי. הנאשם הינו יליד 1990 והעבירה בוצעה בשנת 2010 ועל כן היתה חובה לקבלת תסקיר של שירות המבחן מחמת גילו. מתסקיר שירות המבחן עולה כי לנאשם הרשעה אחת קודמת בעבירה של תקיפה הגורמת חבלה של בית המשפט השלום בירושלים שם נדון למאסר מותנה, קנס, של""צ ותשלום פיצוי למתלונן. בכל מקרה המאשימה גם הגישה את גליון הרישום הפלילי (ת/1). שירות המבחן פירט את נסיבות חייו של הנאשם, תוך שהוא מציין שכיום הוא עובד בצורה סדירה והנאשם הביע הסכמה להשתלב בקבוצה של מניעת אלימות במסגרת שירות המבחן. שירות המבחן המליץ, בסופו של יום, על הטלת 140 שעות שירות לתועלת הציבור וכן על צו מבחן.",גזר דין
"ת""פ 48016-08-11","המאשימה טענה כי העונש הראוי בנסיבות העניין הוא מאסר בפועל של 3 חודשים שירוצה בדרך של עבודות שירות, וזאת במיוחד לאור קיומו של רישום פלילי בעבירות אלימות וכן לאור החומרה היתרה שנובעת מביצוע עבירות כנגד שוטרים. מנגד ההגנה טענה שיש להסתפק במאסר על תנאי וזאת לאור חלוף הזמן מאז ביצוע העבירה ותפקודו החיובי בשנים האחרונות.",גזר דין
"ת""פ 48016-08-11","המאשימה טענה כי מתחם העונש ההולם לעבירות שבוצעו על ידי הנאשם, במידת אשמו ונסיבות ביצוע העבירה, הוא כפי שהוגדר על ידי כב' השופט חגי טרסי בת""פ (נתניה) 35009-01-12 מדינת ישראל נ' אבנר מטייב (לא פורסם) (20.9.12). מתוך עיון בגזר הדין עולה ששם היה מדובר בעובדות שמאוד דומות למקרה שבפני. בעמ' 3 לגזר הדין נקבע כדלקמן: ",גזר דין
"ת""פ 48016-08-11","על גזר דינו של כב' השופט חגי טרסי הוגש ערעור על ידי הנאשם שם לבית המשפט המחוזי במחוז מרכז (ע""פ 25389-10-12) וביום 11.6.13 הערעור נדחה תוך קביעת הדברים הבאים:",גזר דין
"ת""פ 48016-08-11","מתחם העונש ההולם שנקבע על ידי כב' השופט חגי טרסי מקובל עלי. מעבר לנדרש אציין כי המתחם גם עומד בקנה אחד עם מדיניות הענישה הנוהגת בעבירות דומות שבוצעו בנסיבות דומות, כפי שנקבעה בפסיקתו של בית משפט העליון (רע""פ 2222/13 חיחיאשוילי נ' מדינת ישראל [פורסם בנבו]  (2.5.13); רע""פ 5979/06 בוהדנה נ' מדינת ישראל [פורסם בנבו]  (25.7.06); רע""פ 1860/07 נחמני נ' מדינת ישראל [פורסם בנבו] (14.6.07); רע""פ 8172/10 גזאוי נ' מדינת ישראל [פורסם בנבו] (18.11.10); ע""פ 8704/08 הייב נ' מדינת ישראל [פורסם בנבו] (23.4.09). ",גזר דין
"ת""פ 48016-08-11","במקרה שבפני לא מצאתי נסיבות מיוחדות שיצדיקו סטייה ממתחם העונש ההולם, בין לחומרה מטעמים של הגנה על שלום הציבור, ובין לקולא מטעמים של שיקום.",גזר דין
"ת""פ 48016-08-11","בעת קביעת העונש המתאים בתוך מתחם העונש ההולם, לחומרה לקחתי בחשבון את העובדה כי לנאשם רישום פלילי קודם בעבירת אלימות ובעוד שלקולא לקחתי בחשבון את פרק הזמן שחלף מאז מועד ביצוע העבירה (כ- 3 שנים) וכן את העובדה כי הנאשם כיום עובד בצורה סדירה וכן גילו הצעיר והודאתו וחסכון בזמן שיפוטי.",גזר דין
"ת""פ 48016-08-11",לאור כל האמור לעיל הנני משית על הנאשם את העונשים הבאים:,גזר דין
"ת""פ 48016-08-11","חודשיים מאסר בפועל אשר יכול וירוצו בדרך של עבודות שירות. הנאשם יתייצב ביום 11.12.13 בשעה 08.00 במפקדת מחוז מרכז של שב""ס, יחידת עבודות השירות ברמלה. הנאשם יועסק 5 ימים בשבוע, 8 וחצי שעות עבודה יומיות, ביחידת נחשון במפקדת מחוז מרכז של שב""ס. הנאשם מוזהר כי עליו להישמע להוראותיו והנחיותיו של הממונה על עבודות שירות.",גזר דין
"ת""פ 48016-08-11",5 חודשי מאסר על תנאי והתנאי הוא שבמשך 3 שנים מהיום הנאשם לא יבצע עבירה שבה הורשע או כל עבירת אלימות.,גזר דין
"ת""פ 48016-08-11","הנאשם ישלם פיצוי לעד תביעה מס' 1, סמ""ר תומר אליה, בסך של 1,500 ₪. הפיצוי ישולם לא יאוחר מיום 1.2.14 לקופת בית המשפט.",גזר דין
"ת""פ 48016-08-11","הנאשם ישלם קנס בסך של 2,000 ₪ או 7 ימי מאסר תמורתו. הקנס ישולם ב- 4 תשלומים חודשיים שווים ורצופים כאשר הראשון שבהם לא יאוחר מיום 1.3.14 והיתרה ב- 1 לכל חודש לאחריו. היה ואחד התשלומים לא ישולם במועד אזי יעמוד מלוא סכום הקנס לפרעון מיידי.",גזר דין
"ת""פ 48016-08-11",זכות ערעור תוך 45 יום מהיום. ,גזר דין
"ת""פ 48016-08-11",המזכירות תשלח העתק גזר הדין לממונה על עבודות שירות. ,גזר דין
"ת""פ 48016-08-11","54678313ניתן היום,  ב' טבת תשע""ד, 05 דצמבר 2013, במעמד הצדדים.",5129371
"ת""פ 48016-08-11",נוסח מסמך זה כפוף לשינויי ניסוח ועריכה,54678313
"ת""פ 48016-08-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
"ת""פ 48016-08-11",הישאם אבו שחאדה 54678313-/,54678313
