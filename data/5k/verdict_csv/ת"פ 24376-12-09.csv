verdict,text,part
"ת""פ 24376-12-09","להחלטה במחוזי (10-02-2010): תפ 24376-12-09 מדינת ישראל נ' מוחמד שלאעטה שופטים: אליקים אברהם, עו""ד: גב' שרון אייל, כנעאנה ",הנאשם באמצעות הליווי 
"ת""פ 24376-12-09","להחלטה במחוזי (24-02-2010): תפ 24376-12-09 מדינת ישראל נ' מוחמד שלאעטה שופטים: אליקים אברהם, עו""ד: שרון אייל, כנאענה ",הנאשם באמצעות הליווי 
"ת""פ 24376-12-09","להחלטה במחוזי (16-03-2010): תפ 24376-12-09 מדינת ישראל נ' מוחמד שלאעטה שופטים: אליקים אברהם, עו""ד: אייל, כנאענה ",הנאשם באמצעות הליווי 
"ת""פ 24376-12-09","להכרעת-דין במחוזי (03-06-2010): תפ 24376-12-09 מדינת ישראל נ' מוחמד שלאעטה שופטים: אליקים אברהם, עו""ד: עינב איטסקו, כנאענה ",הנאשם באמצעות הליווי 
"ת""פ 24376-12-09",להחלטה בעליון (26-09-2011): עפ 6022/10 מוחמד שלעאטה נ' מדינת ישראל שופטים: גיא שני,הנאשם באמצעות הליווי 
"ת""פ 24376-12-09","חוק העונשין, תשל""ז-1977",חקיקה שאוזכרה: 
"ת""פ 24376-12-09","הנאשם הורשע לאחר שמיעת ראיות בשתי עבירות של החזקה ונשיאת נשק-עבירה לפי סעיף 144(א)(ב) לחוק העונשין, התשל""ז-1977, חבלה בכוונה מחמירה- עבירה לפי סעיף 329(א)(2) לחוק העונשין, התשל""ז-1977, חבלה במזיד ברכב עבירה לפי סעיף  413ה' לחוק העונשין, התשל""ז-1977, שתי עבירות של ירי באזור מגורים- עבירה לפי סעיף 340א' לחוק העונשין, התשל""ז-1977 ועבירה של התנהגות פסולה במקום ציבורי- עבירה לפי סעיף 216(א)(1) לחוק העונשין, התשל""ז-1977.",מבוא
"ת""פ 24376-12-09","כפי שפורט בהרחבה בהכרעת הדין ביום 7.12.09 החזיק ונשא  הנאשם אקדח בלי רשות כדין. משלא נענו חיזוריו לקטינה אותה רצה לשאת לאישה, עמד הנאשם על המדרכה בכפר עראבה ומשחלף במקום רכב ובו 4 נוסעים וביניהם אחיה של הקטינה, ירה הנאשם באוויר. משלא הוכחה פגיעה ברכב וניסיון לירות לעבר נוסעיו, זוכה הנאשם לגבי אישום זה מעבירות של חבלה בכוונה מחמירה וחבלה במזיד ברכב.",מבוא
"ת""פ 24376-12-09","כשעה וחצי לאחר מכן שהגיע אחיו של אחד מנוסעי הרכב מר אבו חשיש לחצרו של הנאשם. ירה הנאשם לעברו, יריות שפגעו ברכב, במקרה זה  הורשע הנאשם בנוסף להחזקה ונשיאת הנשק בעבירות של חבלה בכוונה מחמירה, חבלה במזיד ברכב וירי באזור מגורים.",מבוא
"ת""פ 24376-12-09","יצוין כי לאחר שמיעת הראיות וסיכומי  המאשימה, הודה הנאשם בעבירות של החזקה ונשיאת נשק בשני המקרים וירי באוויר.",מבוא
"ת""פ 24376-12-09","המאשימה הציגה את גיליון המרשם הפלילי של הנאשם, הכולל הרשעה בעבירות של סיכון אדם בנתיב תחבורה והשתתפות בהתפרעות והרשעה בעבירה של התנהגות פרועה במקום ציבורי במסגרתה הוטל עליו עונש של 3 חודשי מאסר על תנאי בר הפעלה אותם מבקשת המאשימה להפעיל במצטבר לכל עונש.",תמצית הטעונים לעונש
"ת""פ 24376-12-09","ב""כ המאשימה שמה דגש על חומרת מעשיו של הנאשם וכי יש למגר את התופעה של פתרון סכסוכים באמצעות שימוש בנשק בדרך של ענישה מרתיעה.",תמצית הטעונים לעונש
"ת""פ 24376-12-09",היא מוסיפה כי יש לראות סיבה נוספת לחומרה בעובדה שהנשק בו עשה שימוש הנאשם לא נתפס.,תמצית הטעונים לעונש
"ת""פ 24376-12-09","המאשימה ביקשה לגזור על הנאשם עונש מאסר בפועל מרתיע, מאסר על תנאי ופיצוי למתלוננים, בהסתמך על אסופת פסיקה והנסיבות החמורות.",תמצית הטעונים לעונש
"ת""פ 24376-12-09","הסנגור בטיעוניו הבהיר כי עברו של הנאשם אינו מכביד, הרשעתו הראשונה היתה בשנת 2001 בעת היותו קטין והרשעתו השנייה הינה בשל אירוע במשחק כדורגל.",תמצית הטעונים לעונש
"ת""פ 24376-12-09","הסנגור ביקש לראות את שני האישומים כמעשה אחד, לזקוף לזכותו של הנאשם את הודאתו וחרטתו, את זיכויו מחלק מהעבירות ושלא להעניש את הנאשם על שניהל משפט כדי להוכיח את חפותו.",תמצית הטעונים לעונש
"ת""פ 24376-12-09",הסנגור הדגיש כי עמדתו התקבלה באשר לאישום הראשון וכי לא נגרם נזק גופני בשני המקרים והוא הוסיף כי יש לקחת בחשבון את התקופה הארוכה בה שוהה הנאשם במעצר בתנאים קשים וזאת גם בשל סבלו מפגיעות שנפגע בתאונת דרכים קשה.,תמצית הטעונים לעונש
"ת""פ 24376-12-09",הסנגור ביקש שלא להטיל על הנאשם עונש מאסר מעבר לתקופה בה הוא נמצא במעצר או לחלופין להטיל עליו עונש של עבודות שירות והוא הציג פסקי דין לתמיכה בטענותיו.,תמצית הטעונים לעונש
"ת""פ 24376-12-09",הנאשם ביקש סליחה על מעשיו והתחייב שלא לחזור על מעשים כאלו בעתיד.,תמצית הטעונים לעונש
"ת""פ 24376-12-09",בראש ובראשונה אבהיר כי לא שוכנעתי כי חרטתו של הנאשם כנה ואף הודאתו החלקית  המאוחרת אינה מצביעה על חרטה כל שהיא.,דיון
"ת""פ 24376-12-09",רק בתום שמיעת כל העדויות ולאחר שמיעת סיכומי המאשימה נזכר הנאשם להודות כי החזיק ונשא נשק וכי ירה לכיוון האוויר בשני האישומים שיוחסו לו בכתב האישום. הודאה חלקית שלא חסכה זמן שיפוטי ואזכיר כי באשר לעבירות החמורות של ירי לעבר רכב ופגיעה בו הנאשם הורשע על סמך העדויות.,דיון
"ת""פ 24376-12-09",כל עוד מחזיק הנאשם באקדח ולא מוסרו למשטרה איני רואה במילות החרטה דברי אמת.,דיון
"ת""פ 24376-12-09","לכך אוסיף כי על פי גיליון המרשם הפלילי הנאשם מגיל צעיר ראה בדרכי אלימות כאורח חיים. ביום 4.6.01 הוא הורשע בעבירות חמורות של סיכון אדם בנתיב תחבורה והשתתפות בהתפרעות. 6 חודשים לפני ביצוע העבירות נשוא תיק זה נדון הנאשם ל-3 חודשי מאסר על תנאי בגין עבירה של התנהגות פרועה, מה שלא מנע ממנו לעבור את אותה עבירה ביחד עם עבירות נוספות כמתואר בהכרעת הדין.",דיון
"ת""פ 24376-12-09","משלא התגשמו רצונותיו של הנאשם בקשר לקטינה אותה אהב, בחר הנאשם להשליט רצונו בדרכי אלימות תוך שימוש באקדח. על פי האישום הראשון ירה הנאשם (לכיוון האוויר) בטבורה של עיר שכשחלף לידו רכב ובו 4 נוסעים וביניהם אחיה של הקטינה, זמן קצר לאחר מכן ירה הנאשם לעבר רכב אחר בו ישב מר אבו חשיש, 4 קליעים פגעו ברכב ורק בנס לא נפגע הנהג שישב בתוכו.",דיון
"ת""פ 24376-12-09","באווירת האלימות השוררת בחברתנו מן הראוי להחמיר עם עושי שימוש בנשק לשם פתרון סכסוכים או השלטת רצונותיהם ואפנה לפסק דינו של כב' הש' דנציגר מיום 13.4.10 ע""פ 3573/08 עודה עוואדרה נגד מדינת ישראל הדן בשימוש בסכין ""אשוב ואדגיש דברים עליהם עמדתי בע""פ 3863/09 מדינת ישראל נ' חסן (לא פורסם, 10.11.2009), לפיהם קיים אינטרס ציבורי מובהק וחד משמעי בהרתעת היחיד והרתעת הרבים מפני נקיטה בדרך של כוח ואלימות ליישוב מחלוקות וסכסוכים תוך שימוש בנשק קר. המסר שצריך לצאת מבית משפט זה הוא שחברה מתוקנת אינה יכולה להשלים עם שימוש בסכין לשם פתרון מחלוקות וסכסוכים. יש לשוב ולהדגיש כי זכותו של כל אדם לחיים ולשלמות הגוף היא זכות יסוד מקודשת ואין להתיר לאיש לפגוע בזכות זו. יש להלחם באלימות שפשטה בחברה הישראלית על כל צורותיה וגווניה, אם בתוך המשפחה ואם מחוצה לה, אם בקרב בני נוער ואם בקרב מבוגרים. נגע האלימות הינו רעה חולה שיש לבערה מן היסוד, ומן הראוי שידע כל איש ותדע כל אישה כי אם יבחרו בדרך האלימות ייטו בתי המשפט להשית עליהם עונשי מאסר משמעותיים ומרתיעים מאחורי סורג ובריח (ע""פ 3863/09 הנ""ל, סעיף 21)"".",דיון
"ת""פ 24376-12-09","מיותר לציין כי נשק חם מסוכן מסכין ואפנה בנושא זה לפסק דינו של כב' הש' רובינשטיין ע""פ 479/09 מדינת ישראל נגד קיאל קשאש ""אין צריך להכביר מלים על הידוע, שהמציאות הישראלית העכשוית מתאפיינת לא אחת ולא שתיים ביד קלה על קת הסכין או הדק הנשק...פשיטא כי סכין מסוכן, .... נשק חם מסוכן הימנו, שכן פגיעתו עלולה להיות רעה עוד יותר, ובאופן משמעותי, תוך סיכון לעוברים ושבים. בשונה מארה""ב, למשל, נשיאת נשק בישראל אינה זכות חוקתית אלא – במישור האזרחי - פריבילגיה מבוקרת (חוק כלי הירייה, תש""ט-1949, סעיף 4). על כן על בתי המשפט לאותת בהתמדה שאט נפש שיפוטי מעבירות בנשק על-ידי ענישה מחמירה"".",דיון
"ת""פ 24376-12-09","למעט הזיכוי בחלק מאישומי האישום הראשון, לא עומדת לנאשם כל נקודת זכות נוספת וגם אין לראות כבקשת הסנגור את שני האישומים כמקרה אחד. מדובר בשימוש פרוע בנשק ללא רישיון בשני מקרים שונים, יריות לעבר נהג רכב בחצר בית בה נוכחים אנשים לא מעטים ופגיעה ברכבו או יריות באוויר ברחוב הומה אדם הם מעשים חמורים המחייבים עונש מרתיע, כאשר הנאשם שומר בחזקתו את הנשק עד היום מסוכנותו לחברה חמורה שבעתיים.",דיון
"ת""פ 24376-12-09","לא מצאתי לנכון לפסוק פיצוי למתלוננים כמבוקש ע""י המאשימה, לא הוכח כי נגרם נזק למתלוננים לפי האישום הראשון, ומר אבו חשיש שרכבו נפגע הבהיר בעדותו (עמ' 73 שורה 4) כי הוא מוותר על קבלת פיצוי.",דיון
"ת""פ 24376-12-09",לאור כל האמור לעיל הנני גוזר על הנאשם את העונשים כדלקמן:,סיכום
"ת""פ 24376-12-09",60 חודשי מאסר מתוכם 50 חודשי מאסר בפועל החל מיום מעצרו- 8.12.09 והיתרה- 10 חודשי מאסר על תנאי אשר יופעל אם הנאשם יעבור בתוך שלוש שנים מיום שחרורו ממאסר כל עבירה מעבירות בהן הורשע.,סיכום
"ת""פ 24376-12-09","הנני מפעיל במצטבר את העונש של 3 חודשים מאסר על תנאי שהוטל בת.פ. 12117-09-08 של בית המשפט השלום בנצרת כך שבסה""כ ירצה הנאשם עונש של 53 חודשי מאסר בפועל החל מיום 8.12.09 ו-10 חודשי מאסר על תנאי אשר יופעל אם הנאשם יעבור בתוך שלוש שנים מיום שחרורו ממאסר כל עבירה מעבירות בהן הורשע.",סיכום
"ת""פ 24376-12-09",זכות ערעור לבית המשפט העליון תוך 45 יום מהיום.,סיכום
"ת""פ 24376-12-09","ניתן והודע היום י""ח תמוז תש""ע, 30/06/2010 במעמד הנוכחים.   ",<#4#>
"ת""פ 24376-12-09",אליקים אברהם 54678313-/,54678313
"ת""פ 24376-12-09",הוקלד על ידי: אסתר אברמוביץ,54678313
"ת""פ 24376-12-09",נוסח מסמך זה כפוף לשינויי ניסוח ועריכה,54678313
"ת""פ 24376-12-09","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
