verdict,text,part
"ת""פ 56739-09-20","חוק העונשין, תשל""ז-1977: סע'  144(א), 244",חקיקה שאוזכרה: 
"ת""פ 56739-09-20","בטרם שמיעת הראיות הגיעו הצדדים להסדר דיוני, במסגרתו הוגש נגד הנאשם כתב אישום מתוקן והנאשם הודה בעובדות כתב האישום המתוקן, שאלה הם עיקריהן –",כללי
"ת""פ 56739-09-20","בתאריך 18.09.20 הנאשם שהה במסעדה בישוב שגב שלום כשברשותו מזוודה ובה אקדח 9 מ""מ חצי אוטומטי, שלוש מחסניות מתאימות לאקדח, וקופסא שהכילה 37 כדורי תחמושת 9 מ""מ (להלן: ""המזוודה""). בשלב מסוים הנאשם יצא מהמסעדה כשהמזוודה בידו. שוטרים הגיעו למקום כדי לעכבו, הזדהו בפניו והורו לו לעצור, ובתגובה הוא השליך את המזוודה על הקרקע בכוונה להכשיל או למנוע הליך שיפוטי בהעלמת ראיות.",כללי
"ת""פ 56739-09-20","על יסוד הודאת הנאשם בעובדות כתב האישום המתוקן כאמור,  הוא הורשע בעבירות בנשק לפי סעיף 144(א) רישא וסיפא בחוק העונשין התשל""ז-1977 ובעבירה של שיבוש מהלכי משפט, לפי סעיף 244 בחוק העונשין התשל""ז-1977.",כללי
"ת""פ 56739-09-20",הסדר הטיעון לא כלל הסכמה לעניין העונש.,כללי
"ת""פ 56739-09-20","המאשימה עמדה על נסיבות ביצוע העבירה; טענה לחומרת עבירות הנשק; ציינה את  הערכים המוגנים בעבירות הנשק; התייחסה למדיניות הענישה הנוהגת; ועתרה לקבוע מתחם עונש הולם הנע בין 18 ל- 36 חודשי מאסר בפועל. אשר לעונש, הגישה את המרשם הפלילי של הנאשם וציינה כי לחובת הנאשם הרשעה בעבירה של החזקת סם מסוכן שלא לצריכה עצמית משנת 2014, עליה נדון לשנת מאסר. הגישה תמונות של המזוודה ובה האקדח. וביקשה להטיל על הנאשם עונש מאסר ברף העליון של המתחם, מאסר על תנאי וקנס כספי מרתיע.",טיעוני הצדדים
"ת""פ 56739-09-20","ב""כ הנאשם ציין את התיקון בכתב האישום; את הודאת הנאשם ואת לקיחת האחריות על המעשה; את גילו הצעיר של הנאשם; ואת העובדה שהרשעתו הקודמת היא משנת 2014. ועתר לקבוע מתחם עונש הולם הנע בין 9 ל- 18 חודשי מאסר ולמקם את עונשו של הנאשם ברף התחתון.",טיעוני הצדדים
"ת""פ 56739-09-20",הנאשם הביע צער על מעשיו.,טיעוני הצדדים
"ת""פ 56739-09-20","הנאשם הורשע בעבירות של החזקת נשק ותחמושת ושיבוש מהלכי משפט. העבירות בוצעו במהלך אירוע אחד, באותו זמן ומקום, ובאותו הקשר, ובהתאם לכך יש לראות בהן כמהוות אירוע אחד, לקבוע מתחם עונש הולם לכל העבירות ולגזור עונש כולל.",דיון והכרעה
"ת""פ 56739-09-20","הנאשם החזיק אקדח תקני בקוטר 9 מ""מ ומחסניות וכדורים תואמים. כך היו בידיו כל המרכיבים הדרושים לעשיית שימוש בנשק.",דיון והכרעה
"ת""פ 56739-09-20",אקדח הוא כלי קטלני. כוחו מאפשר למי שמחזיק בו לאיים בהפעלתו ואף להפעילו. ובפועל אקדחים מעורבים באירועים פליליים וביטחוניים והשימוש בהם גובה קרבנות בנפש.,דיון והכרעה
"ת""פ 56739-09-20","התופעה של החזקת נשק שלא כדין נפוצה, במיוחד באזורים מסוימים במדינה, והיא  הולכת ומתרחבת. השלכותיה על הפשיעה, על שלום הציבור וביטחונו, ועל תחושת הביטחון האישי במרחב הציבורי, ניכרות ובולטות. גורמי האכיפה רואים בה גורם משמעותי הדורש טיפול עומק. והציבור משווע לשינוי המצב.",דיון והכרעה
"ת""פ 56739-09-20","באזורנו התופעה בולטת במיוחד בקרב האוכלוסיה הבדווית. הסיבות לכך נעוצות בין היתר בצורך של חלק מאוכלוסיה זו להחזיק נשק בהתחשב בסביבת המגורים המדברית, המרוחקת ממקום יישוב; הקושי שלהם לקבל רישיון להחזקת נשק; הגישה הרווחת המקלה ביחס להחזקת נשק שלא כדין; זמינות כלי נשק המגיעים משטחי הרשות הפלסטינית;  וכן, ריבוי הסכסוכים האלימים; והמעורבות הגבוהה יחסית בפשיעה.",דיון והכרעה
"ת""פ 56739-09-20","ההתמודדות עם תופעה חמורה זו מחייבת טיפול רב מערכתי, הכולל תחומים שונים ובין היתר חינוך, הסברה, שילוב חברתי, ועוד. אולם הבשלת תהליכים כאלה אורכת זמן רב והצורך במיתון התופעה איננו סובל דיחוי.",דיון והכרעה
"ת""פ 56739-09-20","ענישה היא אחד הכלים למיתון תופעות פליליות הפוגעות בחברה, שביטויה ניכר בהווה ויש בה כדי להשפיע בטווח הנראה לעין.",דיון והכרעה
"ת""פ 56739-09-20","הערכים החברתיים שנפגעו ממעשי העבירות של הנאשם הם בעיקר שמירת החיים והגוף, שמירת הרכוש, ושמירת שלום הציבור ובטחונו. בהתחשב בטיב הנשק והתחמושת שהנאשם החזיק, מידת הפגיעה בערכים החברתיים כאן היא משמעותית.",דיון והכרעה
"ת""פ 56739-09-20",מצב הדברים החמור בתחום עבירות הנשק הביא לכך שבשנים האחרונות מדיניות הענישה בעבירות אלה הוחמרה באופן מובהק –,דיון והכרעה
"ת""פ 56739-09-20","""לגופם של דברים, עבירות בנשק הפכו בשנים האחרונות, למרבה הצער, לתופעה נפוצה בקרב אוכלוסיות שונות בחברה הישראלית, המביאה לעתים מזומנות לפגיעה בחפים מפשע ולאובדן חיי אדם. כתוצאה מכך, בית משפט זה שב וקבע כי מתחייבת החמרה ממשית בענישה על עבירות אלו, על מנת לשדר מסר מרתיע מפני ביצוען (ראו למשל בע""פ 4406/19 מדינת ישראל נ' סובח, [פורסם בנבו] פסקאות 16–17 לחוות דעתי (5.11.2019); רע""פ 7344/18 מג'יד נ' מדינת ישראל, [פורסם בנבו] פסקה 10 (21.10.2018))."" - רע""פ 5613-20 זאקי אלהוזייל נ' מדינת ישראל (נבו, 25/08/20)",דיון והכרעה
"ת""פ 56739-09-20","""השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר. בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018))... על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת... בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך."" השופט י' אלרון ב- ע""פ 4406-19 מדינת ישראל נ' יונס סובח (נבו, 05.11.19) (להלן: ""עניין סובח"")",דיון והכרעה
"ת""פ 56739-09-20","וכב' השופט מזוז הוסיף ואמר בעניין סובח הנ""ל -",דיון והכרעה
"ת""פ 56739-09-20","בע""פ 1826/19 סאמר אבו עסא נ' מדינת ישראל (11.07.19) המערער החזיק בנשק מאולתר אוטומטי (להלן: ""הנשק""). במועד מסוים פנה לאחר וביקש ממנו להחזיר עבורו את הנשק באופן זמני, ומאוחר יותר הגיע למקום מסוים והשאיר בו את הנשק. נקבע כי מתחם העונש ההולם נע בין 15 ל- 36 חודשי מאסר בפועל. והנאשם נידון ל- 18 חודשי מאסר בפועל. ובית המשפט העליון דחה את הערעור וקבע- ",דיון והכרעה
"ת""פ 56739-09-20","	בע""פ 4354/18  חמודא אבו עמאר נ' מדינת ישראל ( 29.11.18)- המערער מצא נשק מאולתר טעון במחסנית, נשא את הנשק הטעון ברכבו, נסע בחוסר זהירות ונעצר. הוא הורשע בנשיאת נשק ותחמושת ונהיגה בקלות ראש. המערער נעדר עבר פלילי והוא שולב בטיפול, ושירות המבחן המליץ על צו מבחן ומאסר בעבודות שירות. ",דיון והכרעה
"ת""פ 56739-09-20",בית המשפט המחוזי קבע מתחם עונש הולם הנע בין 20 ל- 48 חודשי מאסר וגזר עליו 20 חודשי מאסר בפועל. בית המשפט העליון קבע כי אין להתערב במתחם שנקבע. ובשל שיקולי שיקום סטה לקולא מהמתחם שנקבע והטיל על המערער 17 חודשי מאסר בפועל,דיון והכרעה
"ת""פ 56739-09-20","בע""פ 3156/11 ג'מיל זראיעה נ' מדינת ישראל (נבו, 21.02.12)- המערער החזיק ברכב בו נסע אקדח, מחסנית טעונה בכדורי אקדח 9 מ""מ וקופסאות עם כדורי אקדח. הוא הודה והביע חרטה. אין לו עבר פלילי. בית המשפט המחוזי גזר עליו 24 חודשי מאסר בפועל. הערעור על העונש נדחה. ",דיון והכרעה
"ת""פ 56739-09-20","	בע""פ 2892/13 מוחמד עודתאללה נ' מדינת ישראל (נבו, 29.09.13)- המערער נתפס נוהג ברכב בו היו אקדח ובו מחסנית ריקה מכדורים. אין למערער עבר פלילי. בית המשפט המחוזי קבע מתחם ענישה שבין שנה לשלוש שנים, וגזר עליו 21 חודשי מאסר. הערעור על העונש נדחה. ",דיון והכרעה
"ת""פ 56739-09-20","	בע""פ 761/07 מדינת ישראל נ' מיכאל אדרי (נבו, 22.02.07)- המערער נהג ברכב ונתפס מחזיק באקדח, מחסנית ותחמושת המוסתרים בגרב בתחתוניו. כשנעצר, הזדהה כאחר. הוא הורשע בהחזקת נשק שלא כדין ובהפרעה לשוטר במילוי תפקידו, ובית המשפט המחוזי גזר עליו 12 חודשי מאסר בפועל. המדינה ערערה על קולת העונש. צוין כי המערער בעל עבר פלילי בעבירות לא פשוטות. העונש הוחמר ל 24 חודשי מאסר.",דיון והכרעה
"ת""פ 56739-09-20",נסיבות הקשורות בביצוע העבירות –,דיון והכרעה
"ת""פ 56739-09-20","החזקת נשק ותחמושת שלא כדין בנסיבות כבענייננו, מחייבת פעולות מקדימות ותכנון;",דיון והכרעה
"ת""פ 56739-09-20","הנאשם נתפס ע""י המשטרה כשהנשק ברשותו, כך שהנזק שיכל להיגרם מהשימוש בנשק או מהעברתו לגורמים אחרים, לא התממש; ואולם, פוטנציאל הנזק הטמון בהחזקת נשק שלא כדין רב וחמור מאוד;",דיון והכרעה
"ת""פ 56739-09-20","והנאשם החזיק במזוודה שהכילה ""ערכת נשק"" תקנית, שכללה אקדח, שלוש מחסניות תואמות וקופסת כדורים מתאימים. ולא היה בפיו הסבר להחזקת הנשק.",דיון והכרעה
"ת""פ 56739-09-20","בהתחשב בחומרת מעשי העבירות בנסיבותיהן, במידת אשמו של הנאשם, בערכים החברתיים שנפגעו ובמידת הפגיעה בהם, במדיניות הענישה הנוהגת ובנסיבות הקשורות בביצוע העבירות, אני קובע שמתחם העונש ההולם למעשי הנאשם נע בין 18 ל- 36 חודשי מאסר בפועל.",דיון והכרעה
"ת""פ 56739-09-20","ב""כ הנאשם הפנה לפסקי דין בעבירות נשק וביקש ללמוד מהם על העונש שיש להטיל על הנאשם. עיון בפסקי הדין מלמד כי בחלק מהם מתחמי העונש ההולם שנקבעו דומים לזה שנקבע כאן (ת""פ 10721-03-13 מדינת ישראל נ' אבו מדיגם (26.02.14); ת""פ 53496-03-18 מדינת ישראל נ' אבו עסא ואח' (06.02.19)); בת""פ 11843-03-20 מדינת ישראל נ' סולומון בייך (18.02.12) נקבע מתחם עונש הולם הנע בין 8 ל- 24 חודשי מאסר על רקע הרשעת הנאשם בעבירות של סיוע להחזקת נשק והפרעה לשוטר; בעפ""ג 56305-02-20 ווספי אבו אלקיעאן נ' מדינת ישראל (18.08.20) הנ""ל העונש הופחת מ- 15 חודשי מאסר לשנת מאסר בשל נסיבותיו האישיות של המערער; בת""פ 20451-09-20 מדינת ישראל נ' רפעת קפישה (10.03.21) נקבע מתחם עונש הולם הנע בין 18 ל- 40 חודשי מאסר בגין עבירות של נשיאת נשק וכניסה לישראל שלא כדין והוטלו 18 חודשי מאסר בפועל; ובת""פ 40815-12-19 מדינת ישראל נ' שלומי סילוק (28.12.20) ות""פ 62447-05-20 מדינת ישראל נ' אברהים אבו פריחה (31.01.21) דובר בהסדרי טיעון סגורים שהתקבלו על ידי בית המשפט.",דיון והכרעה
"ת""פ 56739-09-20","בגזירת עונשו של הנאשם אני מביא בחשבון את גילו הצעיר של הנאשם; את הפגיעה הצפויה לו ולמשפחתו מהמאסר; את הודאתו; את עברו הפלילי ואת העובדה שהוא ריצה עונש מאסר של שנה; ואת הצורך בהטמעת חומרת המעשה בתודעת הציבור, ובהרתעת הרבים מפני ביצוע עבירות נשק.",דיון והכרעה
"ת""פ 56739-09-20","בהתחשב בכל האמור, אני גוזר על הנאשם את  העונשים הבאים:",דיון והכרעה
"ת""פ 56739-09-20","24 חודשי מאסר בפועל, בניכוי ימי מעצרו.",דיון והכרעה
"ת""פ 56739-09-20",9 חודשי מאסר על תנאי למשך שלוש שנים מיום שחרורו מהמאסר שלא יעבור עבירת נשק המסווגת כפשע.,דיון והכרעה
"ת""פ 56739-09-20",זכות ערעור בתוך 45 יום. ,דיון והכרעה
"ת""פ 56739-09-20","5129371ניתנה והודעה היום כ""ד אייר תשפ""א, 06/05/2021 במעמד הנוכחים. ",<#5#>
"ת""פ 56739-09-20",נוסח מסמך זה כפוף לשינויי ניסוח ועריכה ,אליהו ביתן 54678313
"ת""פ 56739-09-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",אליהו ביתן 54678313
