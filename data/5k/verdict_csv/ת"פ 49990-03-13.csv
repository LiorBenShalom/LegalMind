verdict,text,part
"ת""פ 49990-03-13","חוק העונשין, תשל""ז-1977: סע'  29, 31, 32, 40ב)., 40ג)., 144(ב2), 273, 329(א)(2), 499 (א)(1)",חקיקה שאוזכרה: 
"ת""פ 49990-03-13","נאשם 1 הורשע, על פי הודאתו בעובדות כתב אישום מתוקן, בקשירת קשר לביצוע פשע, עבירה לפי סעיף 499 (א)(1) לחוק העונשין תשל""ז-1977 (להלן: ""החוק""); ייצור נשק, עבירה לפי סעיף 144(ב2) בצירוף סעיף 29 לחוק; וחבלה בכוונה מחמירה, עבירה לפי סעיף 329(א)(2) לחוק.",גזר דין
"ת""פ 49990-03-13","נאשם 2 הורשע, על פי הודאתו, בקשירת קשר לביצוע פשע, עבירה לפי סעיף 499 (א)(1) לחוק; סיוע לייצור נשק, עבירה  לפי סעיף 144(ב2) בצירוף סעיפים 31 ו-32 לחוק; וסיוע לחבלה בכוונה מחמירה, לפי סעיף 329(א)(2) בצירוף סעיפים 31 ו-32 לחוק.",גזר דין
"ת""פ 49990-03-13","נאשם 2 צירף תיק נוסף, ת""פ 10568-01-13 של בית משפט השלום בירושלים, בגינו הורשע בתקיפת שוטר בשעת מילוי תפקידו, עבירה לפי סעיף 273 לחוק. ",גזר דין
"ת""פ 49990-03-13","בהתאם לעובדות כתב האישום המתוקן, ביום 6.3.13 קשר נאשם 1 קשר עם מאמון פרחאן (להלן: ""מאמון""), ומ.ג. (קטין – להלן: ""ג"") להשתתף בהתקהלות אסורה שתוכננה להתקיים בסמוך למסגד ""אל אקצא"" בהר הבית בירושלים, לאחר תפילת יום שישי בצהריים, ובמסגרתה ליידות בקבוקי תבערה לעבר כוחות הביטחון המתכוננים להגיע למקום על מנת לפזר את ההתקהלות (להלן: ""הקשר""). יומיים עובר ליום 8.3.13, במועד שאינו ידוע במדויק למאשימה, ובמקביל לקשר, רקם נאשם 1 עם עומר מחסין קשר נוסף להשתתף בהתפרעות וליידות בקבוקי תבערה לעבר כוחות הביטחון.",גזר דין
"ת""פ 49990-03-13","כתב האישום המתוקן מפרט כיצד, בהמשך לקשר ולצורך הוצאתו אל הפועל, רכשו נאשם 1, מאמון וג', בנזין וכן בקבוקי מיץ מפלסטיק ומזכוכית, בהמשך מאמון העביר את הבנזין לשני בקבוקי מיץ ריקים וביקש מילד צעיר להכניס אותם למתחם הר הבית ולהעבירם לג' אשר נכנס למתחם מספר דקות קודם לכן. בהמשך נפגשו נאשם 1, מאמון וג' בחורשת העצים בחלק המזרחי של הר הבית, מילאו את שמונת הבקבוקים עד חצי תכולתם בבנזין, והכניסו לשקית את הבקבוקים יחד עם חולצה שקרעו למספר חתיכות קטנות. בשעה 11:30 לערך הגיע עומר מחסין לחורשה, שם הציג לפניו נאשם 1 את בקבוקי התבערה שהוכנו, בטרם זריקתם לעבר כוחות הביטחון.",גזר דין
"ת""פ 49990-03-13","לצורך קידומו של הקשר ביקשו נאשם 1 ומאמון מנאשם 2 להביא למאמון שני בקבוקי זכוכית נוספים לצורך הכנת בקבוקי תבערה. נאשם 2 הסכים והצטרף לקשר, רכש 2 בקבוקי זכוכית, הכניס אותם למתחם הר הבית והעביר אותם לידי נאשם 1, מאמון וג', אשר ייצרו בצוותא חדא בקבוקי תבערה נוספים באמצעות מילוי הבקבוקים עד חצי תכולתם בבנזין.",גזר דין
"ת""פ 49990-03-13","בשעות הצהריים, סמוך לשעה 12:50 ומיד לאחר סיום תפילת יום השישי במסגד ""אל אקצא"", החלה התקהלות אסורה בה השתתפו הנאשמים יחד עם עשרות אנשים נוספים לצורך הפרת הסדר (להלן: ""ההתפרעות""). ההתפרעות כוונה נגד כח משטרתי שעמד ברחבת הר הבית סמוך לשער המוגרבים, ובהמשך כלפי כוחות הביטחון שנכנסו לאזור מסגד ""אלאקצא"" על מנת להרגיע את ההתפרעות ולהשיב את הסדר על כנו.",גזר דין
"ת""פ 49990-03-13","במהלך ההתפרעות יידו מאמון וג', יחד עם מתפרעים נוספים, אבנים רבות לעבר כוחות המשטרה אשר נכחו במקום לצורך שמירה על הסדר הציבורי, באופן שהפר את השלום ושהיה בו לסכן את השוטרים. אחת האבנים שנזרקו פגעה בפניו של השוטר זאהר דאג'ר, סמוך לעינו.",גזר דין
"ת""פ 49990-03-13","במהלך ההתפרעות ולצורך הוצאת הקשר אל הפועל, לקח נאשם 2 את שמונת בקבוקי התבערה שיוצרו קודם בנקודת מסתור, הכניס אותם למאמון שהיה בתוך מסגד ""אל אקצא"", ויצא מהמסגד. בהמשך נכנסו המתפרעים למסגד ""אל אקצא"" והמשיכו ליידות אבנים ולזרוק חפצים מתוך המסגד לעבר כוחות הביטחון שעמדו בקרבת מקום. נאשם 1, מאמון וג' הציתו בצוותא חדא, באמצעות מצית שהיה ברשותם, את שמונת בקבוקי התבערה, וזרקו אותם לעבר כוחות הביטחון שעמדו בסמך לדלתות המסגד.",גזר דין
"ת""פ 49990-03-13","אחד מבקבוקי התבערה שזרק מאמון פגע באפודו של השוטר בנימין קורצקי, אשר החל לבעור.",גזר דין
"ת""פ 49990-03-13","בכתב האישום הנוסף שצירף נאשם 2, נאמר כי בתאריך 29.8.11, בשעה 04:00 לפנות בוקר באזור שכונת שועפט בירושלים, נהג הנאשם במשאית מסוג איסוזו מ.ר 4498300 (להלן: ""המשאית"") יחד עם אדם נוסף שזהותו אינה ידועה.",גזר דין
"ת""פ 49990-03-13","באותה עת נכחו באזור, במסגרת פעילות משטרתית, השוטרים מוחמד דלדול ובוריס יצחקי. המשאית עוררה את חשדם של השוטרים והם החליטו לבדוק אותה. השוטרים החנו את ניידת המשטרה והחלו להתקדם באופן רגלי לכיוון החשודים ששהו מחוץ למשאית. לאחר מרדף קצר תפס השוטר מוחמד את הנאשם והודיע לו כי הוא עצור, הנאשם התנגד למעצרו תוך שהוא משתולל עם ידיו ונתן לשוטר מכה בעין ימין.",גזר דין
"ת""פ 49990-03-13",גזרי הדין של השותפים לעבירות:,גזר דין
"ת""פ 49990-03-13","עומר מחסין – הורשע בקשירת קשר, ובנוסף הורשע בעבירה נוספת של הפרת הוראה חוקית (כאשר נתפס כשהוא מפר מעצר בית). העונש שהושת עליו, בהתאם להסדר טיעון, הוא 10 חודשי מאסר בפועל.",גזר דין
"ת""פ 49990-03-13","הקטין ג' – כתב האישום שהוגש נגדו כלל אירוע נוסף של יידוי בקבוקי תבערה במחסום. העונש שנגזר עליו הוא 16 חודשי מאסר בפועל, כאשר בית המשפט מציין כי הפחית בעונשו לאחר שג' נפגע בעבר מעינו מכדור גומי בראשו (ת""פ 6298-04-13). ",גזר דין
"ת""פ 49990-03-13","ביום 19.2.2014 נגזר דינו של מאמון פרחאן, בת""פ 49982-03-13, למאסר בפועל למשך 5 שנים ולמאסר על תנאי. ",גזר דין
"ת""פ 49990-03-13","מאמון פרחאן הורשע בשני אישומים, האחד הוא האישום הנוגע לנאשמים שלפני, והשני אישום נוסף בעבירות של ייצור נשק, הצתה וניסיון תקיפת שוטר בנסיבות מחמירות, בגין ייצור בקבוק תבערה ויידוי הבקבוק לעבר עמדת שמירה של כוחות הביטחון במחסום, וכן יידוי אבן לעבר כוחות הביטחון באזור במהלך תהלוכה במחנה הפליטים שועפט.",גזר דין
"ת""פ 49990-03-13",שירות המבחן הגיש תסקירים לגבי שני הנאשמים.,גזר דין
"ת""פ 49990-03-13","על פי האמור בתסקיר, בעניינו של נאשם 1, הנאשם בן 26, נשוי ואב לתינוקת. לפני מעצרו עבד במשך כ-5 חודשים כשוטף כלים באולם חתונות.",גזר דין
"ת""פ 49990-03-13","בתסקיר התייחסות לתולדות חייו ומשפחתו ולהשפעה שהייתה להם על מצבו כיום. נאמר כי הנאשם עזב את בית הספר בהיותו כבן 11, והחל לעבוד עם אביו בתחום השיפוצים. מאז עובד בעבודות שונות ומזדמנות בתחומי השיפוצים והניקיון, לפרקי זמן קצרים.",גזר דין
"ת""פ 49990-03-13","צויין כי לדברי הנאשם, בתקופת ההתבגרות הוא יצר קשרים חברתיים שוליים ובמשך כשנתיים השתמש בסמים מסוג גראס וחשיש. הנאשם ריצה בעבר מספר עונשי מאסר ממושכים בגין עבירות אלימות, נשק ורכוש.",גזר דין
"ת""פ 49990-03-13","הנאשם נושא תעודת זהות כחולה אך הגדיר עצמו כפלסטיני, בן להורים פלסטיניים. שלל היתקלויות עם כוחות הביטחון בעבר והציג עמדה מתונה המתנגדת לשימוש בכוח, אך מבדיקה שערך שירות המבחן עולה כי הנאשם היה מעורב בעבר ביידוי אבנים והתנהגויות אלימות כלפי שוטרים.",גזר דין
"ת""פ 49990-03-13","קצינת המבחן התרשמה שהנאשם ניסה להדגיש את חלקי אישיותו והתנהגותו החיוביים, ושיתף פעולה באופן חלקי ומגמתי. לדבריה הנאשם בעל נטייה לאימפולסיביות, ומתקשה להפעיל שיקול דעת בתהליכי קבלת החלטות. התקשה לגלות אמפטיה כלפי הפגיעה באחר.",גזר דין
"ת""פ 49990-03-13","בנוגע לעבירה טען הנאשם כי ראה בטלוויזיה חייל אשר דורך על ספר הקוראן,  מראה זה עורר בו תחושות של כעס ותסכול כלפי כוחות הביטחון, והוא פעל באופן אימפולסיבי. הנאשם שלל תכנון האירוע וטען כי הושפע מסובבים אותו. לדבריו עומר מחסין הוא זה שיזם את ההליכה למסגד, ואילו הוא עצמו רכש את הבנזין רק לאחר ששותפיו לעבירות שכנעו אותו לעשות כן. הבקשה מהילד הצעיר להכניס את הבקבוקים לתוך מתחם הר הבית נעשתה יחד עם שותפיו, ובנוסף הם הכינו יחד את בקבוקי התבערה. שלל כי זרק בעצמו את בקבוקי התבערה על השוטרים.",גזר דין
"ת""פ 49990-03-13","לאור האמור לעיל ובשל הפער הקיים בין הצגתו העצמית החיובית לבין עברו הפלילי ומעורבותו בעבירות הנוכחיות, מסרה קצינת המבחן כי היא סבורה שיש להטיל על נאשם 1 עונש מוחשי ומרתיע אשר יהווה מסר חד משמעי באשר למשמעות מעשיו.",גזר דין
"ת""פ 49990-03-13","לגבי נאשם 2, צויין בתסקיר כי הנאשם בן 22, כיום עצור. בעל השכלה של 10 שנות לימוד ולאחר שעזב את הלימודים עבד כשנתיים כעוזר חשמלאי, ולאחר מכן כעובד מטבח בבית חולים בירושלים. בתקופת המעצר היה אמור להינשא, אך הנישואים נדחו על ידי אביה של ארוסתו. תוארו משפחת המוצא שלו וילדותו.",גזר דין
"ת""פ 49990-03-13","קצינת המבחן התרשמה כי הנאשם מציג חזות עצמית מתפקדת, ומטשטש את קשריו עם חברה שולית.",גזר דין
"ת""פ 49990-03-13",ביחס לעבירה הנדונה נאמר כי הנאשם לקח אחריות באופן חלקי וכן הודה באופן חלקי. כן התרשמה כי הנאשם חסר אמפטיה כלפי הנפגע.,גזר דין
"ת""פ 49990-03-13","צויין כי לדברי הנאשם, בבוקר האירוע עבד, כאשר התקשר אליו בן משפחתו שהינו שותף לעבירה, וביקש ממנו להגיע למסגד מבלי שפירט את הסיבה לכך. הנאשם טען כי חשב שהוא הולך להתפלל במסגד, כי חשב שבן דודו, שהיה בעל עבר בטחוני, שינה דרכיו. כאשר הגיע למסגד התבקש על ידי בן דודו להעביר שקית שבה היו בקבוקי התבערה, ונמסר לו כי יש בה גם אבנים. לדבריו, כאשר שמע מה יש בשקית סירב להעבירה.",גזר דין
"ת""פ 49990-03-13","לאור אלה לא בא שירות המבחן בהמלצה טיפולית בנוגע לנאשם 2, והמליץ על עונש מאסר בפועל שיהווה עבורו גורם מציב גבולות.",גזר דין
"ת""פ 49990-03-13","במסגרת הראיות לעונש העיד השוטר שנפגע מבקבוק התבערה, וכן הוגשו תמונות מהאירוע.",גזר דין
"ת""פ 49990-03-13","על פי עדותו של השוטר בנימין קורצקי, ביום האירוע הוא היה על הר הבית יחד עם כח יס""מ ירושלים, אליו הוא שייך. במקום הייתה התנגדות לכניסתם של השוטרים. הוא נפל על ברכיו בניסיון לכבות את עצמו, התגלגל מספר פעמים על הרצפה, וחבריו סייעו לו לכבות את הלהבות, טפחו עליו בידיהם ושפכו עליו מספר בקבוקי מים. הוא חש כאב ברגלו ופונה מהשטח. לדבריו, בסופו של דבר לא נגרמו לו נזקים מלבד סימן ברגל, מאחר שבביגוד שלבש ישנו ציוד שמעכב בעירה.",גזר דין
"ת""פ 49990-03-13","כן הוגש רישום פלילי של הנאשם 1 (ת/5) וגזר דין בת""פ 478/09, בו הורשע הנאשם 1 בעבירות של סחר בנשק, נשיאת נשק, קשירת קשר לביצוע פשע, ותקיפת שוטרים בנסיבות מחמירות (ת/6), ונדון בהסדר טיעון למאסר בפועל של 33 חודשים ולמאסר על תנאי של 20 חודשים למשך 3 שנים, שהינו בר הפעלה בענייננו.  ",גזר דין
"ת""פ 49990-03-13","בטיעוניה לעונש התייחסה ב""כ המאשימה לערכים המוגנים שנפגעו מהעבירות -  טענה כי מעשיהם של הנאשמים פגעו בערך חיי אדם, שהוא הערך החשוב ביותר. כן נפגע הערך של שמירת הסדר החברתי והערך של הגנה על שלוחי המדינה והשלטון. ערך נוסף שנפגע הוא השמירה על המקומות הקדושים.",גזר דין
"ת""פ 49990-03-13","לדברי ב""כ המאשימה, נאשם 1 קשר קשר ליידוי בקבוקי תבערה במהלך התפרעות מתוכננת בהר הבית, ובמסגרת הקשר ייצר את אותם בקבוקים. מדובר בפיגוע טרור מתוכנן מראש, בעל מספר שלבים, שהנאשם היה חלק מכולם. נאשם 2 הצטרף בשלב מאוחר יותר. שני הנאשמים היו יכולים להתחרט בכל שלב, אך לא עשו זאת. בנוסף, נאשם 1 עשה שימוש בילד קטן לצורך הקשר, ויש בכך חומרה יתרה. חומרה נוספת מצויה בעצם השימוש בבקבוקי תבערה, כלי שקל מאד לייצר אותו אך פגיעתו קשה. כן ציינה לחומרה את העובדה שהעבירות בוצעו מתוך מניע אידיאולוגי לאומני, ובתי המשפט קבעו כבר שיש להחמיר בעבירות כאלה.",גזר דין
"ת""פ 49990-03-13","לגבי נאשם 1 ציינה כי אמנם בקבוק התבערה שפגע בשוטר לא נזרק על ידו, אך הוא אחראי באופן מלא כמבצע בצוותא.",גזר דין
"ת""פ 49990-03-13","לעניין הנזק ציינה כי אמנם, במזל, לשוטר לא נגרם נזק גופני, אך נגרם נזק תדמיתי מכך ששוטר עלה באש בתוך הר הבית בהיותו בשליחות המדינה. לדבריה, יש בכך פגיעה בסמלי השלטון ובנציגי המדינה, וכן במקומות הקדושים. לדברי ב""כ המאשימה, מדובר באירוע ראשון של יידוי בקבוקי התבערה בתוככי הר הבית, כאשר בנוסף הייתה גם התפרעות של מיידי אבנים, אחד מתוך אירועים חוזרים ונשנים. הפגיעה במקום, כמקום קדוש, היא משמעותית מאד שכן הר הבית קדוש לדתות שונות ובעל ערך תיירותי.",גזר דין
"ת""פ 49990-03-13","ב""כ המאשימה הפנתה לפסיקה בעניינו של בחור צעיר ללא עבר פלילי, אשר הכין 15 בקבוקי תבערה ויידה אחד מהם על קצין מג""ב. בית המשפט גזר עליו עונש של 6 שנות מאסר בפועל וגזר הדין אושר על ידי בית המשפט העליון. כן הפנתה לגזר דין שניתן בעניינו של אדם שיידה בקבוקי תבערה לעבר בית או רכב, שם נקבע מתחם ענישה של 12 עד 40 חודשי מאסר בפועל.",גזר דין
"ת""פ 49990-03-13","לטענת המאשימה, העונש בעניינו של נאשם 1 צריך להיות גבוה יותר, בשל החומרה כמפורט לעיל, ולפיכך הציעה מתחם ענישה של 4 עד 8 שנות מאסר.",גזר דין
"ת""פ 49990-03-13","לגבי נאשם 2 טענה ב""כ המאשימה כי חלקו קטן יותר, שכן הצטרף לקשר בשלב מאוחר יותר, ומעשיו כמסייע כוללים הכנסת שני בקבוקים כדי שיכינו מהם בקבוקי תבערה והעברת בקבוקי התבערה אל תוך ההר. לפיכך ביקשה לקבוע לגביו מתחם ענישה בין 3 ל- 6 שנות מאסר.",גזר דין
"ת""פ 49990-03-13",לגבי קביעת העונש בתוך המתחם – ,גזר דין
"ת""פ 49990-03-13","לגבי נאשם 1, ציינה ב""כ המאשימה כי מדובר באדם בעל עבר פלילי בעבירות דומות ולחובתו מאסר על תנאי בעבירות אלה. לדבריה, נאשם 1 הוא רצידיביסט, אדם שחוזר ועושה מעשי אלימות כנגד סמלי השלטון. הפנתה גם לתסקיר ולהמלצת קצינת המבחן. לפיכך ביקשה להטיל עליו עונש המצוי בשליש העליון של מתחם הענישה. כן ביקשה להפעיל את המאסר על תנאי כולו במצטבר, להוסיף מאסר על תנאי מרתיע וקנס כספי.",גזר דין
"ת""פ 49990-03-13","לגבי נאשם 2 טענה ב""כ המאשימה כי מדובר באדם צעיר, ללא עבר פלילי. מנגד, הפנתה לתסקיר שירות המבחן המתייחס לאחריות החלקית שהנאשם לקח על עצמו, ולהמלצת שירות המבחן בנוגע לעונש. בנוסף התייחסה לשיקול של הגנה על שלום הציבור, במסגרתו יש להרתיע נאשמים ועבריינים פוטנציאליים מלבצע עבירות כאלה אשר חוזרות ונשנות. לפיכך ביקשה לגזור על הנאשם עונש ברף הבינוני של מתחם הענישה.",גזר דין
"ת""פ 49990-03-13","ביחס לתיק הנוסף שצירף נאשם 2, ציינה כי הפגיעה במקרה זה היא בערך של סמלי השלטון ופגיעה בגופו של אדם, שהם שניהם ערכים מוגנים. במקרים כאלה מתחם העונש ההולם הוא 3 עד 6 שנות מאסר בפועל, וחלקו של הנאשם 2 בתוך המתחם צריך להיות ברף הבינוני של המעשים.",גזר דין
"ת""פ 49990-03-13","ב""כ נאשם 1 טען כי הטעמים אותם העלתה ב""כ המאשימה אינם מבוססים ולא הגיוניים. הוא לא מצדיק את מעשי הנאשם, אך על בית המשפט חובה לבדוק את המציאות המורכבת והבעייתית בירושלים. הפנה למקרה בו הטיל בית המשפט המחוזי שירות לתועלת הציבור בגין יידוי אבנים כלפי אוטובוס של ערבים, כאשר המעשה בוצע על רקע לאומני פוליטי. במקרה זה בית המשפט התייחס למצב הביטחוני הקשה והמתוח. לכן, לדבריו, יש לראות גם במקרה זה מה הביא את הנאשם לביצוע העבירות: התייחס לאווירה הקשה בירושלים, למאבק הפוליטי על המסגד או הר הבית, כפי שכל דת קוראת לו. לדבריו לא ניתן להתעלם מהשפעת מאבק זה על אדם מאמין, ולדברים שעלול אותו אדם לעשות. המציאות מראה כי במשך השנים היו קריאות להריסת הר הבית, היו גם חוליות שנתפסו כשרצו לירות טילים לעבר אותו מקום. כל אלה השפיעו על הנאשם, אדם נורמטיבי שחווה חיים קשים במשפחה קשה, אדם שעזב את בית הספר לאחר 5 שנות לימוד בלבד והחל לעבוד בשיפוצים. לדברי ב""כ הנאשם, אמנם אין בתסקיר המלצה חיובית, אך התסקיר מפרט את הרקע ממנו בא הנאשם.",גזר דין
"ת""פ 49990-03-13","ביחס למעשים עצמם, התייחס לכך שיידוי האבנים וזריקת בקבוקי התבערה לא הביאו לפציעה ממשית או לנזק חמור. מאחר שמדובר בשוטרים ממוגנים, הדבר שונה מיידוי אבנים על אדם רגיל.",גזר דין
"ת""פ 49990-03-13","מבקש מבית המשפט ללכת בדרך השנייה, לא רק מתוך רחמים על הנאשם אלא גם כשירות לציבור, שכן אדם בלי תקווה לא יהפוך להיות אדם טוב אלא להיפך. הפנה לפסיקה בה ניתנו עונשים קלים יותר, וגם לפסיקה במקרים של עבירות כנגד שוטרים, במקרים בהם ניתן עונש נמוך ואף לא נטען כי מדובר בפגיעה תדמיתית או בפיגועים.",גזר דין
"ת""פ 49990-03-13","בהתייחס לפסיקה אליה הפנתה המאשימה, טען כי הנסיבות שונות, שכן באותו עניין דובר על זריקת בקבוקי תבערה על רכבים נוסעים, דבר שעלול לגרום לנזק חמור בהרבה.",גזר דין
"ת""פ 49990-03-13","ביחס לעברו של הנאשם טען כי ישנם רגעים היכולים לשנות אנשים, בין היתר כאשר אדם הופך לאב. כך אירע גם לנאשם לפני 4 חודשים, כשהנאשם היה בכלא. עצם החוויה וכן העובדה שהנאשם חווה אותה בהיותו בין כותלי הכלא, השפיעה עליו באופן דרמטי. הנאשם היום הוא לא אותו אדם שנכנס לכלא ולא אותו אדם שביצע את העבירה. מציע לבית המשפט להשקיע בהזדמנות הזו לתקן את הנאשם 1, דבר שישפיע גם על האינטרס הציבורי.",גזר דין
"ת""פ 49990-03-13","ב""כ הנאשם ציין כי הנאשם הודה, התחרט ולקח אחריות על מעשיו.",גזר דין
"ת""פ 49990-03-13","לפיכך ביקש להסתפק בעונש מאסר בפועל למשך מספר חודשים, עונש מתון שרואים את סופו ואשר יאפשר לנאשם לחזור לביתו, לשנות את חייו ולעלות על דרך המלך.",גזר דין
"ת""פ 49990-03-13","נאשם 1 הביע צער על מה שקרה ואמר שלמד לקח. כשהיה קטן קרו לו דברים קשים בחיים, הוא גדל במחנה פליטים, שם החיים קשים. לדבריו, המעצר הנוכחי אינו דומה למעצרים קודמים, שכן כעת נולדה לו בת. סיכם עם עורך הדין שכאשר ישתחרר, יעזור לו עורך הדין למצוא עבודה. מבקש את רחמי בית המשפט כלפיו וכלפי אשתו.",גזר דין
"ת""פ 49990-03-13","ב""כ נאשם 2 טען כי מבחינת הנאשם האירוע הוא אירוע נקודתי שלא תוכנן קודם לכן. באותו בוקר קם הנאשם כבכל יום, כדי לגשת לתפילת יום השישי. שיחת הטלפון בה חבר ביקש ממנו טובה, גרמה לו להכניס למתחם הר הבית שני בקבוקי זכוכית לשתיה קלה, מעשה שאינו מהווה עבירה לכשעצמו. לנאשם 2 לא היה חלק במילוי הבקבוקים, בהמשך, הוא רק העביר אותם למקום אחר, לאחר שהתבקש לעשות כן, ובכך חלקו הסתיים. הוא לא היה חלק מהמתכננים ואפילו לא הכיר את שאר המעורבים בפרשה. כל חלקו היה בהעברת הבקבוקים, וזאת עשה בשל לחץ חברתי. לדברי ב""כ הנאשם, מתסקיר שירות המבחן עולה אופיו החלש של הנאשם הנגרר אחרי האחרים. כל חלקו של הנאשם ארך כחצי שעה, והיום הוא משלם על כך מחיר כבד. מכך גם ניתן לראות את הנאשם כמי שלא היה מעורב בקשירת קשר. הוא הגיע להר הבית ואז נוצר הקשר, לא היה כל תכנון מוקדם מצידו.",גזר דין
"ת""פ 49990-03-13","ב""כ הנאשם ציין כי שבוע לפני האירוע הנאשם התארס, דבר המעיד על כך שתכנן את חייו בצורה אחרת. הנאשם הכין בית לארוסתו ולו, כאשר הגיעה שיחת הטלפון ששינתה את תוכניותיו. בעקבות המעצר משפחתה של הארוסה לחצה עליה להיפרד ממנו, אך הנאשם וארוסתו עמדו על שלהם כדי שהנאשם 2 יסיים את חלקו בפרשה ויצא לדרך חדשה.",גזר דין
"ת""פ 49990-03-13","ב""כ הנאשם הוסיף כי הנאשם לקח אחריות על מעשיו, וככל הנראה שירות המבחן התרשם כי מדובר באחריות חלקית בגלל דבריו של הנאשם על כך שהוא לא תכנן את המעשים, לא הכין את הבקבוקים, לא הביא את החומרים ולא זרק את הבקבוק.",גזר דין
"ת""פ 49990-03-13","הנאשם בחור צעיר שבא מרקע קשה. הוא עובד משרה מלאה ומפרנס את עצמו ואת משפחתו ואף הצליח לרכוש בית לקראת החתונה. אין לו רקע בעבירות למעט התיק שצורף. לגבי התיק המצורף ציין כי עבירות אלה, של תקיפת שוטרים, נובעות מהחיכוך היום-יומי בין הצעירים המנסים לצאת ממחנה הפליטים בו גר הנאשם, וכדי לעבור מחסום צריכים לעבור בדיקות. הדבר יוצר אצל אותם צעירים תסכול, ולכן מדובר בעבירה נפוצה.",גזר דין
"ת""פ 49990-03-13","ביחס לפסיקה אליה הפנתה המאשימה טען ב""כ הנאשם כי מדובר בנסיבות שונות שכן הפסיקה שהובאה מתייחסת לעבירות של פיגוע. הפנה לפסיקה בה קטין, שותף לעבירה אשר זרק שני בקבוקי תבערה בשני מקרים, נדון ל- 18 חודשי מאסר בפועל. אמנם הנאשם אינו קטין אך הוא מבוגר מאותו קטין רק ב-3 שנים. הפנה לפסיקה נוספת.",גזר דין
"ת""פ 49990-03-13","לאור כל אלה ביקש להסתפק במאסר החופף לתקופת מעצרו של הנאשם, כ-11 חודשים, ולתת לו הזדמנות לשקם את עצמו ולחזור למוטב.",גזר דין
"ת""פ 49990-03-13","נאשם 2 הביע צער על מה שקרה. טען כי הוא רוצה להשתחרר ולהמשיך את חייו, ומבקש מבית המשפט הזדמנות. עשה טעות והיא לא תחזור על עצמה.",גזר דין
"ת""פ 49990-03-13",מעשיהם של הנאשמים חמורים ביותר. מדובר בעבירות שיש בהן סיכון לחיי אדם ולביטחון הציבור והן מחייבות ענישה מחמירה.,קביעת העונש
"ת""פ 49990-03-13","בגזר הדין שניתן בעניינו של השותף מאמון פרחאן, התייחס בית המשפט (כבוד השופט יורם נועם) למהות המעשים וחומרתם. הדברים יפים גם לענייננו, הן לגבי נאשם 1, שהורשע כמבצע עיקרי של העבירות, והן לגבי נאשם 2, שהורשע בעבירות החמורות יותר כמסייע:",קביעת העונש
"ת""פ 49990-03-13","""העבירות שבהן הורשע הנאשם חמורות במהותן ובנסיבות ביצוען. כבר נפסק, לא אחת, כי הסיכון הנשקף לביטחון הציבור מאירועי אלימות קשים, של יידוי בקבוקי תבערה, ובכלל זה – לעבר גורמי אכיפת החוק, מחייב הטלת ענישה מחמירה. יידוי בקבוקי תבערה, מהווה למעשה שימוש בנשק חם, העלול לגרום לפגיעות חמורות – בגוף וברכוש. בהקשר לעבירות אלו הדגישה הפסיקה ""את המסוכנות הרבה ואת ההכרח במדיניות של ענישה מכבידה, על-מנת להוקיע, להרתיע, ולשרש מעשים שכאלה""; ואף הודגש, כי גם אם ""לא הייתה פגיעה בגוף ולא ברכוש, אין בכך כדי להקהות את המסוכנות"" (ע""פ 3063/12 מדינת ישראל נ' אסלאם עודה (8.5.12); וכן ראו: ע""פ 5873/09 איברהים ביומי נ' מדינת ישראל (28.12.10)). כן נפסק, כי בעבירות מסוג אלו, המבוצעות על-רקע אידיאולוגי-לאומני, ""נדחים שיקולי ענישה אחרים מפני שיקול ההרתעה"" (ע""פ 1163/07 אבו חדיר נ' מדינת ישראל (29.3.07)); וכי על בית-המשפט להעביר ""מסר חד משמעי ונוקב של הרתעה מפני מעשים אלו שחוזרים ונשנים, לצערנו, ולא פעם מסתיימים בפגיעה ממש"" (ע""פ 2901/06 פלוני נ' מדינת ישראל (6.3.07)). לחומרת העבירה התייחס בית-המשפט העליון בע""פ 3057/13 פלוני נ' מדינת ישראל (2.7.13), בהפנותו לדברי בית-המשפט העליון בע""פ 262/06 פלוני נ' מדינת ישראל (6.7.06): ""סוג עבירות זה, שעניינן בקבוקי תבערה, מחייב ענישה מחמירה. תוצאותיו של בקבוק תבערה, וכבר היו דברים מעולם, עלולות להיות קשות ביותר, וראוי איפוא, כי ייצא הקול שהענישה בכגון דא לא תהיה קלה..."". גישה עונשית מחמירה אף מתחייבת במקרים של יידוי אבנים לעבר כלי רכב או לעבר אנשים, ובכלל זה לעבר גורמי אכיפת החוק; ובהקשר זה נפסק, כי אבן מהווה נשק קר ופגיעתה עלולה לגבות מחיר דמים. משנה חומרה יש לראות בביצוע העבירות האמורות כלפי אנשי אכיפת החוק אגב התפרעויות רבות משתתפים, שכן באירועים אלו מתווסף גורם של התרסה נגד שלטון החוק ומרות המדינה, מוגבר החשש מהסלמת האלימות עד כדי סיכון בפגיעות בגוף או בנפש, וגורמי אכיפת החוק נתקלים בקושי של ממש בהשלטת הסדר הציבורי. על-כן נדרש, כי בעבירות אלו תוטל ענישה מחמירה, זאת הן משיקולי גמול והוקעת המעשים, הן מטעמים של הגנה על ביטחון הציבור מפני הסיכון הממשי הנשקף ממבצעי המעשים, והן מטעמים של הרתעה אפקטיבית – אישית וכללית"". ",קביעת העונש
"ת""פ 49990-03-13","בהתאם לתיקון 113 לחוק העונשין, העקרון המנחה בענישה הוא עקרון ההלימה: ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב). עקרון ההלימה משמעו מתן דגש לעקרון הגמול על מעשה העבירה, כאשר הנסיבות האישיות מהוות שיקול רק לאחר מכן, בקביעת העונש בתוך מתחם הענישה.",קביעת העונש
"ת""פ 49990-03-13","קביעת מתחם הענישה נעשית בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (סעיף 40ג).",קביעת העונש
"ת""פ 49990-03-13",בראש ובראשונה יש להתייחס לעונש שקבע המחוקק לצד העבירות –,קביעת העונש
"ת""פ 49990-03-13","לעבירה של קשירת קשר לפשע עונש של 7 שנות מאסר; בעבירה של ייצור נשק עונש של 15 שנות מאסר; ובעבירה של חבלה בכוונה מחמירה עונש של 20 שנות מאסר. לגבי נאשם 2, שהורשע כמסייע לעבירות של ייצור נשק וחבלה בכוונה מחמירה, מדובר במחצית העונש הקבוע בחוק.",קביעת העונש
"ת""פ 49990-03-13",לצד הענישה שקבע המחוקק יש להתחשב כאמור במדיניות הענישה הנהוגה.,קביעת העונש
"ת""פ 49990-03-13","הצדדים הציגו פסיקה בטווח רחב - החל מעונש של 6 שנות מאסר (ע""פ 7643/11, לואי מסוודה נ' מדינת ישראל (10.10.2011)); 4 שנות מאסר (פ 3165/02, מדינת ישראל נ' זכריה חזינה (10.2.2003)); 40 חודשי מאסר (ע""פ 2337/13, מהנד קואסמה ואח' נ' מדינת ישראל (16.9.2013)); 40 ו- 36 חודשי מאסר (ת""פ 41851-06-12, מדינת ישראל נ' אחמד בצבוץ ואח' (4.3.2013)); 23 חודשי מאסר (ת""פ 41563-03-13, מדינת ישראל נ' מוחמד עבאסי (25.12.2013)); ועוד.",קביעת העונש
"ת""פ 49990-03-13","טווח הענישה, כאמור, רחב, ומכל מקום, הענישה הנוהגת מהווה רק חלק מהשיקולים בגזירת העונש, וניתן לחרוג ממנה כאשר נסיבות העניין בכללותן מצדיקות זאת.",קביעת העונש
"ת""פ 49990-03-13","לעניין הערך החברתי שנפגע מהעבירה – מדובר בפגיעה בשמירה על שלמות הגוף וקדושת החיים, בשמירה על הסדר הציבורי ועל בטחון הציבור, בהגנה על כוחות הביטחון העומדים ""בקו הראשון"" בהגנה על הציבור, ובהגנה על המקומות הקדושים.",קביעת העונש
"ת""פ 49990-03-13","אשר לנסיבות הקשורות בעבירה ולנזק שנגרם ממנה – כפי שציין כב' השופט נועם בגזר הדין בעניין מאמון פרחאן הנ""ל:",קביעת העונש
"ת""פ 49990-03-13","מאחר שמדובר במבצעים בצוותא, יפים הדברים גם לענייננו. ",קביעת העונש
"ת""פ 49990-03-13","בהתחשב במכלול השיקולים כמפורט לעיל, לאור מהות העבירות ונסיבותיהן ובהתחשב בפסיקת בית המשפט העליון לעניין הצורך להחמיר בענישה בעבירות מן הסוג שבנדון, מקובלת עלי קביעתו של כב' השופט נועם בעניינו של מאמון פרחאן, לפיה המתחם בגין קשירת הקשר, ייצור הנשק וחבלה בכוונה מחמירה – העבירות המיוחסות לנאשם 1, נע בין שלוש שנים וחצי לבין שבע שנות מאסר.",קביעת העונש
"ת""פ 49990-03-13","לגבי נאשם 2 – מאחר שבעבירות העיקריות הורשע הנאשם כמסייע, ולאור חלקו היחסי של נאשם 2, שהוא קטן בהרבה מזה של נאשם 1 ומזה של מאמון פרחאן, כמפורט לעיל, נע מתחם הענישה בעניינו, בגין האישום המשותף, בין שנתיים וחצי לבין ארבע וחצי שנות מאסר.",קביעת העונש
"ת""פ 49990-03-13","לגבי האישום הנוסף בתיק אותו צירף נאשם 2 – בעבירה של תקיפת שוטר – בהתחשב בערך המוגן, שהוא הגנה על שלמות הגוף והגנה על אנשי משטרה העושים מלאכתם בשמירה על הסדר ועל ביטחון הציבור, ובהתחשב בנסיבות האירוע כמתואר בכתב האישום בו הודה הנאשם, בעונש המאסר הקבוע לצד העבירה - שלוש שנים, ובכך שהנסיבות הקשורות בעבירה אינן מן החמורות ביותר, אני קובעת מתחם ענישה בין מאסר על תנאי לבין שנה וחצי מאסר.",קביעת העונש
"ת""פ 49990-03-13",בכל הנוגע לנאשם 1 -,העונש בתוך המתחם:
"ת""פ 49990-03-13","עיון בגיליון הרישום הפלילי של נאשם 1 מלמד כי הנאשם היה מעורב בעבר בעבירות רבות ושונות: עבירות רכוש, עבירות אלימות, גם כנגד שוטרים, ועבירות של ייצור והחזקת נשק.",העונש בתוך המתחם:
"ת""פ 49990-03-13","בשנת 2010 נגזר על הנאשם מאסר של 33 חודשים ומאסר על תנאי בשל עבירות הקשורות בנשק, קשירת קשר לפשע ותקיפת שוטר. בשנת 2008 נדון הנאשם לחודש מאסר בגין הפרת הוראה חוקית. באותה שנה נדון למאסר של 8 חודשים בגין עבירות הקשורות בפריצה לרכב וגניבה מרכב. בשנת 2006 נדון הנאשם למאסר של 39 חודשים, בגין חבלה, פציעה, תקיפה, הצתה, ועבירות הקשורות בנשק. קדמו לכך עבירות נוספות ותקופות מאסר נוספות, שתחילתן עוד כאשר הנאשם היה קטין.",העונש בתוך המתחם:
"ת""פ 49990-03-13","נראה כי הנאשם אינו לומד לקח וכי עונשי מאסר או מאסרים על תנאי אינם מרתיעים אותו. בנוסף, את העבירות ביצע הנאשם כאשר תלוי ועומד נגדו מאסר על תנאי. הדבר מעיד על מסוכנותו של הנאשם ועל הצורך להגן על הציבור מפניו.",העונש בתוך המתחם:
"ת""פ 49990-03-13",התייחסות שירות המבחן צריכה אף היא לבוא בחשבון בגזירת עונשו של הנאשם.,העונש בתוך המתחם:
"ת""פ 49990-03-13","לקולא יש להתחשב בנסיבות חייו של הנאשם, בהודאתו של הנאשם שיש בה קבלת אחריות למעשיו, ובכך שלפני מספר חודשים נולדה לנאשם 1 בת, ולדברי הנאשם הדבר שינה אותו. כן יש להתחשב בתקופה הממושכת בה שוהה הנאשם במעצר.",העונש בתוך המתחם:
"ת""פ 49990-03-13","עניינו של הנאשם, בכל הנוגע לעבירות, דומה מאוד לזה של מאמון פרחאן. אמנם בקבוק התבערה שפגע בשוטר היה זה שהושלך על ידי מאמון פרחאן, אך בהתחשב בכך שהשניים יידו מספר בקבוקי תבערה אל עבר כוחות הביטחון שעמדו בסמוך, העובדה שהבקבוק שפגע לא היה אחד מאלה שהשליך הנאשם הינה מקרית, ולפיכך, לצורך גזירת הדין, אינני רואה כמעט הבדל בין השניים.",העונש בתוך המתחם:
"ת""פ 49990-03-13","כאמור, מאמון נדון בגין אירוע נוסף בעבירות מאותו סוג, ובכך מצבו חמור מזה של הנאשם.",העונש בתוך המתחם:
"ת""פ 49990-03-13","מאידך, על פי עובדות כתב האישום המתוקן, תחילה קשר הנאשם קשר עם מאמון, ויומיים לאחר מכן, במקביל לאותו קשר, קשר קשר נוסף עם עומר מחסין, שניהם לגבי השתתפות בהתפרעות ויידוי בקבוקי תבערה לעבר כוחות הביטחון. נתון זה מגדיל את חלקו בביצוע העבירות.",העונש בתוך המתחם:
"ת""פ 49990-03-13","זאת ועוד, הנאשם מבוגר ממאמון במספר שנים - מאמון היה בעת ביצוע העבירות צעיר כבן 20 שנה, ואילו הנאשם כבן 26 שנים. בנוסף, בעברו של מאמון היו שתי הרשעות קודמות, בגין אחת מהן נדון למאסר על תנאי ובגין השניה למאסר למשך שבועיים. ואילו לנאשם 1 הרשעות קודמות רבות, במגוון עבירות, והוא ריצה בעבר תקופות מאסר ממושכות. העבירות הנוכחיות בוצעו, כאמור, כאשר תלוי ועומד נגדו מאסר על תנאי בר הפעלה למשך 20 חודשים.",העונש בתוך המתחם:
"ת""פ 49990-03-13","לפיכך, ואף שמאמון נדון בגין אירוע נוסף, בשל הנסיבות המחמירות בעניינו של נאשם 1 יהיה עונשו חמור מעט מזה של מאמון, שכן לגבי מאמון קבע בית המשפט כי העונש הראוי מצוי ""בקרבת אמצע מתחמי הענישה ההולמים"" ואילו לגבי הנאשם העונש הראוי מצוי בשליש העליון של המתחם.",העונש בתוך המתחם:
"ת""פ 49990-03-13","אשר להפעלת המאסר על תנאי – לאור תקופת המאסר הממושכת שתגזר על הנאשם, יופעל המאסר על תנאי חלקו בחופף למאסר החדש.",העונש בתוך המתחם:
"ת""פ 49990-03-13",בכל הנוגע לנאשם 2 -,העונש בתוך המתחם:
"ת""פ 49990-03-13","נאשם 2 בחור צעיר, ערב האירוע עמד בפני חתונה, ללא הרשעות קודמות, שוהה מזה תקופה ממושכת במעצר. לזכותו יש לזקוף גם את הודאתו ואת נסיבותיו האישיות שאינן קלות. חלקו בפרשה, על אף החומרה שבמעשיו, קטן בהרבה מזה של נאשם 1. בגזרת דינו של נאשם 2 יש לקחת בחשבון גם את התיק אותו צירף, כאשר העונש ייגזר בשני התיקים במאוחד.",העונש בתוך המתחם:
"ת""פ 49990-03-13","לאור האמור לעיל, בהתחשב במכלול השיקולים והנסיבות, אני דנה את הנאשמים כמפורט להלן:",סוף דבר
"ת""פ 49990-03-13","מאסר למשך 5 שנים וחצי, החל מיום מעצרו 9.3.2013.",לגבי נאשם 1:
"ת""פ 49990-03-13","אני מפעילה מאסר על תנאי של 20 חודשים שנגזר על הנאשם בת""פ 478/09 של בית המשפט המחוזי בירושלים, כך הנאשם ירצה 12 חודשי מאסר במצטבר ו- 8 חודשים בחופף לעונש שנגזר עליו בתיק הנוכחי.",לגבי נאשם 1:
"ת""פ 49990-03-13",סך הכל ירצה הנאשם מאסר בפועל של שש שנים וחצי החל מיום 9.3.2013.,לגבי נאשם 1:
"ת""פ 49990-03-13","מאסר על תנאי של 10 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, עבירה שבה הורשע בתיק זה.",לגבי נאשם 1:
"ת""פ 49990-03-13",מאסר למשך 32 חודשים החל מיום מעצרו 18.3.2013.,לגבי נאשם 2:
"ת""פ 49990-03-13","מאסר על תנאי של 6 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, עבירה שבה הורשע בתיק זה ובתיק המצורף.",לגבי נאשם 2:
"ת""פ 49990-03-13",זכות ערעור לבית המשפט העליון תוך 45 יום מהיום. ,לגבי נאשם 2:
"ת""פ 49990-03-13","ניתן היום,  כ""ה אדר תשע""ד, 25 פברואר 2014, במעמד ב""כ המאשימה עו""ד פנחסי, נאשם 1 וב""כ עו""ד חביב לביב, נאשם 2 וב""כ עו""ד עותמאן, ומתורגמן לשפה הערבית.",המזכירות תשלח העתק לשירות המבחן. 
"ת""פ 49990-03-13",רבקה פרידמן פלדמן 54678313,54678313
"ת""פ 49990-03-13",נוסח מסמך זה כפוף לשינויי ניסוח ועריכה,54678313
"ת""פ 49990-03-13","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
