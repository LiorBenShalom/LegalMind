verdict,text,part
תפ (נצ') 1047∕00,בית משפט מחוזי נצרת,בתי המשפט 
תפ (נצ') 1047∕00,בית משפט מחוזי נצרת,בתי המשפט 
תפ (נצ') 1047∕00,בית משפט מחוזי נצרת,פ  001047/00
תפ (נצ') 1047∕00,בית משפט מחוזי נצרת,פ  001047/00
תפ (נצ') 1047∕00,"ע""י ב""כ עו""ד",מדינת ישראל
תפ (נצ') 1047∕00,"ע""י ב""כ עו""ד",שולץ אולג
תפ (נצ') 1047∕00,"חוק העונשין, תשל""ז-1977: סע'  34ח, 35א, 41, 144[א], 144[ב], 244, 300, 300[א], 300[א][2], 300א, 300א[א], 384, 406[ב], 407[ב], 415",חקיקה שאוזכרה: 
תפ (נצ') 1047∕00,"ביום 18.1.00 בקיבוץ דגניה ב' נרצח בשנתו אדם צעיר ושמו אליק רחמן בידי חברו שהתגורר עימו בחדר בקיבוץ. הוא נורה בראשו מרובה M-16 צבאי שהרוצח גנב כמה ימים קודם לכן מחייל המתגורר אף הוא בקיבוץ. קול היריה לא נשמע ברחבי הקיבוץ, גם לא בחדר הסמוך. הרוצח עטף את קנה הרובה בשמיכה וירה במנוח ממרחק של כחצי מטר. היריה גרמה לנזק חמור למוח ולשברי ריסוק בעצמות הגולגולת והפנים. המנוח מת מייד. הרוצח הזיז את המיטות שבחדר, גלגל את הגופה אל מתחת לאחת מהן וכיסה אותה במזרון, במצעים ובבדים אחרים. את כפות הרגליים שבצבצו מעבר לשולי המיטה עטף הרוצח בציפית. אחר כך החזיר את המיטות למקומן, ניקה את הרובה מטביעות אצבע והניח את הרובה ואת התרמיל והקליע שנותרו במקום בתוך תיק נסיעות. הוא נטל מארנקו של המנוח כרטיס אשראי וכרטיס נוסף. הרוצח כיבה את מכשיר הטלויזיה והמזגן, יצא את החדר ונעל את הדלת במפתח שהיה עימו. את התיק ובו הרובה השליך על גג של בית סמוך. את הקליע השליך לפח אשפה. את המפתחות ותרמיל הכדור זרק באחד השבילים.", השופט נסים ממן
תפ (נצ') 1047∕00,"את הלילה העביר הרוצח בשוטטות ברחבי הקיבוץ. למחרת נסע לטבריה והחל לשקול את צעדיו. בראש ובראשונה ביקש ליצור לעצמו אליבי למקרה שתפתח חקירה והוא יוחשד ברצח. הוא טלפן לבית אימו של המנוח, הציג עצמו בשם בדוי כחברו, והודיע כי המנוח נסע לאילת ועובד שם ולכן לא יוכל ליצור קשר עם ביתו. אחר כך נסע הנאשם לקיבוץ פנה אל השכנים והתעניין היכן המנוח.",5129371 
תפ (נצ') 1047∕00,"הרוצח הוא בן בלי בית. קרובתו היחידה היא אמו המתגוררת באזור חיפה, אך אין לו שום קשר עימה. כבעבר כן גם לאחר הרצח בילה הרוצח את הימים הבאים ברחובות העיר טבריה ואת הלילות על גבי ספסלים או במתבן הקיבוץ הסמוך, דגניה א'. תקופת ההמתנה לא עברה על הרוצח באפס מעשה. הוא התפרץ לחדר הקוסמטיקה של קיבוץ דגניה ב' וגם למועדון תעסוקת קשישים משם גנב עוגה ומוצרי מזון. מגן הילדים גנב על דרך התפרצות מגבות ושמיכות. גם לחנות הבגדים של הקיבוץ התפרץ הרוצח וגנב פריטי לבוש שונים. בהתפרצות למכבסת הקיבוץ  גנב פריטי לבוש שונים בהם חולצה משטרתית של שוטר המתגורר בקיבוץ. החולצה נשאה חן בעיניו והוא נראה לובש אותה באותה תקופה.",5129371 
תפ (נצ') 1047∕00,עתה החליט הרוצח לבדוק אם כרטיס האשראי של המנוח תקין וניתן להשתמש בו. בתקופה שבין 23.1.00 ו - 26.1.00 ערך שורה של קניות בכרטיס האשראי הגנוב. במספר רב של חנויות רכש מוצרים בשווי של אלפי שקלים ולא חדל אלא עד שהכרטיס נחסם ולא ניתן היה לבצע בו עסקאות. באחת החנויות כשביקש לרכוש שעון - נעצר על ידי המשטרה.,5129371 
תפ (נצ') 1047∕00,"האיש נחקר אודות השימוש בכרטיס האשראי הגנוב. הוא סיפר לחוקריו כי אליק רחמן הוא חברו הנמצא באילת וכי קיבל ממנו את הכרטיס על מנת שיעשה בו שימוש תוך תיאום עם בעליו כי יודיע לחברת האשראי על גניבתו. כך ירכשו סחורה מבלי לשלם עליה ואחר כך יתחלקו בשלל. ספק אם הסיפור שכנע את החוקרים, אך ברור כי הסיפור נראה להם מורכב מכפי שהציגוֹ הרוצח. ביום 27.1.00 הזעיקו אנשי קיבוץ דגניה ב' את המשטרה נוכח ריח רקבון עז שעלה מאחד מחדרי הקיבוץ, החדר בו התגורר המנוח. משנכנסו החוקרים ואנשי מז""פ לחדר נתגלתה גופתו של המנוח כשהיא מונחת כפי שתואר לעיל. לא עבר זמן רב והקשר בין הרצח לבין האיש העצור בגין השימוש בכרטיס האשראי של המנוח נראה ברור. תחילה הכחיש את המעשה. מהר מאוד נשבר והודה בכל פרטי המעשה ואף שחזר אותו במלואו.",5129371 
תפ (נצ') 1047∕00,"בחקירה הסביר הרוצח את מניעי הרצח:  הוא מכיר את המנוח מזה כמה שנים ונהג מעת לעת להתגורר בחדר שהמנוח שכר בקיבוץ דגניה ב'. המנוח, שהוא יליד 1973, היה חניך בקורס טבחות בטבריה. בסמוך לפני הרצח ביקש המנוח מהרוצח הלוואה בסכום של 1,000 דולר. הרוצח טען כי אין ברשותו הכסף ואז איים עליו המנוח כי אם לא יתן את הכסף יספר למשטרה אודות גניבת הרובה. הרוצח ביקש להניח את דעתו ואמר לו כי ישיג את הכסף. המנוח נפנה לעשן גראס ונרדם. מה חלף במוחו של הרוצח לאחר ניסיון הסחיטה? הרצח עצמו היה ענין של שעות או דקות. בלא הרהור נוסף ובלא להוועץ עם איש ובלי כל נקיפות מצפון ירה הרוצח בחברו הַיָשֵן.",5129371 
תפ (נצ') 1047∕00,על יסוד עובדות אלה הוגש נגד הרוצח כתב אישום המייחס לו את העבירות הבאות:,5129371 
תפ (נצ') 1047∕00,"רצח בכוונה תחילה לפי סעיף 300[א][2] לחוק העונשין תשל""ז - 1977;",5129371 
תפ (נצ') 1047∕00,"התפרצות למקום מגורים וגניבה לפי סעיף 406[ב] ו - 384 לחוק הנ""ל;",5129371 
תפ (נצ') 1047∕00,"החזקת נשק ונשיאתו שלא כדין לפי סעיף 144[א] רישא ו - 144[ב] רישא לחוק הנ""ל;",5129371 
תפ (נצ') 1047∕00,"התפרצות וגניבה לפי סעיף 407[ב]  ו - 384 לחוק הנ""ל [מספר מקרים];",5129371 
תפ (נצ') 1047∕00,"שיבוש הליכי משפט לפי סעיף 244 לחוק הנ""ל;",5129371 
תפ (נצ') 1047∕00,"קבלת דבר במרמה בנסיבות מחמירות לפי סעיף 415 סיפא לחוק הנ""ל [מספר מקרים];",5129371 
תפ (נצ') 1047∕00,"גניבה כרטיס חיוב לפי סעיף 16 לחוק כרטיסי חיוב התשמ""ו - 1986;",5129371 
תפ (נצ') 1047∕00,"הונאה בכרטיס חיוב לפי סעיף 17 לחוק הנ""ל.נ",5129371 
תפ (נצ') 1047∕00,"הסניגוריה הודתה בשמו של הרוצח בעובדות כתב האישום המתוקן והוא הורשע בדין. על יסוד הסדר טיעון בין הצדדים הוסכם כי בשל מצבו הנפשי של הרוצח ניתן יהיה לטעון לעונש מופחת לפי סעיף 300א לחוק העונשין. ההסדר מדבר על טווח ענישה בין 18 ל - 25 שנות מאסר בפועל. התובעת עו""ד לילי גופר,  מבקשת לגזור את מלוא 25 שנות המאסר.",5129371 
תפ (נצ') 1047∕00,"הרוצח הוא אולג שולץ, הנאשם שבפנינו. כינינו אותו עד כה ""רוצח"", שכן מה שתכנן ועשה בקור רוח אינו אלא רצח מתועב שבגינו ראוי להשית עליו את העונש המירבי הקבוע בחוק העונשין.",5129371 
תפ (נצ') 1047∕00,"עתה נפנה לראות ולבדוק מיהו הנאשם-הרוצח. לשם הכרעה במידת העונש שיש להטיל על הנאשם, עלינו ליתן דעתנו לעובדות נוספות, שלא נטענו בכתב האישום, והנוגעות לחייו, לאישיותו, למניעיו ודחפיו. חלק קטן מעובדות חייו נחשף לעיל. את מרבית הפרטים בנוגע אליו שאבנו מחוות דעת פסיכיאטריות שהוגשו בעניינו ומטיעוני הסניגורית, עו""ד שפריר. ב",5129371 
תפ (נצ') 1047∕00,"התביעה והסניגוריה הסכימו כי יש בפרשה זו תחולה להוראות סעיף 300א[א] לחוק העונשין שכן לפי חוות דעת פסיכיאטריות שאין חולק עליהן, הרצח בוצע במצב שבו, בשל הפרעה נפשית חמורה הוגבלה יכולתו של הנאשם במידה ניכרת, אך לא עד כדי חוסר יכולת של ממש כאמור בסעיף 34ח לחוק העונשין להבין את אשר הוא עושה או את הפסול שבמעשהו או להימנע מעשיית המעשה. ו",5129371 
תפ (נצ') 1047∕00,"סעיף 300א רישא לחוק העונשין מורה כי בנסיבות המנויות בו רשאי בית המשפט להטיל על מי שהורשע ברצח לפי סעיף 300[א] עונש קל ממאסר עולם. בית המשפט רשאי גם להטיל את העונש המירבי - מאסר עולם - אולם אין הוא חייב להורות כן.  היקף שיקוליו של בית המשפט בבואו להטיל עונש מופחת על רוצח טרם לובן דיו בפסיקה. גדר המחלוקת היא זו:  מצד אחד נראה כי משלא קיימת חובה להטיל מאסר עולם, רשאי בית המשפט לפסוק עונש ראוי בשים לב לכלל הנסיבות והשיקולים המועלים בפניו. חוק העונשין אינו קובע דרגת מינימום לעונש המופחת. באחת האסמכתאות שהובאו לעיוננו הסכימה התביעה בבית המשפט המחוזי בחיפה בת.פ. 101/96 מדינת ישראל נגד אבי אזולאי ואסתר קלכמן  [לא פורסם] כי במקרה של עונש מופחת לפי סעיף 300א חלות הוראות סעיף 41 לחוק העונשין שבעבירה שדינה מאסר עולם ולא נקבע שהוא עונש חובה, תקופת המאסר שיטיל בית המשפט לא תעלה על עשרים שנה. איננו סבורים כך לפחות מן הטעם שכאשר מדובר בעונש מופחת על רצח אין לומר שיש בפנינו עבירה שהעונש עליה הוא עונש חובה.  ",5129371 
תפ (נצ') 1047∕00,"הסעיף קובע כי אם הורשע אדם בעבירה שדינה עונש חובה, ניתן להטיל עליו עונש קל מעונש החובה הקבוע לעבירה, אם העבירה נעברה בנסיבות מקלות מיוחדות שיפורשו בגזר הדין. אולם פסקה ב' לאותו סעיף מורה כי הוראות סעיף קטן (א) לא יחולו, בין היתר, על עבירת רצח לפי סעיף 300, למעט במקרים המפורטים בסעיף 300א.",5129371 
תפ (נצ') 1047∕00,"המסקנה מהוראות אלה היא שגדר הענישה רחב ביותר:  ניתן להטיל מאסר עולם, אם מלאו הנסיבות לכך. ניתן להטיל עונש מופחת כלשהו הנראה ראוי לבית המשפט. בד בבד אין חלה ההוראה בדבר עונש מירבי בן 20 שנה. בית המשפט רשאי להתחשב הן בנסיבות מקלות שהיו כרוכות בביצוע העבירה עצמה, וגם בנסיבות מקלות אחרות הקשורות בנאשם עצמו.",5129371 
תפ (נצ') 1047∕00,"תחילה נסקור את עברו של הנאשם כפי שתואר בפי הסניגוריה ואחר כך את מצב נפשו והפרעותיו כפי שנפרס בתעודות הרפואיות שהוגשו בעניינו. הנאשם הוא יליד 1973, בן גילו של המנוח. עם לידתו במדינת אוקראינה נמסר בידי אמו ברוניסלבה לבית יתומים שם גדל עד גיל שש. אב, כנראה, מעולם לא היה לו. כיָתוֹם למד כי דרך ההשרדות בחיים היא גניבה, לקיחת מזון בכוח, וספיגת מכות ללא הרף. תפיסת החיים שעוצבה בבית היתומים מלווה אותו עד עצם הימים האלה. בגיל שש נמסר לבית הורי אמו אך גם הם לא רצו בו, הזניחו אותו והתייחסו אליו באדישות. הוא הוחזר לבית אמו וגם אצלה חייו היו קשים. היא נהגה להכות אותו ולא השכילה להעניק לו חום ואהבה. הוא עלה ארצה בגפו בשנת 1996 והחל לחיות חיי עזובה ועבריינות, אם כי לא הועמד לדין. משעלתה גם אימו לא נוצר ביניהם קשר ממשי. אין פלא, איפוא, שבמהלך המעצר והמשפט לא גלתה האם כל עניין בבנה, לא ביקרה אותו ולא דאגה למחסורו. הוא רואה עצמו, ונראה שבצדק,  כאדם ערירי העומד לבדו בעולם. הוא גדל והיה לאדם שחושיו קהים לסבלותיו הוא ולסבלות הזולת. כל הרופאים שללו את הרעיון כי הנאשם נמצא במצב פסיכוטי. זאת ועוד: הופעתו החיצונית, כושרו להרשים אנשים והתנהגותו משווים לו חזות נורמלית וכמי שיש לו צלילות דעת מלאה. אלא שתחת המעטה הזה מסתתרת אישיות הסובלת מדימויים חולניים מלאי תוקפנות גולמית בלתי מרוסנת.",5129371 
תפ (נצ') 1047∕00,"בחוות דעת של רופאי מב""ן כלא איילון אנו קוראים כי -",5129371 
תפ (נצ') 1047∕00,על פי חוות הדעת הפסיכו - דיאגנוסטית המאלפת שנערכה לנאשם בבית חולים שער מנשה ביום 28.3.00  -,5129371 
תפ (נצ') 1047∕00,	אין מדובר בעוות המציאות על רקע פסיכוטי שכן - ,5129371 
תפ (נצ') 1047∕00,לסיכום נאמר שם: ,5129371 
תפ (נצ') 1047∕00,"מצאנו שחוות הדעת תואמת את עובדות הפרשה שבפנינו ומבליטה את חומרתן של הנסיבות: תחילה הסתבך הנאשם שלא לצורך בגניבת רובה צבאי מחייל הגר בשכנות. על מה ולמה גנב את הרובה לא נדע. האם בשל נטייה מתמדת לשלוח יד ברכוש הזולת או מתוך תכנון לטווח ארוך? הוא מתגורר אצל חבר וחי למעשה על חשבונו. גם זה מתכון להסתבכות. התביעה הסכימה עם טענת הנאשם כי המנוח ניסה לסחוט ממנו כסף באיום כי יסגיר אותו למשטרה על גניבת הרובה. בעצם דרישת הכסף מהנאשם תוך כדי איום, עשה המנוח את עצמו, שלא בטובתו ושלא בידיעתו, יעד להפרעה הקשה שהנאשם סובל ממנה. האיוּם נתפס אצל הנאשם כבלתי נסבל. כך אמר בחקירה במשטרה והדברים אושרו במלואם על ידי חוות הדעת הפסיכו - דיאגנוסטית. הוא הסיר מעליו את שארית החמלה שהיתה בלבו כלפי המנוח שאך היטיב עימו עד כה. הדרך היחידה שראה להיחלץ מהאיום היתה לרצוח את המנוח. האיוּם נראה לו ממשי והפתרון נראה לו נובע באופן טבעי ממנו. אין לך חולניות ואכזריות גדולות מכך.",5129371 
תפ (נצ') 1047∕00,"לדעתנו, רקעו של הנאשם, חייו למודי הסבל בילדותו ובבחרותו, קהות חושיו כלפי עצמו וכלפי אחרים כפי שתואר לעיל הם נסיבות שיש להתחשב בהן בבואנו לגזור את עונשו. אפשר והנאשם לא היה בא לכלל מעשיו האכזריים אלמלא עוצבו חייו ואישיותו כפי שעוצבו. לא עמדו בבסיס הפשע תאוות בצע, חיסול חשבונות, מאבקי שליטה וכיוצא בזה מאפיינים של רצח אכזרי שבוצע בקור רוח.",5129371 
תפ (נצ') 1047∕00,"אולם מה השפעה יש להפרעה הנפשית הקשה על מידת העונש? האם תרומתה היא בעצם אי הטלת מאסר עולם, כפי שמבקשת התובעת, או שמא פועלה להקלה בעונש הוא מעבר לכך? האם המסוכנות הנשקפת ממנו היא עילה להחמיר עימו או שמא להפך, ככול שהפגיעה הנפשית קשה יותר כן ייטה בית המשפט להקל עימו, שהרי לכאורה סעיף 300א לחוק העונשין נועד להפחית מעונש החובה בשל מצב נפשי?  בדילמה זו התלבט בית המשפט המחוזי בבאר שבע בפרשת ת.פ. 933/97  מדינת ישראל נגד דניאל עוקב [הסניגור ירחון 28 עמ' 23]. שם הובעו דעות מפי שלושת שופטי ההרכב,  אשר היו גם חלוקים בשאלה האם ככול שהמגבלה ממנה סבל הנאשם קטנה יותר כן ייטה בית המשפט להטיל עונש חמור יותר. ",5129371 
תפ (נצ') 1047∕00,"נראה לנו כי אין זו השאלה היחידה שיש לדון בה כשבאים להטיל עונש מופחת על רצח. אין להקל עם נאשם רק בשל כך שהוא סובל מהפרעה נפשית חמורה או להחמיר עימו בשל כך שההפרעה חמורה פחות. בפרשה זו עלינו לשקול גם האם טמונה בהפרעה הנפשית סכנה לחברה במידה שיש בה כדי להקטין את משקלן של הנסיבות המקילות. לדעתנו, בפרשה קשה זו הטלת עונש בגבול התחתון של הסדר הטיעון פירושה חשיפת החברה במידה בלתי נסבלת לסיכוניו של הנאשם. האפשרות שלכשייקלע שוב לאותן נסיבות, הנאשם יחזור על מעשיו אינה בלתי מוחשית. ההחלטה הנמהרת לרצוח את המנוח, קור הרוח שבו ירה בחברו, הסתרת הגופה לשם מניעת גילוייה, העלמת כלי הנשק ויתר הפריטים, בניית אליבי מתוכנן, שיחת הטלפון עם הָאֵם לאחר הרצח בכדי להסיר ממנה אפשרות של דאגה לבנה, והכל בשל איום בדיבור פה של המנוח, כל אלה מצביעים על מסוכנות רבה.",5129371 
תפ (נצ') 1047∕00,גניבת הנשק והחזקתו אף הן עבירות שאין להמעיט בחומרתן. העבירה לפי סעיף 144[ב] רישא לחוק העונשין דינה מאסר עשר שנים. יתר העבירות גם הן בגדר עבירות חמורות.,5129371 
תפ (נצ') 1047∕00,"לקחנו בחשבון את הודאתו של הנאשם בעובדות, ואת שיתוף הפעולה עם המשטרה. הנאשם לא הביע חרטה של ממש, אבל לא זקפנו את זה לחובתו, שהרי גם זה חלק מאישיותו החולה.",5129371 
תפ (נצ') 1047∕00,הננו גוזרים על הנאשם על כל העבירות שהורשע בהן בכתב אישום זה עונש כולל של 23 [עשרים ושלוש] שנות מאסר שמניינן מיום מעצרו - 26.1.00.,5129371 
תפ (נצ') 1047∕00,זכות ערעור לנאשם בתוך 45 יום מהיום. ,5129371 
תפ (נצ') 1047∕00,    יהודה אברמוביץ		         חיים גלפז			            ניסים ממן,_________________		________________		__________________
תפ (נצ') 1047∕00,            נשיא 			            שופט				    שופט,_________________		________________		__________________
תפ (נצ') 1047∕00,נוסח מסמך זה כפוף לשינויי ניסוח ועריכה,_________________		________________		__________________
