verdict,text,part
"ת""פ 33734-07-11","ת""פ 33734-07-11 מדינת ישראל נ' אבו גריבה",בית המשפט המחוזי מרכז
"ת""פ 33734-07-11","הנאשם הורשע על פי הודאתו בעובדות כתב אישום מתוקן ובמסגרת הסדר טיעון, בעבירה של החזקת נשק.",גזר דין
"ת""פ 33734-07-11",הצדדים הציגו הסדר טיעון במסגרתו עתרה התביעה לעונש מאסר בפועל של 10 חודשים ומאסר על תנאי והסנגור טען באופן חופשי לעונש.,גזר דין
"ת""פ 33734-07-11","על פי עובדות כתב האישום המתוקן, בתאריך 13.6.11 בשעה 21:00 לערך, החזיק הנאשם בלוד בנשק מאולתר מסוג תת מקלע, בלא רשות כדין להחזקתו.",גזר דין
"ת""פ 33734-07-11","במסגרת הראיות לעונש, הגישה ב""כ התביעה גיליון הרישום הפלילי של הנאשם. לנאשם הרשעה משנת 2004, בעבירות של היזק לרכוש במזיד וירי מנשק חם באזור מגורים (עבירה משנת 2003).",גזר דין
"ת""פ 33734-07-11","הנאשם זימן 3 עדי אופי. אשת הנאשם ושני עדים הקשורים לעבודתו של הנאשם. מר אבי עובדיה (תת אלוף במילואים), מנהל מוסכים ומנהל העבודה של הנאשם. הוא העיד כי הוא מכיר את הנאשם מזה כשנתיים, הנאשם משמש בתפקידו כסגן מנהל מוסך. הוא ציין כי הנאשם הינו עובד חרוץ, ציין כי נוח לבריות, איש צוות מעולה ונותן מענה לכל מי שפונה, בכל שעה משעות היממה.",גזר דין
"ת""פ 33734-07-11","העד הנוסף, מר בשארה מסעוד, מנהלו הישיר של הנאשם. הוא דיבר בשבחו של הנאשם כאדם וציין מסירותו לעבודה.",גזר דין
"ת""פ 33734-07-11","בנוסף, הוגש בהסכמה מכתב המופנה לבית המשפט של אל""מ במילואים איינהורן דורון, סמנכ""ל חטיבת ההובלה בחברת תעבורה, ממנו עולה כי הוא מכיר את הנאשם מזה 10 שנים כאשר הגיע (העד) לעבוד בחברה.",גזר דין
"ת""פ 33734-07-11",כתב האישום המקורי ייחס לנאשם עבירה של נשיאת נשק.,גזר דין
"ת""פ 33734-07-11","ב""כ המאשימה ציינה בטיעוניה, כי ביום ביצוע העבירה נרצחה אחותו של הנאשם בפתח ביתה, ובעלה ובנה נורו אף הם ונפצעו אנושות.",גזר דין
"ת""פ 33734-07-11","ב""כ המאשימה ציינה בהגינותה, כי בפני התביעה קשיים ראייתיים וכי כתב האישום תוקן בעקבות החלטת בית המשפט שניתנה במסגרת הבקשה למעצר, בגדרה קבע בית המשפט כי קיימים קשיים ראייתיים להוכיח את העבירה של נשיאת נשק וגם החזקה בנשק והורה על שחרורו של הנאשם.",גזר דין
"ת""פ 33734-07-11","היא ציינה כי הקושי הראייתי קיים לגבי כתב האישום המתוקן, אולם משבחר הנאשם להודות לגישתה, 10 חודשי מאסר, הוא עונש ראוי ומאוזן.",גזר דין
"ת""פ 33734-07-11","היא הוסיפה, כי לא נעשה שימוש בנשק נושא כתב האישום, אולם הסכסוך בין שתי המשפחות לא בא על פתרונו ויש בעונש שייגזר על הנאשם כדי לגרום לרגיעה בשטח.",גזר דין
"ת""פ 33734-07-11","ב""כ הנאשם טען כי הסתבכותו של הנאשם נגרמה בעקבות הסיטואציה הטראגית שבה מצא עצמו באותו יום, כאשר אחותו נרצחה בפתח ביתו ובעלה ובנה נפצעו קשה.",גזר דין
"ת""פ 33734-07-11","הוא ציין כי על פי ראיות התביעה, נוכחותו במקום במהומה שפרצה לאחר האירוע הטראגי הייתה לשם השכנת שלום ומניעת אלימות והנאשם הודה למרות הקושי הראייתי בהוכחת כתב האישום המתוקן והסיכוי הלא מבוטל שהדיון היה מסתיים בזיכוי. הוא הוסיף כי העד המרכזי בתיק הוא שוטר, לגביו נקבע בהחלטת השחרור ממעצר שהסתירות בעדויותיו זועקות.",גזר דין
"ת""פ 33734-07-11","בנסיבות אלה, לשיטתו, לקיחת האחריות והבעת החרטה בשל טעות שעשה הנאשם, היא כנה ואמיתית וצריכה לקבל ביטוי משמעותי בגזירת הדין. ועוד, הנאשם נעצר רק אחרי חודש ובמהלך כל התקופה הוא תפקד באופן רגיל.",גזר דין
"ת""פ 33734-07-11","הסנגור הפנה לעדויותיהם ולאישיותם של עדיי האופי, שהתייחסו לאורח חייו הנורמטיבי של הנאשם ודברו בשבחו.",גזר דין
"ת""פ 33734-07-11","עוד טען כי אילו מלכתחילה הוגש כתב האישום בעבירה הנוכחית, הוא היה מוגש בבית משפט השלום (ולא למחוזי) ורמת הענישה הייתה ממילא נמוכה יותר.",גזר דין
"ת""פ 33734-07-11","ועוד, בנו של הנאשם עבר לפני שלוש שנים תאונת דרכים קשה, הוא עובר תהליך שיקום, בסיוע הנאשם.",גזר דין
"ת""פ 33734-07-11","לגישת הסנגור, מדובר בנסיבות חריגות שאינן מצדיקות מאסר מאחורי סורג ובריח ושליחתו של הנאשם למאסר בפועל תגרום לו לנזק בלתי הפיך.",גזר דין
"ת""פ 33734-07-11","הסנגור הגיש לעיוני מספר גזרי דין של בית משפט השלום, בהם הסתפק בית המשפט במאסר בעבודות שירות.",גזר דין
"ת""פ 33734-07-11","על עבירות הנשק כבר נאמר רבות. למרבה הצער, הן אינן תופעה נדירה בחברתנו, לא כל שכן במגזר הערבי.",גזר דין
"ת""פ 33734-07-11","ניסיון החיים מלמד כי לעיתים, המרחק בין החזקת הנשק והשימוש בו הוא קצר ביותר, גם בשל דברים של מה בכך, מחלוקות פעוטות.",גזר דין
"ת""פ 33734-07-11","על כן, קבעו בתי המשפט כי יש צורך בענישה מחמירה, כדי לנסות ולהקטין את מימדי תופעה זו. חוששני כי להדביר אותה כליל אי אפשר יהיה.",גזר דין
"ת""פ 33734-07-11","בתי המשפט תורמים את תרומתם באמצעות ענישה, שמכוחה נכלאים העבריינים גם מאחורי סורג ובריח.",גזר דין
"ת""פ 33734-07-11","בנסיבות יוצאות דופן, נותנים בתי המשפט את הבכורה לנסיבות האישיות, המועדפות על פני האינטרס הציבורי, שבדרך כלל ידו על העליונה, שאז מתחשב בית המשפט באופן מיוחד בנסיבות האישיות.",גזר דין
"ת""פ 33734-07-11","הנימוקים שפורטו בפני, תוך מתן דגש מיוחד לקושי הראייתי, שבפניו ניצבה התביעה (שלא היה במחלוקת) ואישיותו המיוחדת של הנאשם, הביאו אותי למסקנה כי עניינו של הנאשם נמנה עם אותם מקרים חריגים המצדיקים התחשבות בנסיבות הכוללות של האירוע, דלותן של הראיות ובנסיבות האישיות של הנאשם.",גזר דין
"ת""פ 33734-07-11","מבלי להמעיט מחומרת העבירה, גם הנסיבות של האירוע בהן הוחזק הנשק, הן יוצאות דופן. הוא החזיק בנשק לאחר שאחותו נרצחה בפתח ביתם.",גזר דין
"ת""פ 33734-07-11","למרות היריות שנורו לאחר הרצח, הנאשם לא עשה שימוש בנשק ופניו היו לשלום.",גזר דין
"ת""פ 33734-07-11","הנאשם, אדם חיובי לכל הדעות.",גזר דין
"ת""פ 33734-07-11",עדויות האופי שנשמעו הן חריגות כאשר באו מפיהם של אנשי צבא (לשעבר) וכשמדובר בעבירה כגון זו.,גזר דין
"ת""פ 33734-07-11","הרשעתו הקודמת הינה ישנה, מלפני 8 שנים, ואין בה כדי לשנות עמדתי.",גזר דין
"ת""פ 33734-07-11","סוף דבר, אני גוזרת על הנאשם את העונשים הבאים:",גזר דין
"ת""פ 33734-07-11","6 חודשי מאסר שירוצו בעבודות שירות, בכפוף לחוות דעתו של הממונה על עבודות שירות.",גזר דין
"ת""פ 33734-07-11","10 חודשי מאסר על תנאי למשך 3 שנים, שלא יעבור עבירה לפי סעיף 144 לחוק העונשין תשל""ז – 1977.",גזר דין
"ת""פ 33734-07-11","קנס בסך 2,500 ₪ או 30 ימי מאסר תמורתו. הקנס ישולם לא יאוחר מיום 15.11.11.",גזר דין
"ת""פ 33734-07-11","	הנשק שנתפס יחולט או יושמד, הכל לפי העניין.",גזר דין
"ת""פ 33734-07-11",הממונה על עבודות השירות יבדוק כשירותו של הנאשם לבצע עבודות שירות. חוות הדעת של הממונה תוגש לבית המשפט לישיבה ביום 4.12.11.,גזר דין
"ת""פ 33734-07-11","הנאשם יוזמן על פי כתובתו - רח' החשמונאים 5/29, לוד, מס' טלפון – 0507-983950 ובאמצעות בא כוחו, עו""ד גיא קפרי, מס' פקס- 153777059070.",גזר דין
"ת""פ 33734-07-11",המזכירות תודיע לממונה על עבודות השירות תוכן ההחלטה.,גזר דין
"ת""פ 33734-07-11",רג'יניאנו 54678313,54678313נקבע לדיון ל-4.12.11 בשעה 11:30.
"ת""פ 33734-07-11","ניתן היום,  י""ג תשרי תשע""ב, 11 אוקטובר 2011, בנוכחות הנאשם וב""כ הצדדים.",54678313נקבע לדיון ל-4.12.11 בשעה 11:30.
"ת""פ 33734-07-11",נוסח מסמך זה כפוף לשינויי ניסוח ועריכה,54678313נקבע לדיון ל-4.12.11 בשעה 11:30.
"ת""פ 33734-07-11","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313נקבע לדיון ל-4.12.11 בשעה 11:30.
