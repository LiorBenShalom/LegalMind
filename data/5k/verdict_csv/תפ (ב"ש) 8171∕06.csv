verdict,text,part
"תפ (ב""ש) 8171∕06","הנאשם הורשע על פי הודאתו בעובדות כתב האישום המתוקן, בעבירות של החזקת נשק לפי סעיף 144 רישא לחוק העונשין התשל""ז – 1977 (להלן: ""חוק העונשין"") ובעבירה של הפרעה לשוטר במילוי תפקידו, לפי סעיף 275 לחוק העונשין.",גזר דין
"תפ (ב""ש) 8171∕06","כתב האישום מלמד כי ביום 11.6.06, בסמוך לשעה 18:00, נהג הנאשם בכלי רכב על כביש 40 לכיוון צומת הנוקדים וכי במקום ובמועד הנ""ל החזיק על גופו אקדח מסוג יריחו  וכן מחסנית ובה 12 קליעים בקוטר 9 מ""מ. האקדח היה טעון ומוסתר בתוך גרב בתחתוניו של הנאשם והכל מבלי שיש לו היתר כדין להחזיק בנשק.",גזר דין
"תפ (ב""ש) 8171∕06","שוטרים, אשר הקימו מחסום בכביש, סימנו לנאשם לעצור וביקשו ממנו להזדהות. הנאשם הציג בפניהם תעודת זהות של אדם אחר והזדהה כאחר, בכוונה להונות את השוטרים.",גזר דין
"תפ (ב""ש) 8171∕06","המאשימה בטיעוניה לעונש עמדה על עברו הפלילי המכביד של הנאשם בעבירות רכוש, סמים, אלימות והפרת הוראה חוקית, המלמד על אורחות חייו ועל מעורבותו העמוקה בפלילים מזה שנים רבות עוד בהיותו נער.",גזר דין
"תפ (ב""ש) 8171∕06",כן עמדה התובעת על חומרת המעשה של החזקת כלי נשק טעון על גופו ועל הפוטנציאל החמור של החזקת נשק ללא היתר המועבר מיד ליד ללא פיקוח.,גזר דין
"תפ (ב""ש) 8171∕06",התובעת עתרה כי בית המשפט ישית על הנאשם ענישה מוחשית ומרתיעה למאסר מאחורי סורג ובריח כשהיא תומכת עמדתה בשורה של פסקי דין אשר באו בפני.,גזר דין
"תפ (ב""ש) 8171∕06","מנגד, טען הסניגור בזכות הנאשם והדגיש את התיקון המהותי אשר נעשה בכתב האישום באופן המעמיד את העבירות בסמכות בית משפט שלום. כך הפנה את בית המשפט לשורה של פסקי דין של בתי המשפט השלום אשר נדרשו לגזור דינם של עבריינים בעבירות דומות לעבירות בהן הורשע הנאשם כאן. ענישה העומדת על טווח ענישה של מאסר לחודשים ספורים בלבד. עמד הסניגור על העובדה כי הנאשם שוהה במעצר מזה כ- 5 חודשים וביקש להסתפק בתקופת מעצר זו כענישה ראויה.",גזר דין
"תפ (ב""ש) 8171∕06","ב""כ הנאשם הוסיף וביקש כי בית המשפט יזקוף לזכות הנאשם כי הודה בהזדמנות הראשונה, לאחר תיקון כתב האישום ובכך חסך זמן שיפוטי רב.",גזר דין
"תפ (ב""ש) 8171∕06","לא אחת אמר בית המשפט דברו כי מי שמחזיק ברשותו כלי נשק באורח בלתי חוקי, מסכן בכך את שלום הציבור באורח שאין להשלים עימו ועל כן מחייב הדבר ענישה מחמירה ומרתיעה. (ראה ע""פ 5066/98 מדינת ישראל נ' ניעמן דחלה ואח', דינים עליון נו 995 וכן ע""פ 4702/02 מדינת ישראל נ' אברהם אל נתן, דינים עליון סג 761 – שם קרא בית המשפט העליון, מפי כב' השופט לוי, להחמיר בענישה בנסיבות בהן השית בית משפט מחוזי עונש מאסר של 6 חודשים, אשר ירוצה בעבודות שירות, בגין עבירה של החזקת כלי נשק ועבירה של הפרעה לשוטר במילוי תפקידו, וקיבל את ערעור המדינה והשית על המשיב עונש מאסר ל- 15 חודשים.)",גזר דין
"תפ (ב""ש) 8171∕06","במקרה שפני דומות הנסיבות למקרה בפרשת אברהם אל נתן דלעיל. הנאשם העומד בפני נמצא מעורב בפלילים עוד בהיותו נער כבן 15 ומאז צבר לחובתו הרשעות רבות בעבירות רכוש אלימות וסמים כשבשנת 2003 נשפט הוא ל- 30 חודשי מאסר בגין עבירות של סחר בסמים ומיד לאחר שהשתחרר נמצא מעורב שוב בפלילים. החזקת האקדח על גופו, כשהוא מוחבא בתחתוניו, מדברת בעד עצמה ומלמדת על אורחות חייו.",גזר דין
"תפ (ב""ש) 8171∕06","תסקיר שירות מבחן לא בא בפני ולא באו בפני נסיבותיו האישיות של הנאשם אך, הנאשם בדבריו ביקש כי בית המשפט לא ימצה עימו את הדין ויאפשר לו לפתוח דף חדש בחייו. כן באה בפני עדות של חברו, המנהל עסק באילת ואשר גילה נכונות להעסיק את הנאשם מיד לאחר שחרורו.",גזר דין
"תפ (ב""ש) 8171∕06","לאחר ששקלתי את כל השיקולים העומדים על הפרק, אינטרס הציבור המבקש את שלומו ואינטרס הנאשם על נסיבותיו, סברתי כי אין המדובר בנסיבות המצדיקות חריגה לקולא, למעט החיסכון השיפוטי שהביא הנאשם בהודאתו. דווקא בנסיבותיו של הנאשם מתחייבת ענישה מוחשית ומציבת גבולות.",גזר דין
"תפ (ב""ש) 8171∕06",תקוותי כי הנאשם ישכיל להבין את חומרת מעשיו ובתום מאסרו יפתח בדף חדש.,גזר דין
"תפ (ב""ש) 8171∕06","אשר על כן, הנני משיתה על הנאשם את העונשים הבאים:",גזר דין
"תפ (ב""ש) 8171∕06",	א.	מאסר בפועל ל- 12 חודשים החל מיום 11.6.06.,גזר דין
"תפ (ב""ש) 8171∕06",מאסר על תנאי ל- 12 חודשים והתנאי שהנאשם לא יעבור כל עבירת  נשק תוך 3 שנים מיום שחרורו.,5129371
"תפ (ב""ש) 8171∕06","ניתן היום י""ט בכסלו, תשס""ז (10 בדצמבר 2006) במעמד הצדדים רחל ברקאי, שופטת",רחל ברקאי 54678313-8171/06
"תפ (ב""ש) 8171∕06",008171/06פ  055 בת שבע אביגל,רחל ברקאי 54678313-8171/06
"תפ (ב""ש) 8171∕06",נוסח מסמך זה כפוף לשינויי ניסוח ועריכה,רחל ברקאי 54678313-8171/06
