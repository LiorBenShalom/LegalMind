verdict,text,part
"ת""פ 7597-05-20","ת""פ 7597-05-20 מדינת ישראל נ' גרבאן(עציר)",בית המשפט המחוזי בחיפה
"ת""פ 7597-05-20","בשם המאשימה: עו""ד אמיר אליאל","מוחמד גרבאן, ת""ז xxxxxxxxxx(עציר)"
"ת""פ 7597-05-20","בשם הנאשם: עו""ד תמים אבו פנה","מוחמד גרבאן, ת""ז xxxxxxxxxx(עציר)"
"ת""פ 7597-05-20","חוק העונשין, תשל""ז-1977: סע'  144(ב), 329(א)(1)",חקיקה שאוזכרה: 
"ת""פ 7597-05-20","הנאשם הודה במסגרת כתב אישום מתוקן שלא כלל הסדר אודות העונש בעבירות של חבלה בכוונה מחמירה לפי סעיף 329(א)(1) לחוק העונשין, התשל""ז-1977 (להלן: ""חוק העונשין""); ועבירות בנשק (החזקה ונשיאה) לפי סעיף 144(ב) רישא לחוק העונשין.",גזר דין
"ת""פ 7597-05-20","על פי האמור בכתב האישום המתוקן, הנאשם והמתלונן מתגוררים שניהם בג'סר          א-זרקא ובין משפחת הנאשם לבין משפחת המתלונן קיים סכסוך ממושך. ביום 18/4/2020, בשעה 14:00, על רקע הסכסוך הנ""ל הגיע הנאשם לאזור הסמוך לבית הורי המתלונן כשהוא מחזיק ונושא אקדח טעון עם מחסנית וכדורים. הנאשם הבחין במתלונן שהלך ברחוב לכיוון הבית, הגיע מאחוריו וממרחק של מספר מטרים ירה לעברו מספר יריות. מיד לאחר מכן נמלט הנאשם מהמקום כשהוא יורה יריות באוויר. סך הכל ירה הנאשם 19 כדורים. כתוצאה מהירי נפגע המתלונן מקליע ברגל ימין באזור הירך ונגרמו לו פצע כניסה ויציאה. הוא אושפז וטופל.",גזר דין
"ת""פ 7597-05-20",מטעם המדינה הוגשו כראיות לעונש גיליון הרישום הפלילי של הנאשם ומסמכים רפואיים לגבי המתלונן.,טיעוני המדינה לעניין העונש
"ת""פ 7597-05-20",צוין שהנאשם היה כבן 18 וחודשיים במועד האירוע והוא עצור מיום 18/4/20. ,טיעוני המדינה לעניין העונש
"ת""פ 7597-05-20","לנאשם עבר פלילי כדלקמן: גזר דין ללא הרשעה מבית משפט לנוער מיום 3/2/19 בגין היזק לרכוש במזיד; גזר דין מיום 12/4/21 מבית משפט לנוער בחדרה, שם הורשע במסגרת שני כתבי אישום בעבירות של גניבת כרטיס חיוב, הונאה בכרטיס חיוב, ניסיון לתקיפה סתם, היזק לרכוש במזיד, נהיגה בקלות ראש, נהיגה ללא רישיון נהיגה וסטייה מנתיב נסיעה. נגזרו עליו 4 חודשי מאסר. ",טיעוני המדינה לעניין העונש
"ת""פ 7597-05-20","באשר לנסיבות ביצוע העבירה, נטען לתכנון מוקדם, כולל ההצטיידות בנשק והגעה לזירת האירוע. כמו כן, נגרם נזק משמעותי למתלונן. נטען כי הנסיבות שהביאו את הנאשם לביצוע העבירה, הסכסוך הממושך בין המשפחות, מהווה נסיבה נוספת לחומרה.",טיעוני המדינה לעניין העונש
"ת""פ 7597-05-20","נטען שהנשק לא נתפס, הוזכר מספר היריות הרב שנורה, חלקם באויר, וזאת אזור מגורים בשעת צהריים. נטען שהנאשם יכל להימנע ממעשיו וכי אין סייג לאחריות פלילית במקרה דנן.",טיעוני המדינה לעניין העונש
"ת""פ 7597-05-20",נטען שמסקנת התסקיר הייתה שלילית וללא המלצה לחלופה עונשית. ,טיעוני המדינה לעניין העונש
"ת""פ 7597-05-20",באשר לתסקיר נפגע העבירה הוזכר שהומלץ על פיצוי כספי משמעותי למתלונן.,טיעוני המדינה לעניין העונש
"ת""פ 7597-05-20","באשר למתחם הענישה, נטען למתחם עונש הולם שבין 7 עד 10 שנות מאסר, וביקשה שעונשו של הנאשם ימוקם במחצית השניה של המתחם בנוסף למאסר על תנאי ארוך ופיצוי משמעותי לנפגע.",טיעוני המדינה לעניין העונש
"ת""פ 7597-05-20",הוזכרו המקרים הבאים:,טיעוני המדינה לעניין העונש
"ת""פ 7597-05-20","ע""פ 1509/20 מ""י נ' ראפאת נבארי (2.7.20), שם התקבל ערעור במסגרתו הוחמר עונשו של הנאשם שהורשע בעבירות של נשיאה והובלת נשק וירי בנשק חם באזור מגורים, ל- 36 חודשי מאסר במקום 27 חודשי מאסר. באותו מקרה נעשה שימוש בתת מקלע ונורו שני כדורים. ",טיעוני המדינה לעניין העונש
"ת""פ 7597-05-20","ע""פ 3888/20 לואי מוחמד גוטאני נ' מ""י (11.11.20), המערער חזר בו מערעור על פסק דינו של בית המשפט המחוזי בו הוא הורשע בעבירות של חבלה חמורה בנסיבות מחמירות ועבירות נשק (נשיאה והובלה). באותו מקרה, בעקבות ויכוח, הוציא הנאשם אקדח וירה מטווח קצר שתי יריות לעבר פלג הגוף התחתון של אנשים שהתווכח איתם. כדור אחד פגע ברגל אחד המשתתפים באירוע. נקבע מתחם ענישה שבין 4 עד 8 שנות מאסר והוטלו 54 חודשי מאסר בפועל. ",טיעוני המדינה לעניין העונש
"ת""פ 7597-05-20","ע""פ 6459/17 מ""י נ' אור קדושים (27.2.18); המשיבים הורשעו יחד עם אדם נוסף על פי הודאתם בעבירות של קשירת קשר לפשע, חבלה בכוונה מחמירה, שיבוש מהלכי משפט ונשיאת נשק (הנאשם הראשי הואשם גם בהפרת הוראה חוקית). באותו מקרה המשיבים הצטיידו באקדח אוטומטי ותחמושת וקשרו קשר לירות במתלונן. כאשר חלפו סמוך לרכבו ירו עליו וקליע חדר לחזהו דרך זרועו הימנית. נקבע מתחם ענישה שבין 4 עד 8 שנות מאסר ונגזרו על נאשם אחד שש שנות מאסר ועל הנאשם השני חמש שנות מאסר. ערעור המדינה התקבל ועונשם של שני המשיבים הועמד על 8 שנות מאסר. ",טיעוני המדינה לעניין העונש
"ת""פ 7597-05-20","ע""פ 5010/17 חיים שטרית נ' מ""י (20.6.19); המערער הורשע בחבלה בכוונה מחמירה ועבירה של נשיאת נשק. בעקבות סכסוך עם אדם אחר ירה המערער לעבר הקורבן באמצעות אקדח, בלב שכונת מגורים, וגרם לו לפציעה קשה בעמוד השדרה בעקבותיה הפך לנכה מהמותנים ומטה. נקבע מתחם ענישה שבין 6 עד 14 שנות מאסר ונגזרו 9 שנות מאסר. הערעור נדחה. ",טיעוני המדינה לעניין העונש
"ת""פ 7597-05-20","ע""פ 6101/16 אחמד עווד נ' מ""י (28.6.17), באותו מקרה הורשע המערער בירי לעבר רגליו של המתלונן (עבירות של חבלה בכוונה מחמירה, ירי באזור מגורים, נשיאת נשק, שיבוש מהלכי משפט ושינוי זהות של רכב). הירי בוצע על רקע סכסוך קודם וחשדו של המערער על קיום קשר בין רעייתו לשעבר לבין המתלונן. נקבע מתחם ענישה שבין 6 עד 12 שנות מאסר בפועל והוטלו 9 שנות מאסר בפועל שהופחתו בערעור ל- 8 שנות מאסר. ",טיעוני המדינה לעניין העונש
"ת""פ 7597-05-20","ע""פ 6802/16 רימון כתנאני נ' מ""י (13.7.17); המערער הורשע בחבלה בכוונה מחמירה. המקרה אירע על רקע רצונו של המערער שהיה בן 29 להינשא לקרובת משפחה בת 17 וחצי. למערער נודע    שהנערה ניהלה קשר עם המתלונן, נער כבן 17. אמו של המערער הגיע לביתה של קרובת המשפחה והציגה בפניה טבעת שסירבה לקבל. בעקבות כך המערער יזם פגישה עם  המתלונן, במהלכה התפתח דין ודברים ולאחר דחיפות הדדיות המערער שלף אקדח וירה ירייה אחת לעבר הרצפה וירייה נוספת שפגעה בגבו של המתלונן שניסה לברוח באותו זמן. נגרם למתלונן נזק בלתי הפיך באחת מכליותיו ונזקים פנימיים נוספים. הושתו על המערער בערכאה הדיונית 10 שנות מאסר בפועל, הערעור נדחה. ",טיעוני המדינה לעניין העונש
"ת""פ 7597-05-20","ע""פ 3599/16 מסעוד חטיב נ' מ""י (14.11.17); המשיבים הורשעו על פי הודאתם בעבירות של חבלה בכוונה מחמירה, עבירות בנשק ושיבוש מהלכי משפט. למשיב 1 יוחסו גם עבירות של תגרה וירי באזור מגורים. בערכאה הדיונית נקבע מתחם ענישה שבין 4 ל- 10 שנות מאסר, המשיב 1 נדון ל- 6 שנות מאסר והמשיב 2 נדון ל- 5 שנות מאסר. ",טיעוני המדינה לעניין העונש
"ת""פ 7597-05-20","ע""פ 1186/15 מוחמד יונס נ' מ""י (23.11.16), המערער הגיע לביתו של המתלונן שהיה אמור להעיד במשפט פלילי נגדו, כשהוא נושא נשק טעון ועוטה כפפות על ידיו. הוא דפק בדלת והתחזה לאחר, וכשהמתלונן פתח את הדלת ירה לעברו 4 יריות בפלג גופו התחתון. הוא הורשע לאחר ניהול הוכחות והוטלו עליו 11 שנות מאסר. בערעור הופחת העונש ל- 9 שנות מאסר ו- 4 חודשים. ",טיעוני המדינה לעניין העונש
"ת""פ 7597-05-20","ע""פ 7538/14 ישראל עטל נ' מ""י (19.11.15); הורשע המערער בהודאתו בחבלה בכוונה מחמירה, עבירות בנשק וחבלה ברכב. באותו מקרה בקבוק תבערה נזרק לעבר ביתו של המערער והוא חשד במתלונן בעקבות סכסוך ביניהם. הוא הצטייד באקדח וירה לעבר המתלונן מספר כדורים בעודו ישוב ברכב. המתלונן נפגע בקליע בגבו באזור הריאות, בעוד המערער ממשיך לירות לעברו. בערכאה הדיונית נקבע מתחם ענישה שבין 6 ל- 10 שנות מאסר והושתו 7 שנות מאסר. הערעור נדחה.",טיעוני המדינה לעניין העונש
"ת""פ 7597-05-20","ב""כ הנאשם הדגיש שכתב האישום עבר תיקון משמעותי וטען שהנאשם הודה מיד לאחר מכן ולאחר שנחקר עד אחד בלבד בתיק. נטען שההודאה משקפת לקיחת אחריות וחסך מזמנו של בית המשפט ואת הצורך של המתלונן להעיד.",טיעוני הנאשם לעניין העונש
"ת""פ 7597-05-20","הודגש הרקע הקשה בו גדל הנאשם, הן מבחינה משפחתית, סוציו-אקונומית וחברתית, הודגש שהנאשם עצמו היה קורבן לאירוע ירי בעבר בו נפגע ברגלו.",טיעוני הנאשם לעניין העונש
"ת""פ 7597-05-20","נטען שהמתלונן לא נפגע באופן חמור מהירי, בשונה מהמקרים שהובאו בפסיקה על-ידי המדינה.",טיעוני הנאשם לעניין העונש
"ת""פ 7597-05-20",עוד נטען שיש להתחשב בגילו הצעיר של הנאשם. ,טיעוני הנאשם לעניין העונש
"ת""פ 7597-05-20","הסניגור עתר למתחם ענישה שבין 36 עד 50 חודשי מאסר, הוזכר שלנאשם עבר פלילי מינורי.",טיעוני הנאשם לעניין העונש
"ת""פ 7597-05-20",הנאשם הביע צער על מעשיו. ,עמדת הנאשם
"ת""פ 7597-05-20","בתסקיר פורט שמדובר בנאשם בן 19, רווק, שלמד 11 שנות לימוד והשתלב בעבודות ניקיון עד למעצרו. במשפחת מוצאו, זוג הורים ו- 4 אחים, כאשר הנאשם הינו השלישי בסדר הלידה. שני הוריו סובלים ממצב בריאותי לקוי והמשפחה נמצאת במצב סוציואקונומי נמוך. בשקלול גורמי הסיכוי והסיכון, הוערך קיום סיכון גבוהה ביותר להישנות עבירות דומות ברמת חומרה גבוהה. בעקבות כך לא ניתנה המלצה טיפולית בתסקיר.",תסקיר שרות המבחן
"ת""פ 7597-05-20","בתסקיר הנפגע תואר שהמתלונן נפגע פיזית ונפשית מהאירוע. תוארה תקופה החלמה של 3 חודשים, בהם נצברו חובות כספיים והמתלונן סבל ממצב נפשי ירוד. לאור הנזקים הכלכליים, הפיזיים, התפקודיים והנפשיים, הומלץ על רכיב עונשי של פיצוי כספי משמעותי למתלונן.",תסקיר שרות המבחן
"ת""פ 7597-05-20","במקרה זה נפגעו הערכים המוגנים של שמירה על הגוף והחיים. בעקבות השימוש בנשק חם והפציעה שנגרמה למתלונן ברגלו מדובר בפגיעה יחסית חמורה בערכים. התקיים תכנון מוקדם שכלל הצטיידות בנשק והמתנה לקורבן. כמו כן, נורו מספר רב של יריות.",דיון
"ת""פ 7597-05-20","הרקע של הסכסוך בין שתי המשפחות, מהווה נסיבה לחומרה כאשר הירי בוצע על רקע זה ובוודאי רק החמיר את הסכסוך. הנאשם היה צריך להימנע מביצוע העבירה.",דיון
"ת""פ 7597-05-20","לאור התפשטות מקרי האלימות בחברה בתקופה האחרונה, בדגש על אירועי אלימות בהם נעשה שימוש בנשק חם, קיים גם אינטרס ציבורי בהחמרת הענישה.",דיון
"ת""פ 7597-05-20","בהתחשב בכל האמור ובמדיניות הענישה, מתחם הענישה ההולם נמצא בין 4 עד 9 שנות מאסר בפועל. באשר לעונש שיש לפסוק בתוך המתחם, יש מקום להתחשב בהודאה המוקדמת וקבלת האחריות וכן בגילו הצעיר של הנאשם שהיה מעט מעבר לסף הבגרות בעת ביצוע העבירה. מאידך, הוגש תסקיר שלילי אשר לא המליץ על שום דרך טיפולית והעריך סיכוי גבוה להישנות מקרים דומים ולא מדובר בהסתבכותו הראשונה של הנאשם עם החוק.",דיון
"ת""פ 7597-05-20","אשר על כן, אני מטיל עונשים כדלקמן:",דיון
"ת""פ 7597-05-20","6 שנות מאסר בפועל, בניכוי תקופת מעצרו של הנאשם, החל מיום 18/4/20;",דיון
"ת""פ 7597-05-20","18 חודשי מאסר על תנאי למשך 3 שנים מיום שחרורו, כאשר התנאי יחול במידה והנאשם יבצע עבירות נשק או אלימות מסוג פשע;",דיון
"ת""פ 7597-05-20","פיצוי בסך 25,000 ₪ למתלונן, לתשלום עד ליום 1/6/22. ",דיון
"ת""פ 7597-05-20","ניתן היום,  י""ג חשוון תשפ""ב, 19 אוקטובר 2021, במעמד הנאשם ובאי-כח הצדדים.",54678313
"ת""פ 7597-05-20",נוסח מסמך זה כפוף לשינויי ניסוח ועריכה ,דניאל פיש 54678313
"ת""פ 7597-05-20","בעניין עריכה ושינויים במסמכי פסיקה, חקיקה ועוד באתר נבו – הקש כאן",דניאל פיש 54678313
