verdict,text,part
"ת""פ 1900-09","ת""פ 1900-09 מ.י. פרקליטות מחוז המרכז נ' נאסר בן מחמד",בית משפט השלום בכפר סבא
"ת""פ 1900-09","הנאשם, יליד 1965, הודה והורשע בעבירה של החזקת נשק וחלק מנשק שלא כדין, בניגוד לסעיף 144(א) לחוק העונשין, התשל""ז – 1977 וכן בעבירה של יריות באזור מגורים בניגוד לסעיף 340א לחוק העונשין.",גזר דין
"ת""פ 1900-09","העובדות אשר הקימו את ההרשעה הינן כי ביום 30.6.09 נמצא כי הנאשם מחזיק בתוך חור קיר חדר השינה, אשר היה מכוסה במכסה של שקע חשמלי, אקדח מסוג ברדלי כשהוא טעון במחסנית ובה 9 כדורי 0.22 מ""מ וכן קופסא ובתוכה 49 כדורים נוספים בקוטר של 0.22 מ""מ וכן גרב ובתוכה עוד 4 כדורים מהסוג הנ""ל, כדור בודד נוסף בקוטר לא מזוהה וכן כדור בודד בקוטר של 0.38 מ""מ.",גזר דין
"ת""פ 1900-09","כמו כן, בשני מועדים שונים במהלך החודשים אפריל ומאי ירה הנאשם בכל אחד מהמועדים מהאקדח שתי יריות כאשר שהה בחצר ביתו בטירה.",גזר דין
"ת""פ 1900-09","שירות המבחן הגיש בעניינו של הנאשם שלושה תסקירים. תורף שלושת התסקירים הינו כי הנאשם סובל מבעיות נפשיות ממצבים דכאוניים להם הוא נקלע מעת לעת. שירות המבחן התרשם כי מדובר במי שאינו נוטל טפול כסדרו ולפיכך קיים היעדר איזון במצבו. לכן, נמנע שירות המבחן ממתן המלצה כלשהי בהיעדר כלים להתמודד עם הנאשם.",גזר דין
"ת""פ 1900-09","ב""כ המאשימה עתרה להשית על הנאשם עונש של מאסר בפועל לתקופה ארוכה, מאסר על תנאי וכן קנס. אין ספק, כי מדובר בנאשם ללא עבר פלילי אשר נסיבותיו האישיות פרושות בתסקירי שירות המבחן אך נוכח הסכנה שבעבירות, עתרה המאשימה לעונש מאסר ברף הנהוג בעבירות אלה.",גזר דין
"ת""פ 1900-09","מאידך, הסניגור ציין את הודייתו הראשונית של הנאשם בעבירות שיוחסו לו בכתב האישום, את בעיותיו הנפשיות אשר אינן עולות כדי הפסקת ההליכים כנגדו. לטעמו של הסניגור, מדובר בנאשם חולה ועל ביהמ""ש להמנע מלהטיל עליו עונש של מאסר בפועל.",גזר דין
"ת""פ 1900-09","אף הנאשם הוסיף דברים, הביע צער על התנהגותו, טען כי מדובר באקדח שהיה ברשותו של אביו וכי הוא מטופל תרופתית משנת 1996.",גזר דין
"ת""פ 1900-09","לא אחת נפסק על ידי בתי המשפט, כי בעבירות של החזקת נשק ותחמושת הענישה הראויה הינה ענישה של מאסר מאחורי סורג ובריח. גם כאשר מדובר באנשים שזו להם העבירה הראשונה והיחידה.",גזר דין
"ת""פ 1900-09","לענייננו, לעבירה של החזקת הנשק מצטרפות שתי עבירות נוספות שענייננן שימוש שעשה הנאשם בכלי הנשק ובתחמושת בכך שבשני מועדים במהלך חודשים אפריל ומאי של אותה שנה ירה הנאשם מחצר ביתו, בכל אחד מהמועדים שתי יריות.",גזר דין
"ת""פ 1900-09","דברים אלה מלמדים על מסוכנותו של הנאשם ועל הצורך לגזור על הנאשם עונש אשר יהא בו מחד גמול ותגמול על מעשיו ומאידך, מסר לציבור ובמיוחד במגזר ממנו בא הנאשם לפיו החזקת נשק שלא כדין אינה משתלמת.",גזר דין
"ת""פ 1900-09","הנאשם הודה בהזדמנות הראשונה, חסך מזמנו של ביהמ""ש. יתר על כן, מדובר בנאשם ללא הרשעות קודמות וכן נאשם הסובל מבעיות נפשיות – כל אלה עומדים הם לזכותו של הנאשם.",גזר דין
"ת""פ 1900-09","אשר על כן, אני גוזר על הנאשם את העונשים הבאים:",גזר דין
"ת""פ 1900-09","מאסר בפועל של 12 חודשים. המלצת הפסיכיאטר המחוזי בחוות דעתו העדכנית תובא לידיעת שב""ס אשר יבצעוה.",גזר דין
"ת""פ 1900-09","מאסר על תנאי של 12 חודשים למשך 3 שנים מיום שחרורו מהמאסר, שלא יעבור עבירות בהן הורשע.",גזר דין
"ת""פ 1900-09","קנס בסך 5,000  ש""ח או 50 ימי מאסר תמורתו.",גזר דין
"ת""פ 1900-09",	הקנס ישולם עד למועד שחרורו מהמאסר. ,גזר דין
"ת""פ 1900-09",ניתן צו להשמדת המוצגים. ,גזר דין
"ת""פ 1900-09",הודעה זכות הערעור תוך 45 יום. ,54678313
"ת""פ 1900-09",אהרן ד. גולדס 54678313,54678313
"ת""פ 1900-09","ניתן היום,  כ""ט אייר תשע""א, 02 יוני 2011, במעמד הצדדים.",54678313
"ת""פ 1900-09",נוסח מסמך זה כפוף לשינויי ניסוח ועריכה,54678313
"ת""פ 1900-09","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
