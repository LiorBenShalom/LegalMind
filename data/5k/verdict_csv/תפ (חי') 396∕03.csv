verdict,text,part
תפ (חי') 396∕03,"חוק העונשין, תשל""ז-1977: סע'  29, 32, 144.א., 144.ב, 334.א.1., 334.א.2, 335, 403, 407(א)",חקיקה שאוזכרה: 
תפ (חי') 396∕03,"הנאשם הורשע על פי הודאתו במסגרת הסדר טיעון בכתב אישום מתוקן המייחס לו עבירות של התפרצות לבניין בכוונה לגנוב , עבירה לפי סעיף 407(א) + סעיף 29 לחוק העונשין, תשל""ז- 1977 (""חוק העונשין""), סיוע לניסיון לשוד, עבירה לפי סעיף 403 (סיפא) +סעיף 29+ סעיף 32 לחוק העונשין, החזקת נשק ונשיאתו, עבירה לפי סעיף 144(א)+(ב) +סעיף 29 לחוק העונשין ופציעה בנסיבות מחמירות, עבירה לפי סעיף 334+335(א)(1+2) לחוק העונשין.",ג ז ר -  ד י ן
תפ (חי') 396∕03,על פי הסדר הטיעון נקבע כי המאשימה לא תעתור לעונש העולה על 3 שנות מאסר וכן להפעלה של עונש מאסר תלוי ועומד כנגד הנאשם בגין עבירות קודמות כאשר העונש המותנה יופעל מחציתו בחופף ומחציתו במצטבר. הוסכם כי הנאשם יעתור לעונש של שנת מאסר אחת בלבד. כן הוסכם כי קודם לשמיעת טיעוני הצדדים לעונש יוגש לבית המשפט תסקיר של קצין מבחן.,ג ז ר -  ד י ן
תפ (חי') 396∕03,"על פי כתב האישום, בו הודה הנאשם, מתברר כי הנאשם חבר יחד עם חמשה אחרים וקשר עמם קשר לפרוץ ולגנוב רכוש מתוך מפעל למחשבים באזור התעשייה כרמיאל בשם C.G.R (להלן: ""המפעל""). במסגרת הקשר הגיעו הקושרים ביום 5.10.03 למפעל כשהם נוסעים בשני רכבים. הקושרים התחלקו לשתי קבוצות של 3 אנשים בכל קבוצה. הנאשם ביחד עם שני אחרים שמו פעמיהם למשרדי המפעל שם שהה שומר. השלושה היו רעולי פנים כאשר אחד מהם, שאינו הנאשם,  אחז אקדח טעון בידו. הנאשם עצמו אחז בידו פנס והאיר את הדרך לחבריו. כשהגיעו לדלת המשרד קם השומר לקראתם  והאדם שאחז באקדח ירה כדור לעבר השומר. השומר נפצע מקליע שחדר לזרועו הימנית",ג ז ר -  ד י ן
תפ (חי') 396∕03,"באותה עת ניגשו שלושת הקושרים האחרים לחצר מפעל סמוך ונטלו מתוכו טרקטור בעל כף גדולה (""שופל""). השלושה הסיעו את השופל לכיוון שער המפעל ומחסן הציוד. בעזרת השופל הרסו את השער  ואת דלת המחסן אך נעצרו על ידי קיר שלא איפשר את חדירתם פנימה. בעקבות זאת עזבו כל החברים כולל הנאשם את המקום תוך שהם מותירים אחריהם את השומר הפצוע והרס רב.",ג ז ר -  ד י ן
תפ (חי') 396∕03,כאמור לעיל הנאשם הודה במעשים המיוחסים לו אך נמנע מלהסגיר את שמות חבריו (אם כי בהודעה שהגיש לאחר הדיון טען כי מסר את שם היורה).,ג ז ר -  ד י ן
תפ (חי') 396∕03,אין זו העבירה הראשונה של הנאשם. בת.פ. 3057/01 (שלום- עכו) הודה הנאשם והורשע בעבירה דומה של התפרצות וגניבה של ציוד מחשבים ממכללת הגליל המערבי. ביום 5.2.02 נגזר על הנאשם עונש מאסר בפועל של 3 חודשים וכן מאסר מותנה למשך שנתיים של 6  חודשים. את העבירות נשוא תיק זה עבר הנאשם  20 חודשים לאחר מתן גזר הדין בתיק הקודם ובטרם חלפה תקופת התנאי.,ג ז ר -  ד י ן
תפ (חי') 396∕03,"מתסקיר קצין המבחן עולה כי ילדותו והתבגרותו של הנאשם לא הצביעו על אורח חיים עברייני אלא להיפך. הנאשם בן 34 הינו בן למשפחה נורמטיבית. סבו שימש שנים רבות כראש המועצה  בכפר מגוריו- דיר חנא. הנאשם סיים 12 שנות לימוד עם תעודת בגרות מלאה כאשר במקביל ללימודיו מצא זמן לעבוד ולסייע בפרנסת המשפחה. לאחר סיום לימודי התיכון עבר הנאשם להתגורר בתל אביב שם עבד וחסך כדי לממן לימודים אקדמאים. בשנת 1987 החל ללמוד תכנות מחשבים ועם סיום לימודיו נישא ועבר לירושלים שם עבד בתחום המחשבים. לאחר מספר שנים עבר לעבוד ברשת הספרים ""אקדמון"" שם התקדם עד לתפקיד של מנהל סניף. בשל צימצומים פוטר ושב לכפר הולדתו.",ג ז ר -  ד י ן
תפ (חי') 396∕03,"מאז חזרתו לכפר לא מצא הנאשם מסגרת מתאימה ועסק בעבודות שונות. במקביל החל בבניית בית מגורים אך הואיל ובנה ללא היתר הופסקה הבנייה והנאשם הועמד לדין. על הנאשם הוטלו קנס ותשלומי כפל אגרה בסך כולל של 72,000 ₪ אותם לא יכל לשלם ולכן נקלע לחובות. הסתבכותו הכלכלית סימנה גם את התדרדרותו למעשי העבירה. ב""כ הנאשם הבהיר כי הנאשם התפתה לביצוע מעשי העבירה ביחד עם שותפיו כדי להשיג רווח קל ולכסות את חובותיו. לדבריו שותפיו לפשע הציעו לו כי אם יצטרף ידאגו לתשלום הקנס שהושת עליו וכך נקלע למעגל הפשע.",ג ז ר -  ד י ן
תפ (חי') 396∕03,	הנאשם נשוי ואב לשלושה ילדים קטנים.,ג ז ר -  ד י ן
תפ (חי') 396∕03,קצין המבחן התרשם כי הנאשם מודע לחומרת מעשיו וכי חרטתו הינה כנה.,ג ז ר -  ד י ן
תפ (חי') 396∕03,"ב""כ המאשימה סבורה כי יש להחמיר עם הנאשם וטענה כי העונש המקסימלי המוסכם בהסדר הטיעון הינו קל יחסית לחומרת המעשים. כן הדגישה כי הנאשם ביצע מעשים דומים בעבר וחזר לביצוע עבירות גם כאשר עונש המאסר המותנה ריחף מעל ראשו. הקשיים הכלכליים אליהם נקלע, כך טענה, נובעים גם הם מאי כיבוד החוק וביצוע עבירות בנייה.",ג ז ר -  ד י ן
תפ (חי') 396∕03,"מטעם הנאשם העידו שני עדי אופי, מר חוסיין סמיר ומר חוסיין עבדאללה. שניהן סיפרו על המשפחה הנורמטיבית ועל היכרותם עם הנאשם אשר השקיע בלימודיו ובסיוע למשפחתו. שניהם הדגישו כי בני המשפחה והמכרים מעוניינים לסייע לנאשם וכי יעזרו לו להשתקם. לפיכך ביקשו להקל עמו. גם סבו של הנאשם ביקש כי בית המשפט יתחשב בנאשם והדגיש כי המשפחה סייעה ותרמה למדינה ולשירותי הביטחון במשך שנים רבות.",ג ז ר -  ד י ן
תפ (חי') 396∕03,"ב""כ הנאשם מדגיש כי  נסיבותיו האישות של הנאשם מצדיקות התחשבות. מדובר לטענתו באדם נורמטיבי שהשקיע בלימודים ועבודה ורק היקלעותו לחובות דרדרו אותו לביצוע המעשים  נשוא כתב האישום. לטענתו אם יישלח הנאשם לתקופת מאסר ארוכה יש חשש כי דווקא מאסר זה יקרבו לעולם הפשע ויימנע את שיקומו.",ג ז ר -  ד י ן
תפ (חי') 396∕03,"בעת גזירת דינו של הנאשם שוקל בית המשפט שיקולים רבים ומגוונים אשר חלקם שיקולים ציבוריים וחלקם שיקולים פרטיים המתייחסים לנאשם שבפניו ולנסיבותיו המיוחדות. . היטיב לתאר את המשימה הניצבת בפני שופט הבא לגזור דין כבוד הנשיא ברק בע""פ 212/79 פלוני נ. מדינת ישראל  פ""ד לד(2) 421 באומרו:",ג ז ר -  ד י ן
תפ (חי') 396∕03,כאמור בית המשפט אינו יכול לפרט כל שיקול ושיקול ולקבוע את משקלו אלא גזירת הדין היא פרי של שקלול מורכב ביותר של השיקולים שונים לפיכך אציין רק מספר שיקולים המהווים חלק מהשיקולים שהבאתי בחשבון.,ג ז ר -  ד י ן
תפ (חי') 396∕03,המעשים המיוחסים לנאשם הינם חמורים ביותר. הנאשם וחבר מרעיו פעלו מתוך בצע כסף תוך שהם רומסים את קניינו של האחר ואף אינם בוחלים לפגוע בגופו של השומר. הנאשם וחבריו היו מוכנים להרוס את המבנה או לפחות את שעריו ודלת המחסן תוך שימוש בשופל רק כדי לגנוב רכוש ובכך גרמו נזק רב למפעל. הנאשם שיתף פעולה והאיר את דרכם של חבריו ביודעו כי הללו אוחזים באקדח טעון אשר עלול לפגוע בשומר. פגיעה כה ברוטלית ברכוש תוך זלזול בחיי אדם ונכונות לפגוע בגופו של אדם מחייבת ענישה הולמת שתרתיע את הנאשם ואחרים מפני ביצוע מעשים שכאלו. יש לזכור כי שאר המעורבים לא אותרו והנאשם מסרב למסור את שמותיהם. הטלת עונש קל על הנאשם תשלח מסר שלילי לאותם שותפים אשר עלולים לשוב ולחזור על עבירות שכאלו שסכנתם רבה.,ג ז ר -  ד י ן
תפ (חי') 396∕03,זאת ועוד הנאשם ביצע את העבירות בשל בצע כסף ואין כל חשיבות אם רצה הוא לכסות חובות או להיטיב את מצבו. מי שפועל בשל בצע כסף עלול לחזור לביצוע עבירות אם שוב ייקלע למצוקה כלכלית ורק הרתעה ממשית תציב בפני תמרור אזהרה ברור מפני הישנות העבירות.,ג ז ר -  ד י ן
תפ (חי') 396∕03,כפי שפורט לעיל גם עונש מאסר מותנה לא הרתיע את הנאשם ואולי קולת העונש בתיק הקודם דווקא עודדה אותו והבהירה לו כי גם אם ייתפס עונשו יהיה קל. ראוי לשים קץ למחשבה מוטעית זו.,ג ז ר -  ד י ן
תפ (חי') 396∕03,מנגד אין להתעלם מכך שמסלול חייו של הנאשם עד לביצוע העבירות הצביע דווקא על אדם נורמטיבי שצפוי לתרום לחברה. הנאשם הוכיח חריצות רבה בלימודיו ועבודתו וראוי לשקול כיצד ניתן יהיה להשיבו לאותו מסלול חיים ממנו נשר.,ג ז ר -  ד י ן
תפ (חי') 396∕03,יש כמובן לשקול לקולא את הודאת הנאשם בתחילת הדיונים את חרטתו ואת התרשמותו של קצין המבחן ולפיה הנאשם הבין את משמעות וחומרת מעשיו. יש כמובן להתחשב גם ברצונם הכן של בני המשפחה לסייע ולתמוך בנאשם  ותמיכה זו עשויה להחזיר את הנאשם לאורח חיים נורמטיבי.,ג ז ר -  ד י ן
תפ (חי') 396∕03,"דומני כי בשים לב לשיקולים השונים, לחומרת המעשים ולנסיבותיו של הנאשם העונש שמבקשת המאשימה להשית עליו אינו בולט לחומרה כלל וכלל. עם זאת לא אתעלם גם מהשיקולים האחרים ובמיוחד  מהתקווה כי הפעם יבין הנאשם את חומרת העבירות ויבין כי דרך הפשע לא תפתור את מצוקותיו אלא דווקא להיפך ולכן אמנע מהטלת מלוא התקופה המבוקשת.",ג ז ר -  ד י ן
תפ (חי') 396∕03,"אשר על כן, הנני גוזר על הנאשם את העונשים כדלקמן:",ג ז ר -  ד י ן
תפ (חי') 396∕03,(א)	מאסר בפועל של 27 חודשים אשר יימנו מיום מעצרו של הנאשם ביום 13.10.03.,ג ז ר -  ד י ן
תפ (חי') 396∕03,(ב)	מאסר מותנה של 12 חודשים אשר יופעל אם הנאשם יעבור בתוך 3 שנים מתום ריצוי עונש המאסר על עבירה מהעבירות בהן הורשע.,ג ז ר -  ד י ן
תפ (חי') 396∕03,(ג)	הנני מורה על הפעלת עונש המאסר המותנה שהוטל על הנאשם בת.פ. (שלום- עכו) 3057/01 למשך 6 חודשים. עונש זה יופעל כך ששלושה חודשים ירוצו בחופף לעונש המאסר בפועל האמור לעיל ו-3 חודשים יופעלו במצטבר כך שסך הכול ירצה הנאשם מאסר בפועל של 30 חודשים.,ג ז ר -  ד י ן
תפ (חי') 396∕03,"54678313ניתנה היום ח' באייר, תשס""ד (29 באפריל 2004) במעמד הצדדים.",5129371
תפ (חי') 396∕03,שם הקלדנית: סיגל                                                     	 ,"רון סוקול, שופט"
תפ (חי') 396∕03,נוסח מסמך זה כפוף לשינויי ניסוח ועריכה,"רון סוקול, שופט"
