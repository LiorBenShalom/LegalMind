verdict,text,part
"ת""פ 26567-11-21","ת""פ 26567-11-21 מדינת ישראל נ' ח'יר(עציר)",בית המשפט המחוזי בחיפה
"ת""פ 26567-11-21","ת""פ 26567-11-21 מדינת ישראל נ' ח'יר(עציר)",בית המשפט המחוזי בחיפה
"ת""פ 26567-11-21","ת""פ 26567-11-21 מדינת ישראל נ' ח'יר(עציר)",בית המשפט המחוזי בחיפה
"ת""פ 26567-11-21","חוק העונשין, תשל""ז-1977: סע'  25, 29, 31, 144(א), 144(ב), 340.א.ב.2, 340א.ב.1.",חקיקה שאוזכרה: 
"ת""פ 26567-11-21","חוק צער בעלי חיים (הגנה על בעלי חיים), תשנ""ד-1994: סע'  2.א., 17.א.1",חקיקה שאוזכרה: 
"ת""פ 26567-11-21","פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32 (א)",חקיקה שאוזכרה: 
"ת""פ 26567-11-21","הנאשם, יליד 12.04.1973 הורשע ביום 28.11.2022 על-סמך הודאתו בעובדות כתב-האישום המתוקן, במסגרת הסדר-טיעון אליו הגיעו הצדדים (להלן: ""הסדר-הטיעון"") בעבירות של סיוע לעבירות בנשק (החזקה, נשיאה והובלה), לפי סעיף 144(א) רישא וסיפא, סעיף 144(ב) רישא וסיפא, ובצירוף סעיף 31 לחוק העונשין, התשל""ז – 1977 (להלן: ""חוק העונשין""), יריות באזור מגורים, לפי סעיפים 340א(ב)(1)+(2)+סעיף 29 לחוק העונשין, וניסיון להתעללות, עבירה לפי סעיפים 2(א)+17(א)(1) לחוק צער בעלי חיים (הגנה על בעלי חיים), התשנ""ד – 1994+ סעיף 25+סעיף 29 לחוק העונשין.",הנסיבות הצריכות לעניין
"ת""פ 26567-11-21","על-פי עובדות כתב-האישום המתוקן, בבעלות הנאשם, תושב בית ג'ן דיר עיזים וכבשים (להלן: ""הדיר""). סלמאן, בנו של הנאשם, מתגורר בביתו של הנאשם ומסייע לו בטיפול בדיר.",הנסיבות הצריכות לעניין
"ת""פ 26567-11-21","מספר פעמים עובר ליום 27.10.2021, מצא הנאשם בדיר, עיזים וכבשים מתות ופצועות, וסבר, כי כלבים משוטטים גרמו זאת. כתוצאה מכך נגרם לנאשם הפסד כספי המוערך בשווי עשרות אלפי ₪.",הנסיבות הצריכות לעניין
"ת""פ 26567-11-21","בעקבות כך, פנה הנאשם למועצה המקומית בבקשה שיטפלו בכלבים המשוטטים, ללא הועיל. ביום 27.10.2021, סמוך לשעה 07:30, הגיעו הנאשם וסלמאן לדיר, והבחינו בעז מתה ובכלבים סמוך לדיר.",הנסיבות הצריכות לעניין
"ת""פ 26567-11-21","נוכח האמור, קשר הנאשם קשר עם סלמאן לפגוע בכלבים תוך שימוש בנשק חם וירי לעבר הכלבים בכוונה לפגוע בהם ולהמיתם (להלן: ""הקשר"").",הנסיבות הצריכות לעניין
"ת""פ 26567-11-21","בהמשך הקשר ולשם קידומו, נסע הנאשם יחד עם האחר, שזהותו אינו ידועה למאשימה (להלן: ""האחר""), אחרי הכלבים ברחובות בית ג'ן, באמצעות רכב מסוג שברולט Trailblazer מספר רישוי 8509761 (להלן: ""הרכב""), כאשר הנאשם נוהג ברכב, והאחר יושב לידו, כשברשות האחר רובה שהינו נשק חם וכלי שסוגל לירות כדור או קליע שבכוחו להמית אדם (להלן: ""הנשק""), מחסנית ותחמושת.",הנסיבות הצריכות לעניין
"ת""פ 26567-11-21","בהגיעם סמוך לכלבים, באזור מגורים בבית ג'ן, הוציא האחר את פלג גופו העליון מחלון הרכב כשהוא נושא את הנשק, המחסנית והתחמושת, וירה 10 קליעים לכיוון הכלבים, בניסיון לפגוע בהם, בעוד הנאשם ממשיך בנסיעה אחרי הכלבים ובכך מסייע לאחר בנשיאה של הנשק.",הנסיבות הצריכות לעניין
"ת""פ 26567-11-21","במסגרת הסדר-הטיעון אליו הגיעו הצדדים, והוגש לבית משפט זה, עתרו הם לעונש מוסכם בן 18 חודשי מאסר בפועל. בד-בבד עם האמור, הסכימו הצדדים על טיעון חופשי לעניין יתר רכיבי הענישה, לרבות בעניין חילוט הרכב.",הנסיבות הצריכות לעניין
"ת""פ 26567-11-21","לטענת המאשימה, על אף שהנאשם נעדר הרשעות קודמות, יש ליתן את הדעת לכך שכלל הערכאות השיפוטיות, ובמיוחד בית המשפט העליון, הדגישו את הצורך בהחמרת הענישה בעבירות הנשק השונות.",טיעוני הצדדים לרכיבי הענישה 
"ת""פ 26567-11-21","נוכח האמור, כך נטען, יש להשית על הנאשם מאסר על תנאי ארוך ומרתיע, קנס משמעותי לקופת המדינה, כמו גם את חילוט הרכב.",טיעוני הצדדים לרכיבי הענישה 
"ת""פ 26567-11-21","לעניין חילוט הרכב, נטען, כי הנאשם הודה במסגרת חקירתו במשטרה, כי הוא הבעלים האמיתי של הרכב, הוא נוהג בו מנהג בעלים ואף שלל שאדם אחר משתמש באותו רכב. כמו-כן, כך נטען, הודה הנאשם בכתב-האישום המתוקן, כי היה זה הוא שנהג ברכב בעוד שאדם אחר ישב לידו וירה מתוכו אל עבר כלבים בהם חפץ הנאשם לפגוע.",טיעוני הצדדים לרכיבי הענישה 
"ת""פ 26567-11-21","לטענת המאשימה, תכליתו העונשית של רכיב החילוט אינה העשרת קופת המדינה, אלא מהווה רכיב נוסף לכלל הענישה, ונובעת מהקדשתו של הרכב על-ידי בעליו לביצוע העבירה, וקשורה באופן ישיר לשיקולי ההרתעה הקלאסיים של גמול והרתעה, הן של היחיד והן של הרבים. בשים-לב, כך אליבא דמאשימה, למגמת ההחמרה בעבירות נשק וכן לסיכון הפוטנציאלי הגלום בנשיאת נשק כאשר הנשק נויד באמצעות רכבו של הנאשם תוך זלזול מוחלט בסכנה הנשקפת לציבור שעה שהם יורים מתוך הרכב בשכונת מגורים, יש לבכר בענייננו של הנאשם  את שיקול הרתעת הרבים, אשר, כך לטענת המאשימה, מטה את הכף לחילוט הרכב.",טיעוני הצדדים לרכיבי הענישה 
"ת""פ 26567-11-21","המאשימה הפנתה ל-עפ""ג 71896-11-21 סעיד אלנבארי נ' מדינת ישראל (13.07.2022), וציינה, כי חלק מן הקנס, ככל שיוטל, יועבר לקרן לצער בע""ח. ",טיעוני הצדדים לרכיבי הענישה 
"ת""פ 26567-11-21","מנגד, טען בא-כוחו של הנאשם, כי כתב-האישום המתוקן מצביע על כך שאין מדובר בעניינו של הנאשם, בעבירות נשק קונבנציונליות. הבעיה שסבל ממנה הנאשם, כך נטען, לא זכתה למענה מן הגורמים המתאימים, וכי התסכול של הנאשם ומצוקתו הכלכלית הביאו אותו ליטול את החוק לידיים, ועל כך הוא נענש.",טיעוני הצדדים לרכיבי הענישה 
"ת""פ 26567-11-21","הפגיעה הכלכלית בנאשם, כך אליבא דבא-כוחו, אינה מוצדקת, הואיל, ובין היתר, היא המקור לעבירות בהן הורשע הנאשם.",טיעוני הצדדים לרכיבי הענישה 
"ת""פ 26567-11-21","נטען, כי רשויות המדינה לא עשו את המוטל עליהן, והביאו את הנאשם, נעדר עבר פלילי, לקחת את החוק לידיו, וזאת שעה שרשויות המדינה מכירות במחדלים אלו, וכעת מבקשות הן להעניש, גם מהבחינה הכלכלית, את הנאשם.",טיעוני הצדדים לרכיבי הענישה 
"ת""פ 26567-11-21","עוד נטען, כי קבלת בקשת המאשימה, מובילה להיעדר הלימה בין העונש שהושת על בנו של הנאשם – 8 חודשי מאסר, כאשר בעברו היו הרשעות קודמות בעבירות החזקת נשק.",טיעוני הצדדים לרכיבי הענישה 
"ת""פ 26567-11-21","נוכח האמור, עתר בא-כוחו של הנאשם להימנע מחילוט הרכב ומהשתת עונש של קנס, בין היתר, הואיל ושוויו של הרכב הוא כ- 18,000 ₪ ומשמש לעבודתו של הנאשם להעברת כבשים.",טיעוני הצדדים לרכיבי הענישה 
"ת""פ 26567-11-21","פסיקה עקבית של בית המשפט העליון קובעת, כי יש ליחס חומרה יתרה לעבירות הנשק, על סוגיהן השונים, נוכח הסכנה הגבוהה הנשקפת מהן, וזאת אף בשים-לב לגישת המחוקק, אשר קבע לצידן של עבירות אלו ענישה מחמירה.",דיון והכרעה
"ת""פ 26567-11-21","אפנה לדבריו של כב' השופט י. אלרון ב-ע""פ 4406/19 סובח נ' מדינת ישראל (05.11.2019), בפסקה 16:",דיון והכרעה
"ת""פ 26567-11-21","השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר. בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018)).",דיון והכרעה
"ת""פ 26567-11-21","על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת. ...",דיון והכרעה
"ת""פ 26567-11-21",דברים אלו אף באו לידי ביטוי לאחרונה בדברי הנשיאה א' חיות בטקס פתיחת שנת המשפט הנוכחית של לשכת עורכי הדין בנצרת:,דיון והכרעה
"ת""פ 26567-11-21","בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך. ...",דיון והכרעה
"ת""פ 26567-11-21","בעניינו של הנאשם, הגיעו הצדדים להסדר-הטיעון המפורט לעיל, וזאת בשים-לב, לדברי המאשימה, לפיהם: ""השיקול המרכזי שהביא אותנו להסדר הוא הקושי הראייתי בשים לב לנסיבותיו האישיות של הנאשם. אנו סבורים כי מדובר בהסדר ראוי ונבקש מבית המשפט לקבל את ההסדר"" (ר' פרוטוקול הדיון מיום 28.11.2022).",דיון והכרעה
"ת""פ 26567-11-21","נוכח הלכות בית המשפט העליון בעניין קבלת הסדרי-טיעון, ובשים-לב לעובדה, כי הנאשם נעדר עבר פלילי, וכי מדובר בענישה, אשר מצויה במתחם הענישה הנוהג בעבירות כגון דא, מקבל אני הסדר-הטיעון, ומשית על הנאשם 18 חודשי מאסר בפועל, בניכוי ימי מעצרו",דיון והכרעה
"ת""פ 26567-11-21","יחד עם האמור, מוצא אני לנכון להדגיש, כי על אף האמור, ובשים-לב למגמת ההחמרה ההכרחית בענישה בעבירות נשק על סוגיהן השונים, מדובר בהסדר מקל ביותר עם הנאשם, אשר מצוי ברף הנמוך ביותר של מתחם הענישה הנוהג.",דיון והכרעה
"ת""פ 26567-11-21","בנוסף לעונש המאסר, עתרה המאשימה להשתת קנס כספי על הנאשם, ולחילוט הרכב בה בוצעה העבירה מושא כתב-האישום המתוקן.",דיון והכרעה
"ת""פ 26567-11-21","סעיף 32 (א) לפקודת סדר הדין הפלילי (מעצר וחיפוש) [נוסח חדש], תשכ""ט-1969 מורנו:",דיון והכרעה
"ת""פ 26567-11-21","      ובהמשך, סעיף 39:",דיון והכרעה
"ת""פ 26567-11-21","בענייננו, כך נטען, הפגיעה הכלכלית בנאשם, כך אליבא דבא-כוחו, אינה מוצדקת, הואיל, ובין היתר, היא המקור לעבירות בהן הורשע הנאשם. נטען, כי רשויות המדינה לא עשו את המוטל עליהן, והביאו את הנאשם, נעדר עבר פלילי, לקחת את החוק לידיו, וזאת שעה שרשויות המדינה מכירות במחדלים אלו, וכעת מבקשות הן להעניש, גם מן בחינה הכלכלית, את הנאשם.",דיון והכרעה
"ת""פ 26567-11-21","נוכח האמור, עתר בא-כוחו של הנאשם להימנע מחילוט הרכב ומהשתת עונש של קנס, בין היתר, הואיל ושוויו של הרכב הוא כ- 18,000 ₪ ומשמש לעבודתו של הנאשם להעברת כבשים.",דיון והכרעה
"ת""פ 26567-11-21","בענייננו, מחד-גיסא, מתקיימים התנאים המצטברים הנדרשים לחילוט הרכב: ברכב בוצעה העבירה, הנאשם – בעל הרכב הורשע בדין, והרשעתו מתייחסת לעבירה, אשר בוצעה ברכב.",דיון והכרעה
"ת""פ 26567-11-21","אפנה לדבריו של כב' השופט א. א. לוי ז""ל ב- ע""פ 6234/03 מדינת ישראל נ' מראד זיתאווי (09.03.2005) (להלן: ""עניין זיתאווי""), פסקה 5:",דיון והכרעה
"ת""פ 26567-11-21","""השילוב שבין הסעיפים מלמד כי הפעלתה של סמכות החילוט מותנית בקיומם של תנאים מצטברים אלה: בחפץ שנתפש בוצעה עבירה או עומדים לבצע עבירה; בעל החפץ הורשע בדינו והרשעתו מתייחסת למעשה שנעשה בחפץ או לגביו. (ע""פ 623/78 סורני נ' מדינת ישראל, פ""ד לג(3), 523; ע""פ 4148/92 חוסין מועד נ' מדינת ישראל, לא פורסם). סעיף 39(א) לפקודה אשר נועד לפגוע בזכות קניינו של העבריין קובע כי דינו של החילוט כדין עונש שהוטל על הנאשם, וככל הוראה עונשית יש להעניק לה פרשנות מצמצמת, הואיל והיא נועדה לפגוע במעורבים במעשה הפלילי עצמו, ולא באלה שאין להם זיקה אליו או שזיקתם רופפת (ע""פ 1982/93 בנק לאומי לישראל בע""מ נ' מדינת ישראל, פ""ד מח(3), 238)"".",דיון והכרעה
"ת""פ 26567-11-21","זאת ועוד, פסיקת בית המשפט העליון קבעה, וזאת אף בשים-לב ללשון החוק, כי סמכות החילוט, אשר נתונה לבית המשפט היא סמכות שברשות, וכי יש להביא בחשבון את השלכותיה, ואת אופן השתלבותה בענישה הכוללת של הנאשם.",דיון והכרעה
"ת""פ 26567-11-21","אפנה לעניין זיתאווי, פסקה 6:",דיון והכרעה
"ת""פ 26567-11-21","וכן לדבריו של כב' השופט י. אלרון ב-ע""פ 9104-20 מדינת ישראל נ' דוד טבצ'ניקוב (04.03.2021), פסקה 3:",דיון והכרעה
"ת""פ 26567-11-21","""מנגד, איני סבור כי עלינו להתערב בהחלטת בית המשפט המחוזי שלא להורות על חילוט רכבו של המשיב. זאת, בפרט בשים לב כי סמכותו של בית המשפט להורות על חילוט רכוש על פי סעיפים 32 ו-39 לפקודת סדר הדין הפלילי (מעצר וחיפוש) [נוסח חדש], התשכ""ט–1969, היא סמכות שבשיקול דעת, אשר הפעלתה תלויה בין היתר בהשלכות חילוט הרכוש ובהשתלבותו במערך הענישה הכולל שיושת על הנאשם (רע""פ 4105/16 גאבר נ' מדינת ישראל, [פורסם בנבו] פסקה ט' (2.1.2007); ע""פ 6234/03 מדינת ישראל נ' זיתאווי, פסקה 6 (9.3.2005))"". ",דיון והכרעה
"ת""פ 26567-11-21","בנסיבות המקרה שבפנינו, עת תכלית ההרתעה, נדרשת בעבירות נשק, שעה שכאמור כבר לעיל, הרכב ממנו בוצע הירי ברחובות בית ג'ן שייך לנאשם, וברכב זה בוצעו העבירות מושא הכרעה זו, וכן ""בין היתר בהשלכות חילוט הרכוש ובהשתלבותו במערך הענישה הכולל שיושת על הנאשם"", כלשונו של כב' השופט אלרון, מצאתי, לקבל את בקשת המאשימה לחילוט הרכב, וכך אני מורה.",דיון והכרעה
"ת""פ 26567-11-21","אין כל נפקות לעובדה, כי הנאשם ביקש סיוע מרשויות המדינה על-מנת לטפל בסוגית הכלבים המשוטטים, ופניותיו לא נענו. יודגש, כי אין – ולא יכול להיות חולק, שאדם אינו יכול לקחת את החוק לידיו, מקל וחומר שלא בדרך של ירי ממכונית בתוך ישוב, ולטעון להגנתו, כי הואיל ורשויות המדינה לא סייעו לו בבקשותיו, ""נאלץ"" הוא להפר את הוראות החוק.",דיון והכרעה
"ת""פ 26567-11-21","בנוסף אציין, כי טענות הנאשם בדבר השוני בין עונשו שלו לבין העונש שהוטל על בנו, נטענו בעלמא, ומבלי שהונחה כל תשתית ראייתית לטענות אלו.",דיון והכרעה
"ת""פ 26567-11-21",אשר על כן אני גוזר על הנאשם:,דיון והכרעה
"ת""פ 26567-11-21","מאסר למשך 18 חודשים, לריצוי בפועל, בניכוי ימי מעצרו בתיק זה.",דיון והכרעה
"ת""פ 26567-11-21","מאסר על תנאי לתקופה של 10 חודשים שיופעל במידה והנאשם יעבור תוך 3 שנים מיום שחרורו, עבירת נשק מכל סוג.",דיון והכרעה
"ת""פ 26567-11-21","לא מצאתי, בנסיבות העניין, להטיל על הנאשם קנס כספי.",דיון והכרעה
"ת""פ 26567-11-21","חילוט הרכב, מסוג שברולט ,Trailblazer מספר רישוי 8509761.",דיון והכרעה
"ת""פ 26567-11-21","ניתן היום,  י""ב כסלו תשפ""ג, 06 דצמבר 2022, בנוכחות הנאשם (היוועדות חזותית) וב""כ הצדדים.",54678313
"ת""פ 26567-11-21",סארי ג'יוסי 54678313,54678313
"ת""פ 26567-11-21",נוסח מסמך זה כפוף לשינויי ניסוח ועריכה,54678313
"ת""פ 26567-11-21","בעניין עריכה ושינויים במסמכי פסיקה, חקיקה ועוד באתר נבו – הקש כאן",54678313
