verdict,text,part
"תפ""ח 1164-08","תפ""ח 1164-08 מ.י. פרקליטות מחוז דרום-פלילי נ' חלס",בית המשפט המחוזי בבאר שבע
"תפ""ח 1164-08","נגד הנאשם הוגש כתב אישום מתוקן, בעקבות הסדר טעון אליו הגיעו הצדדים, ובו יוחסו לו מספר עבירות. על פי הסדר הטעון הודה הנאשם בכך שבשנת 2007 השתתף בשמירות תוך נשיאת נשק, ברחוב אלטואחין בסגאעיה אשר ברצועת עזה, וזאת במסגרת ארגון חללי אל אקצא, כאשר השמירות כוונו  כנגד כניסת כוחות צה""ל לאיזור. לאחר הודאת הנאשם, הודיע ב""כ המאשימה, על פי הסדר הטעון, כי המאשימה לא תביא ראיות, ולפיכך, הורשע הנאשם בחברות ובפעילות בהתאחדות בלתי מותרת, עבירה לפי סעיף 85(1)(א) לתקנות ההגנה (שעת חירום)-  1945, וכן בעבירת נשק (נשיאת נשק) עבירה לפי סעיף 144(ב) לחוק העונשין, התשל""ז – 1977.",גזר דין
"תפ""ח 1164-08","ב""כ הצדדים הודיעונו כי על פי הסדר הטעון המאשימה תעתור להשתת 34 חודשי מאסר לריצוי בפועל מיום מעצרו של הנאשם, ומאסר על תנאי, ואילו ההגנה תעתור להשתת 33 חודשי מאסר לריצוי בפועל ומאסר על תנאי.",גזר דין
"תפ""ח 1164-08","בטיעוניו לעונש הסביר ב""כ המאשימה כי הצדדים הגיעו להסדר טעון בשל קושי ראייתי, שנבע מכך שהנאשם לא הודה בחקירותיו בביצוע העבירות שיוחסו לו בכתב האישום, וחומר הראיות נגדו הסתמך על דברי שותפו, אלא שחסר היה דבר מה לחיזוק דברים אלה. ב""כ המאשימה ציין כי הצדדים הגיעו להסדר הטעון לפיו יושתו על הנאשם 34 חודשי מאסר לריצוי בפועל, וביקש כי עונש זה אכן יושת על הנאשם.",גזר דין
"תפ""ח 1164-08","באת כוח הנאשם טענה כי ההסכמה היתה ל- 33 חודשים, וכי כך הודיעה לנאשם ולמשפחתו. לטענת ב""כ הנאשם מרשה משתייך למשפחת חילס, אשר רבים מבניה ברחו לתוך שטח ישראל לאחר השתלטות החמאס וקיבלו חסינות. עוד טענה כי אין וודאות לכך שהיה עולה בידי המאשימה להוכיח את העבירות שמרשה הודה בביצוען ושהורשע בהן על פי הודאתו.",גזר דין
"תפ""ח 1164-08","הנאשם טען כי הגיע לישראל על מנת לקבל מחסה ביום שחמאס הרגו מבני משפחתו. לדבריו, החמאס הרגו את דודו שפרנס את המשפחה, ואימו נפצעה ברגליה. עוד טען כי כאשר היה כבן 7 שנים נדרס, וכתוצאה מכך סובל מכך שיש לו פלטינות ברגליים ובעיות בכליות. לדבריו הינו נשוי ואב לשני ילדים.",גזר דין
"תפ""ח 1164-08","לאחר שנתנו דעתנו לעבירות בהן הורשע הנאשם על פי הודאתו, טענות ב""כ הצדדים ודברי הנאשם, הננו דנים את הנאשם ל- 33 חודשי מאסר לריצוי בפועל. תחילת ריצוי עונש המאסר מיום המעצר שהוא יום 3.8.08. לצד החומרה שיש במעשי הנאשם אשר השתתף בשמירות מזויינות מטעם ארגון גדודי חללי אל אקצא, יש לזקוף לזכותו את הודאתו, נסיבות בואו לישראל, מצבו הבריאותי כתוצאה מכך שנדרס בהיותו ילד, ויתר נסיבותיו האישיות כפי שפורטו.",גזר דין
"תפ""ח 1164-08","כמו כן, הננו דנים את הנאשם ל- 30 חודשים מאסר על תנאי, והתנאי הוא שבמשך שלוש שנים מיום שחרורו ממאסר לא יעבור עבירה מהעבירות בהן הורשע או כל עבירה אחרת כנגד בטחון המדינה.",גזר דין
"תפ""ח 1164-08",54678313זכות ערעור תוך 45 יום מהיום. ,5129371
"תפ""ח 1164-08","ניתן היום,  ‏יום שני 12 אפריל 2010 ,‏כ""ח ניסן תש""ע, במעמד הצדדים.",5129371
"תפ""ח 1164-08",נוסח מסמך זה כפוף לשינויי ניסוח ועריכה,54678313
"תפ""ח 1164-08","הודעה למנויים על עריכה ושינויים במסמכי פסיקה, חקיקה ועוד באתר נבו - הקש כאן",54678313
