verdict,text,part
תפ (י-ם) 2243∕01,"ע""י פרקליטות מחוז ירושלים",מדינת ישראל
תפ (י-ם) 2243∕01,"שלושתם ע""י ב""כ עו""ד מ' יחיא", 3 . מועתסם בן חסן דבש
תפ (י-ם) 2243∕01,"חוק העונשין, תשל""ז-1977: סע'  144, 144(א)",חקיקה שאוזכרה: 
תפ (י-ם) 2243∕01,"הנאשמים הורשעו, על-פי הודאתם, בעבירת החזקת תחמושת שלא כדין - לפי סעיף 144(א) לחוק העונשין, התשל""ז-1977.",גזר-דין
תפ (י-ם) 2243∕01,"על-פי עובדות כתב-האישום המתוקן, העומדות ביסוד ההודאה וההרשעה, החזיקו הנאשמים כדור חלוד של נשק. את הכדור מצא הנאשם מס' 3 בחודש מארס 2001 באיזור ארמון הנציב בירושלים, במסגרת עבודתו כגנן, והביאו לביתו. ביום 30.3.01 ניסו שלושת הנאשמים לפרק את הכדור באמצעות מסור חשמלי, והכדור התפוצץ. כתוצאה מהפיצוץ נפצעו הנאשמים מס' 1 ו-3.",גזר-דין
תפ (י-ם) 2243∕01,"הודאת הנאשמים ניתנה במסגרת הסדר  טיעון מיום 18.10.01, שלפיו תוקנו עובדות כתב האישום המקורי לעובדות שתוארו לעיל, והוסכם על הזמנת תסקיר משירות המבחן.",גזר-דין
תפ (י-ם) 2243∕01,"לאחר קבלת תסקירי שירות המבחן, הגיעו הצדדים אף להסדר לעניין העונש. על-פי ההסדר, הוסכם כי על הנאשם מס' 1 יוטל צו שירות לתועלת הציבור ללא הרשעה, וזאת לאחר שימציא קבלה על תרומה בסך 2,000 ש""ח לגוף ציבורי. התביעה הסכימה לאי-הרשעתו של הנאשם מס' 1, הואיל והלה סטודנט באוניברסיטה העברית בירושלים, והרשעה בדין עלולה לפגוע - באופן  ממשי - בסיכויי תעסוקתו בעתיד. במסגרת ההסדר לעניין העונש אף הוסכם, כי הרשעתו של הנאשם מס' 3 - שלחובתו הרשעה קודמת - תיוותר על כנה, ואילו בעניינו של הנאשם מס' 2 כל צד חופשי בטיעוניו הן בשאלת ההרשעה והן בנוגע לעונש.",גזר-דין
תפ (י-ם) 2243∕01,"הנאשם מס' 1, אדם חאמד, הנו רווק בן 22. הוא תושב צור-באהר, ולומד כיום הנהלת חשבונות במכון מגיד באוניברסיטה העברית בירושלים.",גזר-דין
תפ (י-ם) 2243∕01,"שירות המבחן התרשם, כי הנאשם מס' 1 - שנטל אחריות  מלאה למעשיו והביע חרטה עליהם - הוא בעל מערכת ערכים נורמטיבית ומנהל אורח חיים תקין. קצינת המבחן המליצה להימנע מהרשעתו של הנאשם מס' 1, מתוך חשש שהרשעה בדין תפגע בקידומו המקצועי והתעסוקתי.",גזר-דין
תפ (י-ם) 2243∕01,"הנאשם מס' 2, חאמד דרעאוי, הנו רווק בן 21, המתגורר אף הוא בצור-באחר. הוא סיים שתיים-עשרה שנות לימוד, ולאחר מכן עבד - הן כנהג הסעות בחברת ""טיולי כוכב ירושלים"", והן בעבודות גבס אצל קבלן שיפוצים. מאז ביצוע העבירות היה הנאשם מס' 2 מובטל מעבודה, והתקשה למצוא תעסוקה; וזאת, בין השאר, לטענתו, בשל התיק הנדון התלוי ועומד נגדו. לאחרונה - לפני כחודשיים - החל הנאשם מס' 2 לעבוד כגנן, במקום העבודה שבו מועסק הנאשם מס' 3, ובסיועו של האחרון.",גזר-דין
תפ (י-ם) 2243∕01,"קצינת המבחן התרשמה, כי הנאשם מס' 2 הנו בעל מערכת ערכים נורמטיבית בבסיסה, ובעל יכולת לניהול אורח חיים תקין וחיובי. עם זאת, היא גם התרשמה, כי לנאשם מס' 2 קווי אישיות ילדותיים ובלתי בשלים, הבאים לידי ביטוי, בין היתר, בהחלטות חפוזות ומוטעות - כמו במקרה הנדון. גם הנאשם מס' 2 נטל אחריות מלאה על מעשיו, והסביר לקצינת המבחן כי מעורבותו בעבירה נבעה מסקרנות ושיקול דעת מוטעה. על-מנת שלא לפגוע בתיפקודו הנורמטיבי של הנאשם מס' 2, ובהתחשב בכך שמדובר במעידתו הפלילית הראשונה והיחידה, המליץ שירות המבחן להסתפק בעניינו בהטלת שירות לתועלת הציבור.",גזר-דין
תפ (י-ם) 2243∕01,"הנאשם מס' 3, מועתסם דבש, הנו רווק בן 22, ואף הוא מתגורר בצור-באחר. הוא סיים שמונה שנות לימוד, עבד בעבר בהרכבת מסגרות אלומיניום בתל-אביב, ומועסק בחמש השנים האחרונות כגנן. לחובתו הרשעה קודמת מיום 23.1.01 בעבירת תגרה, שבעטייה נידון למאסר על-תנאי ולתשלום קנס. שירות המבחן העריך, כי לנאשם מס' 3 מערכת ערכים נורמטיבית בבסיסה, וכי הוא בעל יכולת וכוחות פוטנציאליים לניהול אורח חיים תקין. הנאשם מס' 3 - שהתארס לפני כחמשה חודשים - הביע חרטה על מעשיו, והסביר לקצינת המבחן כי ביצע המעשים מתוך סקרנות וחוסר מודעות לחומרתם ולהשלכותיהם. קצינת המבחן המליצה בעניינו - כמו בעניינו של הנאשם מס' 2 - להסתפק בהטלת עונש מוחשי וחינוכי של שירות לתועלת הציבור.",גזר-דין
תפ (י-ם) 2243∕01,"ב""כ המאשימה הבהירה בטיעוניה לעונש - בהתאם להסדר הטיעון - כי היא מסכימה לביטול ההרשעה בעניינו של הנאשם מס' 1 ולחיובו בביצוע שירות לתועלת הציבור. היא הסבירה, כי לעמדה עונשית זו הגיעה המאשימה, הואיל ושוכנעה כי הרשעתו בדין של נאשם זה - שהינו סטודנט - תפגע בסיכויי תעסוקתו בעתיד.",גזר-דין
תפ (י-ם) 2243∕01,"באשר לשאלת הרשעתו של הנאשם מס' 2, טענה ב""כ המאשימה, כי הלה - להבדיל מהנאשם מס' 1 - לא הבהיר מדוע הרשעתו בדין עלולה לפגוע בסיכויי תעסוקתו בעתיד.",גזר-דין
תפ (י-ם) 2243∕01,"בעניינו של הנאשם מס' 3 עתרה ב""כ המאשימה לעונש של שירות לתועלת הציבור, מאסר על-תנאי וקנס.",גזר-דין
תפ (י-ם) 2243∕01,"הסניגור, הסכים כי בעניינו של הנאשם מס' 3 - שלחובתו הרשעה קודמת בדין ואשר הוא היה זה שמצא את הכדור והביאו לביתו - תיוותר ההרשעה על כנה.",גזר-דין
תפ (י-ם) 2243∕01,"בעניינו של הנאשם מס' 2, ביקש הסניגור לבטל  ההרשעה ולהסתפק בשירות לתועלת הציבור - בדומה לעמדה העונשית המוסכמת בנוגע לנאשם מס' 1.",גזר-דין
תפ (י-ם) 2243∕01,"הלכה היא, ""כי הימנעות מהרשעה אפשרית בהצטבר שני גורמים: ראשית, על ההרשעה לפגוע פגיעה חמורה בשיקום הנאשם, ושנית, סוג העבירה מאפשר לוותר בנסיבות המקרה המסויים על הרשעה מבלי לפגוע באופן מהותי בשיקולי הענישה האחרים"". (ע""פ 2086/96 כתב נ' מדינת ישראל, פ""ד נב(3) 339, בעמ' 342).",גזר-דין
תפ (י-ם) 2243∕01,המעשה שביצעו הנאשמים - גם אם נבע מסקרנות גרידא - הינו חמור; ועל הסיכון הנשקף ממנו תעיד פציעתם של שניים מהם.,גזר-דין
תפ (י-ם) 2243∕01,"בבואי לשקול את שאלת הרשעתו של הנאשם מס' 2, אתחשב בנסיבות ביצוע העבירה - לפיהן היה זה הנאשם מס' 3 שמצא את הכדור הישן והחלוד והביאו לביתו, ושמעורבותם של הנאשמים מס' 1 ו-2 בנסיון לפירוקו, אגב ניסורו, נבעה מסקרנות וחוסר מודעות לחומרת הסיכון הנשקף ממעשיהם.",גזר-דין
תפ (י-ם) 2243∕01,"לכאורה, היה מקום להותיר על כנה את הרשעתו של הנאשם מס' 2 בעבירה של החזקת הכדור. ואולם, משהסכימה המאשימה - בהגינותה הרבה - לבטל את הרשעתו של הנאשם מס' 1 בשל החשש שהרשעה תפגע בסיכויי תעסוקתו של הלה בעתיד בתחום הנהלת החשבונות, סבורני, כי על רקע עקרון אחדות הענישה ניתן לנקוט גישה דומה גם לגבי הנאשם מס' 2 - שמעורבותו בעבירה היתה זהה לזו של חברו, שתיפקודו הנו נורמטיבי לחלוטין ושהרשעה בדין עלולה לפגוע גם בעניינו באפשרויות התעסוקה בעתיד.",גזר-דין
תפ (י-ם) 2243∕01,"בהתאם להסדר הטיעון, וכתנאי לאי-הרשעתו של הנאשם מס' 1, המציא הנאשם מס' 1 קבלה על תרומה בסך 2,000 ₪ לבית החולים מוקאסד בירושלים.",גזר-דין
תפ (י-ם) 2243∕01,"גם הנאשם מס' 2, העותר לאי הרשעתו, המציא קבלה על תרומה בסכום זהה לאותו מוסד ציבורי.",גזר-דין
תפ (י-ם) 2243∕01,"על יסוד האמור לעיל, ובהתחשב בהסדר הטיעון בעניינו של הנאשם מס' 1, ובמכלול הטיעונים לחומרה ולקולא בעניינם של הנאשמים 2  ו-3, אני מבטל את ההרשעה בעניינם של הנאשמים מס' 1 ו-2 וגוזר את דינם של שלושת הנאשמים כדלהלן:",גזר-דין
תפ (י-ם) 2243∕01,"את הנאשמים מס' 1 ו-2 - לשירות לתועלת הציבור בהיקף של 180 שעות  באגף החברה למזרח  ירושלים בעיריית ירושלים, כדלהלן: הנאשם מס' 1 - כעוזר מדריך במועדון לקשישים, והנאשם מס' 2 - בעבודות תחזוקה; וכל זאת - ללא הרשעה בדין.",גזר-דין
תפ (י-ם) 2243∕01,את הנאשם מס' 3 - שהרשעתו נותרה על כנה:,גזר-דין
תפ (י-ם) 2243∕01,"(1)	לארבעה חודשי מאסר על תנאי, שלא יעבור תוך שלוש שנים מהיום עבירה לפי סעיף 144 לחוק העונשין.",גזר-דין
תפ (י-ם) 2243∕01,(2)	לשירות לתועלת הציבור בהיקף של 180 שעות בעבודות תחזוקה במגרשים פתוחים במסגרת המחלקה למזרח העיר באגף החברה בעיריית ירושלים.,גזר-דין
תפ (י-ם) 2243∕01,"(3)	לתשלום קנס בסך 1,000ש""ח, או 10 ימי מאסר תמורתו. הקנס שבגזר הדין ישולם בחמישה תשלומים חודשיים שווים ורצופים, החל מיום 15.4.03 ובכל חמישה-עשר בחודשים שלאחר מכן. אם לא ישולם תשלום במועדו, תעמוד יתרת הקנס לפרעון מיידי.",גזר-דין
תפ (י-ם) 2243∕01,זכות ערעור לבית המשפט המחוזי בירושלים תוך 45 יום מהיום.,גזר-דין
תפ (י-ם) 2243∕01,גזר-הדין תורגם לנאשמים לערבית על-ידי מתורגמן בית המשפט.,גזר-דין
תפ (י-ם) 2243∕01,המזכירות תשלח עותק מגזר-הדין לשירות המבחן.,גזר-דין
תפ (י-ם) 2243∕01,"ניתן היום, כ""ה  אדר א תשס""ג, 27 פברואר 2003, בנוכחות ב""כ המאשימה, הסניגור והנאשמים.",גזר-דין
תפ (י-ם) 2243∕01,"ב""כ הנאשמים: כל נאשם הפקיד פקדון בסך 5,000 ₪ במסגרת תיק הב""ש. אבקש לקבל את הפקדון חזרה .",סגן נשיא
תפ (י-ם) 2243∕01,"ב""כ המאשימה:  אני סבורה כי ראוי להשאיר את הפקדון, לפחות בחלקו, עד שהנאשמים יסיימו לרצות את העונש שהוטל עליהם .",סגן נשיא
תפ (י-ם) 2243∕01,"הקנס שהוטל  על הנאשם מס' 3, בסך 1,000 ₪, יקוזז מהפקדון בתיק הב""ש (אם אכן הופקד הפקדון, כטענת הסניגור) .",5129371
תפ (י-ם) 2243∕01,"אם ימציאו הנאשמים קבלה על תשלום פקדון (בסך 5,000 ₪, כנטען על-ידי הסניגור), יוחזר לכל אחד מהם בשלב זה, סך של 2,500 ₪. לאחר סיום ביצוע השירות לתועלת הציבור, יוכלו הנאשמים להגיש בקשה להחזרת יתרת הפקדון .",5129371
תפ (י-ם) 2243∕01,"54678313ניתנה היום, כ""ה ב אדר א, תשס""ג (27 בפברואר 2003), במעמד המתייצבים.",5129371
תפ (י-ם) 2243∕01,י' נועם 54678313-2243/01,5129371
תפ (י-ם) 2243∕01,נוסח מסמך זה כפוף לשינויי ניסוח ועריכה,סגן נשיא
