verdict,text,part
"ת""פ 189-01-16","לפני כבוד השופטת, סגנית נשיא רות לורך ",28 יולי 2016
"ת""פ 189-01-16","לפני כבוד השופטת, סגנית נשיא רות לורך ",28 יולי 2016
"ת""פ 189-01-16"," 
וסאם זידאן (עציר)",הנאשם
"ת""פ 189-01-16","פקודת הסמים המסוכנים [נוסח חדש], תשל""ג-1973: סע'  13, 19א",חקיקה שאוזכרה: 
"ת""פ 189-01-16","הנאשם הורשע על פי הודאתו, שניתנה במסגרת הסדר טיעון, בעובדות כתב-אישום מתוקן הכולל שני אישומים ומייחס לו את העבירות הבאות: קשירת קשר לסחר בסם מסוכן, לפי סעיף 13 + 19א לפקודת הסמים המסוכנים [נוסח חדש], תשל""ג-1973 (להלן: ""הפקודה""), יחד עם סעיף 499(א)(1) לחוק העונשין, התשל""ז-1977 (להן: ""החוק""); רכישת נשק, לפי סעיף 144(א) רישא לחוק; נשיאה והובלת נשק, לפי סעיף 144(ב) רישא לחוק.",גזר-דין
"ת""פ 189-01-16",הסדר הטיעון לא כלל הסכמה לעניין העונש שיוטל על הנאשם.,גזר-דין
"ת""פ 189-01-16","בהתאם לעובדות האישום הראשון, עובר ליום 10.12.2015, קשר הנאשם קשר לסחור בסם מסוג אקסטזי, עם אדם בשם הילאל שזהותו אינה ידועה. הנאשם ביקש לקנות מאותו הילאל 20-30 כדורי אקסטזי. הילאל אמר לנאשם כי ימכור לו כל כדור ב-50 ₪, אך אם יקנה 100 כדורים, ימכור לו כל כדור ב-35 ₪. ",כתב-האישום המתוקן
"ת""פ 189-01-16","בהתאם לעובדות האישום השני, ביום 13.12.2015 נסע הנאשם ברכבו דרך מחסום ""תאנים"" לטול-כרם. לאחר שהגיע לטול-כרם, קנה הנאשם נשק מסוג תת-מקלע מאולתר ""קרלו"", מחסנית ריקה תואמת, וקופסת תחמושת המכילה 50 כדורים מסוג 9 מ""מ. הנאשם החביא את הנשק והתחמושת בתוך דפנות הדלת הימנית הקדמית ברכב.",כתב-האישום המתוקן
"ת""פ 189-01-16","בהמשך, בשעה 21:25, נסע הנאשם חזרה אל המחסום על-מנת להיכנס לשטח מדינת ישראל, ושם נעצר על-ידי שוטרים שערכו חיפוש ברכב ומצאו את הנשק והתחמושת.",כתב-האישום המתוקן
"ת""פ 189-01-16","במסגרת הטיעונים לעונש העיד מטעם ההגנה אחיו הבכור של הנאשם, מר וליד זידאן. האח סיפר כי משפחתו הינה משפחה נורמטיבית, וכי מעצרו של הנאשם פגע בבני המשפחה ובייחוד בהוריו, אשר מאז המעצר התדרדר מצבם הבריאותי. הוא מסר כי בני המשפחה המורחבת מתכוונים לסייע לנאשם להתגבר על בעיותיו.",הראיות לעונש
"ת""פ 189-01-16","המאשימה הגישה את גיליון הרישום הפלילי של הנאשם (ע/1), ממנו עולה כי לנאשם ארבע הרשעות ישנות בעבירות רכוש, מהשנים 1993-2002, בגינן נידון למאסרים מותנים ולקנסות.",הראיות לעונש
"ת""פ 189-01-16","ב""כ המאשימה טען כי מתחם העונש ההולם את האישום הראשון נע בין מספר חודשי מאסר בפועל ועד 12 חודשי מאסר בפועל. מתחם העונש ההולם את האישום השני נע בין 30 ל-54 חודשי מאסר בפועל.",טיעוני הצדדים לעונש
"ת""פ 189-01-16","נטען כי עבירות הנשק הפכו מכת מדינה, ובהתאם לכך נקבע בפסיקה הצורך בהחמרת הענישה ובהתרעה. המאשימה הפנתה למספר פסקי-דין בעניין זה, וטענה כי בענייננו מדובר במקרה חמור אשר כלל הן רכישה של נשק בשטחי הרשות הפלסטינית והן הובלתו ונשיאתו.",טיעוני הצדדים לעונש
"ת""פ 189-01-16","הנאשם הודה ולקח אחריות על מעשיו, אך מדובר במי שנתפס בכף, והיו ראיות טובות להרשעתו. לנאשם עבר פלילי ישן אמנם, אך אין להשוותו למי שזוהי הרשעתו הראשונה. בשים לב לנסיבות אלה, עותרת המאשימה לגזור על הנאשם עונש מאסר המצוי בשליש העליון של מתחם הענישה לו טענה, וכן מאסר מותנה וקנס. כמו כן עותרת המאשימה לחלט את רכבו של הנאשם, אשר שימש לביצוע עבירות הנשק.",טיעוני הצדדים לעונש
"ת""פ 189-01-16","ב""כ הנאשם טען כי מתחם העונש ההולם את עבירות הנשק נע בין 10 ל-24 חודשי מאסר בפועל. נטען כי ההחמרה בעבירות הנשק צריכה להיעשות בהדרגתיות. הנשק שנתפס בענייננו, הוא נשק שפוטנציאל הסיכון שלו נמוך ביחס לנשקים אחרים. בהתאם לעדות הנאשם, מטרת החזקת הנשק הייתה ציד ארנבות.",טיעוני הצדדים לעונש
"ת""פ 189-01-16","אשר לעבירת קשירת הקשר לסחר בסם, הנאשם יצר קשר עם אחר וביקש ממנו להשיג לו מספר כדורים. מתחם הענישה בגין מעשים אלו נע בין מאסר מותנה לחודשיים מאסר בעבודות שירות.",טיעוני הצדדים לעונש
"ת""פ 189-01-16","נטען כי הנאשם כבן 40, נשוי ללא ילדים. קודם למעצרו ניהל אורח חיים נורמטיבי, החזיק בעסק של פחחות וצבע, וכן היה בעלים של מוסך. ברקע לביצוע המעשים, משבר נפשי קשה אליו נקלע הנאשם, לאחר שהתברר כי לא יוכל להביא ילדים לעולם, לאחר 16 שנות נישואין וניסיונות רבים. בעקבות מצבו הנפשי התדרדר גם מצבו הכלכלי, והעסק שניהל קרס ונסגר. הנאשם חבר לגורמים עברייניים שוליים, אשר גררו אותו לביצוע המעשים.",טיעוני הצדדים לעונש
"ת""פ 189-01-16","נטען כי לנאשם עבר פלילי, אך מדובר בעבירות ישנות, ועל כן אין להביא זאת כשיקול לחומרא. משנת 2002 ועד למעצרו, הנאשם לא הסתבך בפלילים, ולמעשה פתח דף חדש בחייו.",טיעוני הצדדים לעונש
"ת""פ 189-01-16","הנאשם נתון במעצר חודשים ארוכים, וחש מצוקה של ממש. הוא הפיק לקחים מההליך המשפטי נגדו, ומתחייב שלא לחזור ולבצע עבירות. בשים לב לשיקולים לקולא, עותרת ההגנה לגזור על הנאשם מאסר ברף הנמוך של המתחם- 10 חודשים, וכן מאסר מותנה והתחייבות להימנע מעבירה. ההגנה טענה כי שווי הרכב אינו עולה על 15,000 ₪, אך לא התנגדה לחילוטו.",טיעוני הצדדים לעונש
"ת""פ 189-01-16","הנאשם הגיש דבריו בכתב (ע/2). הוא הביע צער רב על המעשים שביצע, והסביר כי הם נבעו מהמצוקה שחש בשל נסיבותיו המשפחתיות. הוא ביקש הזדמנות לתקן את דרכיו.",טיעוני הצדדים לעונש
"ת""פ 189-01-16","הנאשם הורשע בשני אישומים, הנבדלים זה מזה בזמן ובמקום וכן בסוג העבירות. בהתאם למבחנים שנקבעו בפסיקה, מדובר בשני אירועים שונים, ועל כן יש לקבוע מתחם עונש הולם לכל אחד מהאישומים בנפרד.",מתחם העונש ההולם
"ת""פ 189-01-16",במסגרת האישום הראשון הורשע הנאשם בכך שקשר קשר לסחור בסם מסוג אקסטזי. הנאשם ביקש לרכוש מאדם שזהותו אינה ידועה 20-30 כדורי אסקטזי. ,מתחם העונש ההולם
"ת""פ 189-01-16","הערך החברתי העומד בבסיס עבירות הסמים הינו שמירה על הציבור מפני פגיעתם הקשה של סמים מסוכנים בגוף ובנפש. בנסיבות תיק זה, בשים לב לסוג הסם מחד, לכמות הסם הקטנה מאידך, ולכך שהעסקה לא יצאה לבסוף אל הפועל, אני סבורה כי מתחם העונש ההולם נע בין מאסר קצר לריצוי בעבודות שירות ל-8 חודשי מאסר בפועל (השוו: ת""פ (שלום פתח-תקווה) 34055-07-13 מדינת ישראל נ' עמר (22.12.2013ׂ); ת""פ (שלום ירושלים) 21617-03-12 מדינת ישראל נ' גראדאת (21.10.2012)).",מתחם העונש ההולם
"ת""פ 189-01-16","במסגרת האישום השני הורשע הנאשם בביצוע עבירות נשק. הערך החברתי שנפגע ממעשיו של הנאשם הינו שמירה על בטחון הציבור מפני פגיעות בגוף. זמינות של נשק חם בידי מי שאינו מורשה לכך, והעברתו מיד ליד באופן בלתי מבוקר, עלולה להביא לביצוע עבירות חמורות ולפגיעה בחיי אדם, לרבות חפים מפשע.",מתחם העונש ההולם
"ת""פ 189-01-16","אשר לנסיבות ביצוע העבירות, הנשק שרכש הנאשם הינו נשק מאולתר מסוג תת מקלע. בשים לב למחסנית ולתחמושת שנרכשו עימו, פוטנציאל הסיכון הטמון בו גבוה. יחד עם זאת, לא ניתן להתעלם מכך שהנאשם נתפס בכף בסמוך לאחר רכישת הנשק והתחמושת, ועל כן הובלת הנשק ונשיאתו נמשכה זמן קצר ולא גרמה לנזק מכל סוג שהוא. בניגוד למקרים אחרים הנדונים בפסיקה, לא יוחס לנאשם מניע מסוים ברכישת הנשק. הנאשם מסר בעת חקירתו במשטרה כי רכישת הנשק נועדה לצורכי ציד.",מתחם העונש ההולם
"ת""פ 189-01-16","מדיניות הענישה בעבירות נשק הינה מחמירה, בשל הסיכון הממשי שהן יוצרות לשלום הציבור ובטחונו. בית-המשפט העליון קבע כי יש ליתן לשיקול ההרתעה, הן של היחיד והן של הרבים, משקל של ממש בעבירות אלה (ראו למשל: ע""פ 2398/14 אלהזייל נ' מדינת ישראל (8.7.2014); ע""פ 5681/14 מדינת ישראל נ' טאטור (1.2.2015)).",מתחם העונש ההולם
"ת""פ 189-01-16","בפסק-דין מהעת האחרונה (ת""פ (מחוזי מרכז) 49160-11-15 מדינת ישראל נ' נאסר (10.4.2016), אליו הפנתה המאשימה, עמדתי על ריבוי עבירות הנשק במחוז המרכז, על חלקם הגדול של צעירים מקרב מבצעי עבירות אלה, ועל כך שהפיכתם של העבירות ל""מכת מחוז"" של ממש, מחייבת החמרה נוספת בענישה. יחד עם זאת, עמדתי על כך שבהתאם להלכות בית-המשפט העליון, החמרה זו בענישה ראוי שתעשה בהדרגתיות ובמתינות.",מתחם העונש ההולם
"ת""פ 189-01-16","באותו מקרה דובר בנשק מסוג אקדח, שהוחזק כשהוא מוסלק יחד עם שתי מחסניות וכדורים תואמים בשדה הסמוך לביתו של הנאשם לאורך תקופה של 10 ימים. כ-10 ימים לאחר הטמנת הנשק, בשעת לילה מאוחרת, נטל הנאשם את האקדח, כשהוא טעון באחת המחסניות ובתוכה 6 כדורים, הניח אותו מתחת למושב הנהג ברכבו, אסף אדם נוסף, והשניים נסעו ברחובות העיר טירה.",מתחם העונש ההולם
"ת""פ 189-01-16","באותו מקרה קבעתי כי מתחם העונש ההולם את העבירות נע בין 18 ל-40 חודשי מאסר בפועל. ואולם, ברי כי נסיבות החזקת ונשיאת הנשק באותו מקרה חמורות מענייננו.",מתחם העונש ההולם
"ת""פ 189-01-16","מקרה דומה יותר לענייננו נדון בת""פ (מחוזי מרכז) 6136-07-14 מדינת ישראל נ' שריתאח (6.1.2015). דובר בנאשם שנסע יחד עם אחרים לנעלין, שם רכש נשק תת מקלע דמוי ""קרל גוסטב"" וכן מחסנית ו-9 כדורים. הנאשם הסליק את הנשק והמחסנית, ואז המשיך בנסיעה. מטרת רכישת הנשק הייתה ביצוע ירי באירוע חתונה. הנשק נתפס בסמוך לאחר מכן, מבלי שנגרם נזק מכל סוג שהוא. בית-המשפט (כב' סגנית הנשיא, השופטת מרוז) קבע כי בנסיבות אלה, מתחם העונש ההולם נע בין 10 ל-36 חודשי מאסר בפועל.",מתחם העונש ההולם
"ת""פ 189-01-16","בע""פ 4945/13 מדינת ישראל נ' סלימאן (19.1.2014) נדון עניינו של משיב שרכש נשק מסוג ""קרל גוסטב"", מחסנית וכדורים, וירה באמצעות הנשק ירייה אחת באוויר בחורשה סמוכה ליישוב. לאחר מכן הטמין את הנשק במקום מסתור. בהמשך, נהג המשיב ברכב בעיר כשהוא נושא את הנשק והתחמושת בתא המטען. משהבחין בשוטרים, נטש המשיב את הרכב כשהוא מונע ונמלט מהמקום. בית-המשפט העליון קיבל את ערעור המדינה על קולת העונש, וקבע כי מתחם העונש ההולם את המעשים נע בין 12 ל-36 חודשי מאסר בפועל.",מתחם העונש ההולם
"ת""פ 189-01-16","מתחם זהה נקבע במקרים נוספים הדומים לענייננו (ראו למשל: ת""פ (מחוזי תל-אביב-יפו) 6904-12-14 מדינת ישראל נ' כבהא (30.4.2015)).",מתחם העונש ההולם
"ת""פ 189-01-16","יצוין כי ההגנה הפנתה למספר פסקי-דין, בהם נגזרו על נאשמים בעבירות של החזקה והובלת נשק עונשי מאסר לתקופה של 10 חודשים, אך מדובר במקרים שנסיבותיהם שונות מענייננו, ואשר לא כללו רכישה לא חוקית של הנשק.",מתחם העונש ההולם
"ת""פ 189-01-16","בהתחשב בערך החברתי שנפגע מביצוע העבירות, במידת הפגיעה בו, בנסיבות ביצוע העבירות, ובמדיניות הענישה הנוהגת, אני קובעת כי מתחם העונש ההולם את האישום השני נע בין 12 ל-36 חודשי מאסר בפועל.",מתחם העונש ההולם
"ת""פ 189-01-16","במסגרת הנסיבות שאינן קשורות בביצוע העבירות, שקלתי לקולא את לקיחת האחריות והחרטה שמביע הנאשם על המעשים שביצע. עם זאת יש לסייג ולומר שהראיות בתיק לא אפשרו כפירה שכן הנאשם נתפס בכף וכן אשמו עלה גם מתוצרי צווי האזנת סתר.",גזירת עונשו של הנאשם
"ת""פ 189-01-16","התחשבתי גם ברקע לביצוע העבירות, משבר נפשי אליו נקלע הנאשם בשל נסיבותיו המשפחתיות.",גזירת עונשו של הנאשם
"ת""פ 189-01-16","שקלתי לחומרא את הרשעתו של הנאשם בשני אישומים שונים, בעבירות שלכל אחת מהן חומרה נפרדת, ועל כן אין מדובר במעידה חד פעמית. יחד עם זאת, יצוין כי מדובר בעבירות שבוצעו בפער זמנים של שלושה ימים בלבד.",גזירת עונשו של הנאשם
"ת""פ 189-01-16","לנאשם ארבע הרשעות ישנות בעבירות רכוש, האחרונה שבהם משנת 2002, בגינן נידון למאסרים מותנים ולקנסות. ב-14 השנים האחרונות ניהל הנאשם אורח חיים נורמטיבי, הקים עסק ועבד לפרנסתו. המאסר אותו ירצה הנאשם במסגרת הליך זה הינו מאסרו הראשון בכליאה, והדבר מצדיק התחשבות מסוימת בעת קביעת תקופת המאסר. עוד יצוין כי משפחתו של הנאשם היא משפחה נורמטיבית, ובכוונתה לסייע לו להשתקם לאחר שחרורו מהמאסר.",גזירת עונשו של הנאשם
"ת""פ 189-01-16","בשים לב לנסיבות השונות לקולא ולחומרא, החלטתי לגזור על הנאשם עונש כולל המצוי באמצעו של מתחם הענישה, כמפורט להלן:",גזירת עונשו של הנאשם
"ת""פ 189-01-16","26 חודשים מאסר בפועל, שימנו החל מיום מעצרו- 13.12.2015.",גזירת עונשו של הנאשם
"ת""פ 189-01-16","10 חודשים מאסר על תנאי, והתנאי הוא שלא יעבור בתוך 3 שנים מיום שחרורו מהמאסר עבירת נשק מסוג פשע.",גזירת עונשו של הנאשם
"ת""פ 189-01-16","6 חודשים מאסר על תנאי, והתנאי הוא שלא יעבור בתוך 3 שנים מיום שחרורו מהמאסר עבירה לפי פקודת הסמים המסוכנים.",גזירת עונשו של הנאשם
"ת""פ 189-01-16","בהעדר התנגדות מטעם ההגנה, ומאחר שהרכב שימש לביצוע עבירות הנשק, אני מורה על חילוט רכבו של הנאשם, מסוג סובארו, שמספרו 3608123.",גזירת עונשו של הנאשם
"ת""פ 189-01-16","קנס כספי בסך 5,000 ₪ או 60 ימי מאסר תחתיו. הקנס ישולם ב-5 תשלומים שווים ורצופים, הראשון שבהם ביום 1.9.2016. גובה הקנס נקבע בהתחשב בחילוט הרכב.",גזירת עונשו של הנאשם
"ת""פ 189-01-16","54678313ניתן והודע היום, כ""ב בתמוז תשע""ו, 28.7.2016, במעמד הנוכחים. ",5129371זכות ערעור לבית-המשפט העליון תוך 45 ימים מהיום.
"ת""פ 189-01-16",נוסח מסמך זה כפוף לשינויי ניסוח ועריכה               ,רות לורך 54678313
"ת""פ 189-01-16","בעניין עריכה ושינויים במסמכי פסיקה, חקיקה ועוד באתר נבו – הקש כאן",רות לורך 54678313
