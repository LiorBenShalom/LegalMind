verdict,text,part
"ת""פ 45747-05-17","ת""פ 45747-05-17 מדינת ישראל נ' סרחאן(עציר)",בית המשפט המחוזי בחיפה
"ת""פ 45747-05-17","ב""כ המאשימה: עו""ד שגב אדלר",נוכחים:
"ת""פ 45747-05-17","ב""כ הנאשם: עו""ד מיכאל כרמל",נוכחים:
"ת""פ 45747-05-17","חוק העונשין, תשל""ז-1977: סע'  29, 40ט', 144(ב), 287(א), 402.ב",חקיקה שאוזכרה: 
"ת""פ 45747-05-17","הנאשם הורשע, על פי הודייתו, בעובדות כתב אישום, שתוקן במסגרת הסדר טיעון, בעבירות   בנשק, לפי סעיף 144(ב) רישא+29 לחוק העונשין, תשל""ז-1977 (להלן: ""חוק העונשין""), שוד בנסיבות מחמירות, לפי סעיף 402(ב)+29 לחוק העונשין והפרת הוראה חוקית לפי סעיף 287(א) לחוק העונשין (להלן: ""כתב האישום"").",גזר דין
"ת""פ 45747-05-17","הסדר הטיעון כלל הסכמה חלקית לגבי טווחי הענישה, כאשר הוסכם כי המאשימה תעתור להטלת חמש שנות מאסר בפועל ואילו ההגנה תבקש להסתפק בשלוש שנים.",גזר דין
"ת""פ 45747-05-17",הוסכם עוד כי הצדדים יטענו באופן חופשי לגבי יתר רכיבי הענישה.,גזר דין
"ת""פ 45747-05-17",1.,כתב האישום
"ת""פ 45747-05-17","מחמד אדריס (להלן: ""המתלונן"") הוא הבעלים של חנות לממכר דברי מזון וכרטיסי זכייה של מפעל הפיס בכפר מג'ד אל כרום (להלן: ""החנות"").",כתב האישום
"ת""פ 45747-05-17",2.,כתב האישום
"ת""פ 45747-05-17","ביום 25/4/2017 בשעה 21:45 או בסמוך לכך סגר המתלונן את החנות, וצעד לכיוון ביתו בכפר, כשהוא נושא על כתפו תיק, ובתוכו פידיון החנות בסכום של 3,500 ₪, ארנק קטן ובתוכו 1,000 ₪ ,עשרות רבות של כרטיסי זכיה, ושיק על סך 1,420 ₪ (התיק ותכולתו ייקראו להלן: ""התיק"").",כתב האישום
"ת""פ 45747-05-17",3.,כתב האישום
"ת""פ 45747-05-17","בעודו בדרכו, הגיחו מאחורי המתלונן הנאשם ועלאא חמדאן (להלן: ""עלאא"") על קטנוע (להלן: ""הקטנוע"") כשעלאא נוהג בקטנוע והנאשם יושב מאחוריו, במטרה לשדוד את המתלונן.",כתב האישום
"ת""פ 45747-05-17","הנאשם ועלאא נשאו והובילו, שלא כדין, בצוותא חדא, אקדח (להלן: ""האקדח"").",כתב האישום
"ת""פ 45747-05-17",4.,כתב האישום
"ת""פ 45747-05-17","בהגיעם סמוך למתלונן, עצרו הנאשם ועלאא את הקטנוע.",כתב האישום
"ת""פ 45747-05-17","הנאשם אחז בתיק שנשא המתלונן על כתפו, ומשך אותו אליו, תוך שהוא דורש מהמתלונן להביא לו את התיק.",כתב האישום
"ת""פ 45747-05-17","המתלונן המשיך לאחוז בתיק, ולמשוך אותו לעברו.",כתב האישום
"ת""פ 45747-05-17","הנאשם הוציא את האקדח ממכנסיו, וירה כדור אחד לעבר רגליו של המתלונן (להלן: ""הירי"").",כתב האישום
"ת""פ 45747-05-17","בזמן הירי, הזיז המתלונן את רגלו השמאלית, והכדור פגע בכביש.",כתב האישום
"ת""פ 45747-05-17",5.,כתב האישום
"ת""פ 45747-05-17","בעקבות הירי, שחרר המתלונן את אחיזתו מהתיק.",כתב האישום
"ת""פ 45747-05-17","הנאשם ועלאא נמלטו מהמקום על הקטנוע, כשהם נושאים את התיק, וזאת בכוונה לשלול אותו מהמתלונן שלילת קבע.",כתב האישום
"ת""פ 45747-05-17",6.,כתב האישום
"ת""פ 45747-05-17","בזמנים הרלבנטיים לאירוע המתואר לעיל, אמור היה הנאשם לשהות בתנאי מעצר בית בכפר מג'ד אלכרום, בפיקוח מפקחים, וזאת בהתאם להחלטה שיפוטית שניתנה בתיק מ""ת 49343-12-16.",כתב האישום
"ת""פ 45747-05-17",7.,כתב האישום
"ת""פ 45747-05-17",נטען כי במעשיהם המתוארים לעיל:,כתב האישום
"ת""פ 45747-05-17","הנאשם ועלאא, נשאו והובילו, בצוותא חדא, נשק בלא רשות על פי דין.",כתב האישום
"ת""פ 45747-05-17","הנאשם ועלאא גנבו, בצוותא חדא, מהמתלונן את התיק, כאשר בשעת מעשה               ובתכוף לפניו ביצעו מעשה אלימות כדי להשיג את הדבר הנגנב ולמנוע התנגדות לגניבתו או להתגבר עליה, כשהם מזויינים בנשק, ובחבורה.",כתב האישום
"ת""פ 45747-05-17",הנאשם הפר הוראה שניתנה מאת בית משפט.,כתב האישום
"ת""פ 45747-05-17","ביום 26.9.2017 הודיעו הצדדים כי הגיעו להסדר טיעון, כפי שפורט לעיל בפתח גזר הדין.",כתב האישום
"ת""פ 45747-05-17","מטעם המאשימה העיד המתלונן, מר מחמד אדריס, שסיפר כי האירוע שחווה היה טראומטי בעבורו וכי בעקבותיו הוא אושפז בבית חולים ומטופל בתרופות.",ראיות הצדדים לעונש
"ת""פ 45747-05-17",לעניין זה הוגש תיעוד רפואי (מע/1).,ראיות הצדדים לעונש
"ת""פ 45747-05-17","מטעם הנאשם הוגשו מסמכים רפואיים בעניינם של הוריו (נע/1) ומסמכי הוצל""פ של הליכים המתנהלים כנגד אביו ואחותו (נע/2).",ראיות הצדדים לעונש
"ת""פ 45747-05-17","בטיעוניה, ציינה המאשימה כי בגיבוש הסדר הטיעון נתנה דעתה לחומרת העבירות בהן הורשע הנאשם וכן לערכים המוגנים שנפגעו כתוצאה מביצוע העבירות.",טיעוני המאשימה לעונש 
"ת""פ 45747-05-17","זאת לצד העובדה שהנאשם נעדר עבר פלילי, אשר נטל אחריות על מעשיו.",טיעוני המאשימה לעונש 
"ת""פ 45747-05-17","ביחס לנסיבות ביצוע העבירה, הדגישה המאשימה את העובדה שלביצוע העבירה קדם תכנון, כאשר הנאשם ועלאא הגיחו מאחורי המתלונן, שבידו הפדיון היומי מן העסק, כשהם מצוידים בנשק חם.",טיעוני המאשימה לעונש 
"ת""פ 45747-05-17","כן התייחסה המאשימה לנזק שהיה צפוי להיגרם כתוצאה מביצוע העבירה, וציינה כי נשיאת הנשק ברחבי הכפר מג'ד אל כרום העמידה בסיכון פוטנציאלי את כל מי שנקרה בדרכו של הנאשם, זאת כאשר הנאשם לא הסתפק בנשיאת הנשק אלא אף עשה בו שימוש לאחר שהמתלונן ניסה להתנגד לגניבת התיק, וירה בו לעבר רגליו.",טיעוני המאשימה לעונש 
"ת""פ 45747-05-17","למרבה המזל, ולאור תושייתו, לא נפגע המתלונן מן הירי.",טיעוני המאשימה לעונש 
"ת""פ 45747-05-17","לעניין הנזק שנגרם מן העבירות ציינה המאשימה את הפחד והאימה שנגרמו למתלונן, כמו גם את הנזק הכספי שנגרם לו.",טיעוני המאשימה לעונש 
"ת""פ 45747-05-17","עוד ציינה המאשימה לחומרה את העובדה, כי הנאשם ביצע את העבירות שעה שהיה עליו להימצא במעצר בית.",טיעוני המאשימה לעונש 
"ת""פ 45747-05-17","עובדה זו מלמדת, לשיטתה, על תעוזה עבריינית יוצאת דופן ומוכיחה כי מדובר במי שאין לו חשש מפני החוק ומערכת המשפט.",טיעוני המאשימה לעונש 
"ת""פ 45747-05-17",כנסיבה נוספת לחומרה צוינה העובדה כי הנשק בו נעשה שימוש לביצוע העבירות לא נתפס.,טיעוני המאשימה לעונש 
"ת""פ 45747-05-17",המאשימה הפנתה לפסקי דין בהם נגזרו על מורשעים בעבירת השוד (בחלק מהמקרים בצירוף עם עבירות בנשק) עונשים הנעים בין 4.5 ל-5.5 שנות מאסר בפועל.,טיעוני המאשימה לעונש 
"ת""פ 45747-05-17","נוכח האמור, ביקשה המאשימה מבית המשפט להטיל על הנאשם מאסר בפועל ברף העליון של ההסדר, קרי 5 שנים, זאת בנוסף למאסר מותנה לתקופה משמעותית, קנס כספי ופיצויים לטובת המתלונן.",טיעוני המאשימה לעונש 
"ת""פ 45747-05-17","בטיעוניו לעונש, ביקש הסנגור לאמץ את הסדר הטיעון על הטווחים שנקבעו בו.",טיעוני ההגנה לעונש
"ת""פ 45747-05-17","בדבריו, ציין כי בטרם הסתבכותו של הנאשם בתיק זה, חרב עליו עולמו עת נעצר לחודשים רבים ונחקר בגין מעורבות בביצוע עבירת רצח, ואולם בסופו של יום הואשם בעבירת סיוע לאחר מעשה, בלבד.",טיעוני ההגנה לעונש
"ת""פ 45747-05-17","בגין אותו תיק הוא שהה במעצר בית, שהופר על ידו במסגרת התיק דנא.",טיעוני ההגנה לעונש
"ת""פ 45747-05-17",הסנגור הרחיב על אודות הנסיבות שהביאו את הנאשם לביצוע העבירות במקרה דנא.,טיעוני ההגנה לעונש
"ת""פ 45747-05-17","לדבריו, בעקבות ניהול ההגנה המשפטית בתיק הסיוע ומעצר הבית בו היה נתון, נקלעו הנאשם ומשפחתו לקשיים כלכליים, ועובדה זו הביאה אותו לביצוע המעשים נשוא כתב האישום.",טיעוני ההגנה לעונש
"ת""פ 45747-05-17","הנאשם לקח אחריות על מעשיו בהזדמנות הראשונה, חסך זמן שיפוטי ניכר וכן חסך את עדות המתלונן.",טיעוני ההגנה לעונש
"ת""פ 45747-05-17",הסניגור הפנה לפסיקה התומכת בעמדתו ביחס לעונש שיש להטיל על הנאשם.,טיעוני ההגנה לעונש
"ת""פ 45747-05-17","נוכח כל האמור לעיל, ביקש הסנגור להטיל על הנאשם מאסר ברף התחתון של הטווח המוסכם, קרי 3 שנים.",טיעוני ההגנה לעונש
"ת""פ 45747-05-17",בדברו האחרון ביקש הנאשם סליחה על מעשיו הן מבית המשפט והן מהמתלונן.,דבר הנאשם
"ת""פ 45747-05-17","ככלל, מתחם העונש ההולם ייקבע בהתאם לעקרון ההלימה, ולשם כך נדרש בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, כמפורט בסעיף 40ט' לחוק העונשין.",דיון והכרעה – קביעת מתחם הענישה ההולם
"ת""פ 45747-05-17",מעשיו של הנאשם הם קשים וחמורים.,דיון והכרעה – קביעת מתחם הענישה ההולם
"ת""פ 45747-05-17","בעת שהיה אמור לשהות במעצר בית בגין מעורבותו בתיק אחר, הפר את הוראות בית המשפט, במטרה לבצע עבירות נוספות.",דיון והכרעה – קביעת מתחם הענישה ההולם
"ת""פ 45747-05-17","בתוך כך, נשא הנאשם נשק על גופו, חבר לאחֵר ויחד הם שדדו את המתלונן, כשהנאשם אף יורה לעברו, ירייה שלמרבה המזל החטיאה את מטרתה.",דיון והכרעה – קביעת מתחם הענישה ההולם
"ת""פ 45747-05-17",הנאשם במעשיו החמורים פגע בערכים חברתיים רבים.,דיון והכרעה – קביעת מתחם הענישה ההולם
"ת""פ 45747-05-17","כך, בביצוע עבירות בנשק יצר הנאשם סיכון ממשי לשלום הציבור; בעבירת השוד פגע הנאשם בביטחונו של הציבור להלך בחופשיות ברחובות וכן בשלמות גופם ורכושם של יחידים בחברה; בהפירו את מעצר הבית בו היה נתון פגע בשלטון החוק, במעמדו של בית המשפט ובאפקטיביות של חלופות מעצר (ע""פ 1261/15 מדינת ישראל נ' יוסף דלאל [3.9.2015] לעניין: ""עניין דלאל"").",דיון והכרעה – קביעת מתחם הענישה ההולם
"ת""פ 45747-05-17",עבירות אלה ראויות לתגובה עונשית הולמת.,דיון והכרעה – קביעת מתחם הענישה ההולם
"ת""פ 45747-05-17","בית המשפט העליון עמד לא אחת על כך שעבירות בנשק הפכו זה מכבר למכת מדינה של ממש שיש צורך להתייחס אליהן בחומרה, זאת מן הטעם שהן פוגעות בשלום הציבור.",דיון והכרעה – קביעת מתחם הענישה ההולם
"ת""פ 45747-05-17","(ראו: ע""פ 3877/16‏  פאדי ג'באלי נ' מדינת ישראל (17.11.2016); ע""פ 5900/15 אייל מעוז נ' מדינת ישראל (10.5.2016); ע""פ 8959/14 דניאל בן סימון נ' מדינת ישראל (24.6.2015).",דיון והכרעה – קביעת מתחם הענישה ההולם
"ת""פ 45747-05-17","ואם כך הוא המצב ביחס לנשיאת נשק כשלעצמה, הרי שהדברים מתעצמים, מכוח קל וחומר, כאשר נעשה בנשק שימוש של ממש.",דיון והכרעה – קביעת מתחם הענישה ההולם
"ת""פ 45747-05-17","אשר לעבירת השוד נפסק כי ""התופעה של שוד אזרחים תמימים בצהרי היום היא מן התופעות הקשות שהפכו נפוצות במקומותינו והן מחייבות ענישה מחמירה שתבטיח עקירת דפוס התנהגות זה, הפוגע בביטחון האישי של הציבור"" (ע""פ 1803/07 אברמוב נ' מדינת ישראל (27.5.2007); ראו גם ע""פ 4572/13 אבו נאג'י נ' מדינת ישראל (2.2.2014).",דיון והכרעה – קביעת מתחם הענישה ההולם
"ת""פ 45747-05-17",לא בכדי נקבע בצידה של עבירת השוד בנסיבות מחמירות עונש כבד של 20 שנות מאסר.,דיון והכרעה – קביעת מתחם הענישה ההולם
"ת""פ 45747-05-17","הצורך להילחם בתופעת עבירות השוד המבוצעות, למרבה הצער, חדשות לבקרים הודגש גם בע""פ 6339/12 פלוני נ' מדינת ישראל (21.4.2013) שם נקבע כי:",דיון והכרעה – קביעת מתחם הענישה ההולם
"ת""פ 45747-05-17","כן ראו דברי בית המשפט בע""פ 4125/14 ‏תאופיק חרב נ' מדינת ישראל (6.1.2015), לעניין מנעד החומרה של העבירה, וכפועל יוצא ממנו רמת הענישה המתבקשת:",דיון והכרעה – קביעת מתחם הענישה ההולם
"ת""פ 45747-05-17","בענייננו, עבירת השוד בנסיבות מחמירות בוצעה בצוותא, לאחר תכנון, ותוך שימוש בנשק חם.",דיון והכרעה – קביעת מתחם הענישה ההולם
"ת""פ 45747-05-17","לא מדובר באירוע ספונטי או מעידה רגעית אלא במעשה שתוכנן היטב, כפי שעולה מנסיבותיו, תוך שהנאשם ועלאא מצטיידים באקדח, קטנוע ובוחרים להם קרבן שזה עתה סגר את עסקו ונושא עמו את פידיון יומו.",דיון והכרעה – קביעת מתחם הענישה ההולם
"ת""פ 45747-05-17",נשיאת הנשק מוסיפה נדבך נוסף של חומרה יתרה.,דיון והכרעה – קביעת מתחם הענישה ההולם
"ת""פ 45747-05-17",השימוש באותו נשק אף הוא מלמד על תעוזה והעדר מורא מפני החוק.,דיון והכרעה – קביעת מתחם הענישה ההולם
"ת""פ 45747-05-17","ניתן לתאר על נקלה כיצד יכול היה האירוע להסתיים באופן שונה לגמרי, ולהוביל לפגיעה בשלמות גופו של המתלונן שלא לומר לקיפוח חייו.",דיון והכרעה – קביעת מתחם הענישה ההולם
"ת""פ 45747-05-17","כאילו בכך לא די, המעשים הקשים האמורים בוצעו שעה שהנאשם היה מצווה להימצא במעצר בית, תוך הפרת החלטה שיפוטית שניתנה בעניינו.",דיון והכרעה – קביעת מתחם הענישה ההולם
"ת""פ 45747-05-17","בכך הוכיח הנאשם כי אין הוא ראוי לאמון שנתן בו בית המשפט, ואין החוק מטיל עליו את מוראו.",דיון והכרעה – קביעת מתחם הענישה ההולם
"ת""פ 45747-05-17","העבירה שעניינה הפרת הוראה חוקית היא אמנם קלה יותר ביחס ליתר העבירות בהן הורשע הנאשם, ואולם אין היא חסרת משקל לעניין העונש.",דיון והכרעה – קביעת מתחם הענישה ההולם
"ת""פ 45747-05-17","יפים לעניין זה דברי בית המשפט בעניין דלאל הנ""ל:",דיון והכרעה – קביעת מתחם הענישה ההולם
"ת""פ 45747-05-17",...,דיון והכרעה – קביעת מתחם הענישה ההולם
"ת""פ 45747-05-17","מוצב תמרור אזהרה ליוסף ולשכמותו, שלא יחשבו בלבם שאם שדדו, הרי שבריחה ממעצר איננה אלא סרח עודף זניח.",דיון והכרעה – קביעת מתחם הענישה ההולם
"ת""פ 45747-05-17",(ההדגשה שלי - א.ט.),דיון והכרעה – קביעת מתחם הענישה ההולם
"ת""פ 45747-05-17","לאור כל האמור לעיל, ולאחר ששקלתי את העבירות בהן הורשע הנאשם, חומרתן ונסיבות ביצוען, כמו גם את מדיניות הענישה הנוהגת בפסיקה, אני רואה להעמיד את מתחם העונש הראוי, בהתבסס על עקרון ההלימה, בטווח שבין 4 ל- 6.5 שנות מאסר לכלל העבירות.",דיון והכרעה – קביעת מתחם הענישה ההולם
"ת""פ 45747-05-17","בשלב גזירת עונשו של הנאשם מצווה בית המשפט לשקול שיקולים אינדיבידואליים הנוגעים לעברו של הנאשם, נסיבותיו האישיות, לקיחת אחריות על ידו וכיו""ב.",גזירת העונש בתוך המתחם 
"ת""פ 45747-05-17","לקולא אני רואה להתחשב בגילו הצעיר יחסית של הנאשם – 24 בעת ביצוע העבירות, בהודייתו בכתב האישום, בלקיחת האחריות על מעשיו ובצער שהביע.",גזירת העונש בתוך המתחם 
"ת""פ 45747-05-17",מדובר במי שזו הסתבכותו הראשונה בפלילים ואין לחובתו הרשעות קודמות וגם נתון זה מובא בחשבון בעת גזירת עונשו.,גזירת העונש בתוך המתחם 
"ת""פ 45747-05-17","על יסוד מקבץ השיקולים שמניתי לעיל, אני גוזר על הנאשם את העונשים הבאים:",גזירת העונש בתוך המתחם 
"ת""פ 45747-05-17",4.5 שנות מאסר בפועל.,גזירת העונש בתוך המתחם 
"ת""פ 45747-05-17","למען הסר ספק, ימי המעצר עד תום ההליכים בו מצוי הנאשם בגין תיק הסיוע (תפ""ח 49325-12-16) - לא ינוכו מן העונש; ככל שיורשע הנאשם בתיק האמור וייגזר עליו עונש מאסר, יש להניח כי בית המשפט שם יורה על ניכוי ימי המעצר מתוך אותו עונש, ככל שימצא לנכון.",גזירת העונש בתוך המתחם 
"ת""פ 45747-05-17",ב.,גזירת העונש בתוך המתחם 
"ת""פ 45747-05-17",12 חודשי מאסר על תנאי למשך 3 שנים לבל יעבור עבירות נשק או עבירת שוד ויורשע בגינן.,גזירת העונש בתוך המתחם 
"ת""פ 45747-05-17","פיצוי כספי למתלונן בסך 10,000 ₪, שישולם ב- 10 תשלומים חודשיים שווים ורצופים בסך 1,000 ₪ כל אחד.",גזירת העונש בתוך המתחם 
"ת""פ 45747-05-17",מועד התשלום הראשון יחול ביום 1.4.2018 ויתר התשלומים ב-1 לכל חודש שלאחריו.,גזירת העונש בתוך המתחם 
"ת""פ 45747-05-17","לא שולם אחד התשלומים במועדו, יעמוד כל סכום הפיצוי לפירעון מיידי, בניכוי הסכומים ששולמו על חשבון ובתוספת הפרשי ריבית והצמדה כחוק על יתרת הסכום, וזאת החל מהיום ועד התשלום המלא בפועל.",גזירת העונש בתוך המתחם 
"ת""פ 45747-05-17","5129371ניתן היום,  י""ג שבט תשע""ח, 29 ינואר 2018, בנוכחות הצדדים.",זכות ערעור לבית המשפט העליון תוך 45 ימים.
"ת""פ 45747-05-17",נוסח מסמך זה כפוף לשינויי ניסוח ועריכה,אמיר טובי 54678313
"ת""פ 45747-05-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",אמיר טובי 54678313
