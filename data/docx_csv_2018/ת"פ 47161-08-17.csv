verdict,text,part
"ת""פ 47161-08-17","ת""פ 47161-08-17 מדינת ישראל נ' עאסלה(עציר)",בית המשפט המחוזי בחיפה
"ת""פ 47161-08-17","חוק העונשין, תשל""ז-1977: סע'  40ט (א), 144(א), 144(ב)",חקיקה שאוזכרה: 
"ת""פ 47161-08-17","הנאשם הורשע על סמך הודייתו, בעבירה של החזקת נשק, לפי סעיף 144(א) רישא וסיפא לחוק העונשין, התשל""ז-1977 (להלן: ""חוק העונשין"") ועבירת הובלה ונשיאה של נשק, לפי סעיף 144(ב) רישא וסיפא לחוק העונשין.",גזר דין
"ת""פ 47161-08-17","ההודייה ניתנה במסגרת הסדר טיעון אליו הגיעו הצדדים, לאחר שכתב האישום תוקן, ואולם ההסדר לא כלל הסכמה לעניין העונש.",גזר דין
"ת""פ 47161-08-17","בעובדות כתב האישום המתוקן (להלן: ""כתב האישום"") נאמר כי הנאשם התגורר בביתו הנמצא בעיר עראבה.",עובדות כתב האישום
"ת""פ 47161-08-17","במהלך חודש יולי 2017, בסמוך לבית ספר ""אל זהראא"" שנמצא בסמוך לביתו של הנאשם, רכש הלה מאחר, שזהותו אינה ידועה למאשימה, בלא רשות על פי דין, נשק מאולתר מסוג קרל גוסטב, ובתוכו מחסנית כשהיא ריקה מתחמושת.",עובדות כתב האישום
"ת""פ 47161-08-17","כמו כן, רכש הנאשם מאותו אחר, בלא רשות על פי דין, 105 כדורים בקוטר 9 מ""מ.",עובדות כתב האישום
"ת""פ 47161-08-17","בתמורה לנשק, המחסנית והכדורים, שילם הנאשם לאחר סך של 8,000 ₪.",עובדות כתב האישום
"ת""פ 47161-08-17","לאחר מכן, הוביל הנאשם ונשא את הנשק, המחסנית והכדורים בתוך רכב מסוג מזדה שבו נהג בתוך העיר עראבה, עד שהגיע לביתו.",עובדות כתב האישום
"ת""פ 47161-08-17","מספר ימים לאחר מכן, עטף הנאשם את הנשק, המחסנית ו-23 כדורים בנפרד בניילון נצמד והסתירם על ארון בגדים בחדר השינה בביתו.",עובדות כתב האישום
"ת""פ 47161-08-17","מאותו מועד ועד למעצרו ביום 14.8.17, החזיק הנאשם את הנשק, המחסנית והכדורים בלא רשות על פי דין.",עובדות כתב האישום
"ת""פ 47161-08-17","כאמור, כתב האישום ייחס לנאשם החזקת נשק, הובלתו ונשיאתו בלא רשות על פי דין.",עובדות כתב האישום
"ת""פ 47161-08-17",בטרם נשמעו טיעוני הצדדים לעונש התבקש שירות המבחן לערוך תסקיר בעניינו של הנאשם.,תסקיר שירות המבחן
"ת""פ 47161-08-17","בתסקיר שהוגש מיום 12.2.18 נאמר כי מדובר בנאשם בן 29, נשוי ואב לשלושה ילדים שהתגורר טרם מעצרו עם משפחתו בעראבה ועבד כעצמאי בתחום השיפוצים.",תסקיר שירות המבחן
"ת""פ 47161-08-17",תפקודו במישור התעסוקתי תואר כיציב לאורך השנים.,תסקיר שירות המבחן
"ת""פ 47161-08-17","מעיון בגיליון הרישום הפלילי עולה כי לחובת הנאשם הרשעה בגין עבירת אלימות, בעטיה נידון למאסר אותו ריצה בעבודות שירות ולתקופת מבחן.",תסקיר שירות המבחן
"ת""פ 47161-08-17","בנוסף, לחובתו עבירה של אי קיום צו בית משפט בעבירות מתחום התכנון והבנייה.",תסקיר שירות המבחן
"ת""פ 47161-08-17","בהתייחסו לעבירות נשוא הדיון, הודה הנאשם בביצוען ונטל אחריות על מעשיו.",תסקיר שירות המבחן
"ת""פ 47161-08-17","לדבריו, ברקע ביצוע העבירות עומד סכסוך עם דודו שאיים עליו ועל משפחתו.",תסקיר שירות המבחן
"ת""פ 47161-08-17","בנוסף, ציין כי אלמונים זרקו על ביתו אבנים.",תסקיר שירות המבחן
"ת""פ 47161-08-17","בגין הסכנה המוחשית שנשקפה למשפחתו, החליט, לדבריו, לרכוש נשק לשם הגנה עצמית.",תסקיר שירות המבחן
"ת""פ 47161-08-17","לדבריו, הוא החביא את הנשק בביתו ולא עשה בו כל שימוש.",תסקיר שירות המבחן
"ת""פ 47161-08-17","שירות המבחן העריך כי העבירה הנדונה, כמו גם העבירה הקודמת, משקפת קשיי נפרדות של הנאשם ממשפחת מוצאו והעדר יכולת לקבל החלטות באופן שקול תוך בחינת השלכות התנהגותו.",תסקיר שירות המבחן
"ת""פ 47161-08-17",הנאשם ציין כי התהליך הטיפולי שעבר בקבוצה טיפולית במסגרת שירות המבחן הצליח לחזק את הנפרדות שלו מהוריו וסייע לו לפתח זהות עצמאית שהתבטאה בהקמת משפחה גרעינית ובהקמת עסק עצמאי.,תסקיר שירות המבחן
"ת""פ 47161-08-17","בבואו להעריך את הסיכוי להישנות של מעשים דומים אל מול הסיכוי לשיקום, ציין שירות המבחן כי גורמי הסיכון מתבטאים במעורבות חוזרת בעבירות בעלות רקע דומה של סכסוך משפחתי.",תסקיר שירות המבחן
"ת""פ 47161-08-17","על אף השתלבותו בהליך טיפולי, התקשה הנאשם להפנים וליישם את תכני הטיפול ולהימנע מהסתבכות בעבירה דומה.",תסקיר שירות המבחן
"ת""פ 47161-08-17","בנוסף, התרשם שירות המבחן מקשרים אותם מקיים הנאשם עם גורמים שוליים, קשיי נפרדות וקבלת החלטות פזיזה.",תסקיר שירות המבחן
"ת""פ 47161-08-17","מהמידע שעמד בפני שירות המבחן, עלה כי במצבים בהם הנאשם חש איום על חייו או על חיי הקרובים לו, הוא התקשה לפעול באופן יעיל ותגובתו מגלמת מסוכנות.",תסקיר שירות המבחן
"ת""פ 47161-08-17","לצד זאת, קיימים גם גורמי סיכוי לשיקום המתבטאים בתפקודו התעסוקתי היציב והתקין של הנאשם, תפקודו התקין במעצר ושיתוף הפעולה מצדו בהליך הטיפולי שעבר במסגרת שירות המבחן.",תסקיר שירות המבחן
"ת""פ 47161-08-17",מכאן עולה רמת סיכון בינונית להישנות התנהגות אלימה ורמת חומרה בינונית.,תסקיר שירות המבחן
"ת""פ 47161-08-17","לאור העובדה שההתערבות הטיפולית שניתנה לנאשם בעבר לא תרמה להימנעות ממעורבות נוספת בפלילים, ונוכח חומרת העבירות וריבוי גורמי הסיכון, לא בא שירות המבחן בהמלצה שתסייע בהפחתת הסיכון.",תסקיר שירות המבחן
"ת""פ 47161-08-17","בפתח טיעוניה לעונש, הפנתה המאשימה לחומרת העבירות בהן הורשע הנאשם בציינה כי העונש המרבי הקבוע בגין עבירה של החזקת נשק הוא 7 שנות מאסר ואילו בעבירה של נשיאה והובלת נשק, העונש המרבי עומד על 10 שנות מאסר.",טיעוני הצדדים לעונש
"ת""פ 47161-08-17","בהקשר זה ציינה המאשימה את תפקידו של בית המשפט במלחמה בתופעת האלימות הגואה באמצעות שימוש בנשק, בראש ובראשונה בדרך של הטלת עונשים מחמירים בעבירות החזקת נשק על נגזרותיהן.",טיעוני הצדדים לעונש
"ת""פ 47161-08-17","נאמר כי העבירות בהן הורשע הנאשם פוגעות בערכים מוגנים חשובים ביותר ובהם הגנה על שלמות גופו של אדם, הגנה על בריאות הציבור, מלחמה בהחזקת כלי נשק בלתי חוקי בידי גורמים עבריינים ומניעת העברת נשק לגורמים עוינים.",טיעוני הצדדים לעונש
"ת""פ 47161-08-17","בנסיבות הקשורות בביצוע העבירה, מנתה המאשימה את התכנון שקדם לה העולה מעובדות כתב האישום ובכלל זאת האופן בו השיג הנאשם את הנשק והתחמושת, הובילם לביתו, ארז אותם בניילון נצמד והניחם על ארון הבגדים.",טיעוני הצדדים לעונש
"ת""פ 47161-08-17","עוד הפנתה המאשימה לנזקים הפוטנציאליים שעלולים היו להיגרם מביצוע העבירות, בשים לב לכך שמדובר בנשק אוטומטי בעל פוטנציאל נזק גדול ביותר.",טיעוני הצדדים לעונש
"ת""פ 47161-08-17","באשר לנסיבות שאינן קשורות בביצוע העבירות נשוא הדיון בענייננו, הפנתה המאשימה להרשעותיו הקודמות של הנאשם ובכללן הרשעה בעבירות אלימות חמורות של חבלה חמורה כשהעבריין מזויין.",טיעוני הצדדים לעונש
"ת""פ 47161-08-17","בהתייחס לתסקיר שירות המבחן ציינה המאשימה כי ההסבר שנשמע מפי הנאשם כאילו רכש את הנשק לצורך הגנה עצמית הינו גרסה עובדתית שאינה מוסכמת על המאשימה ואין לעמדה זו ביטוי בעובדות כתב האישום המתוקן, בו הודה הנאשם.",טיעוני הצדדים לעונש
"ת""פ 47161-08-17",המאשימה הפנתה לכך שבסיכומו של דבר לא בא שירות המבחן בכל המלצה טיפולית בעניינו של הנאשם.,טיעוני הצדדים לעונש
"ת""פ 47161-08-17","בהתחשב במקבץ האמור, סבורה המאשימה כי מתחם העונש ההולם המתחייב בגין העבירות בהן הורשע הנאשם נע בין מאסר בפועל למשך שנתיים וחצי ועד חמש שנות מאסר.",טיעוני הצדדים לעונש
"ת""פ 47161-08-17","זאת, לצד מאסר מותנה וחיוב בקנס כספי.",טיעוני הצדדים לעונש
"ת""פ 47161-08-17","לדעת המאשימה, בשקלול הנסיבות, ראוי שהעונש שיושת על הנאשם יהיה במרכז מתחם הענישה המוצע בצירוף מאסר מותנה ארוך ומשמעותי ותשלום קנס לאוצר המדינה.",טיעוני הצדדים לעונש
"ת""פ 47161-08-17","בראשית דבריו, ציין הסנגור כי כאשר הגיעה המשטרה לביתו של הנאשם, הוא כיוון את השוטרים, עוד בטרם החלו בביצוע החיפוש, לערוך את החיפוש בתוך חדר השינה שלו מעל ארון הבגדים.",טיעוני הצדדים לעונש
"ת""פ 47161-08-17","נאמר כי החל מהודעתו הראשונה במשטרה, לאחר תפיסת הנשק, שיתף הנאשם פעולה באופן מלא עם חוקריו ומסר גרסה מפורטת מבלי להסתיר או להחסיר דבר.",טיעוני הצדדים לעונש
"ת""פ 47161-08-17","הנאשם לא ניסה להרחיק עצמו ממעשה העבירה, לא התנער ממעשיו ולא הקשה על חוקריו אלא אישר כי הנשק שייך לו וכי הוא החזיק בו במקום שבו נתפס.",טיעוני הצדדים לעונש
"ת""פ 47161-08-17","בנוסף, סיפק הנאשם פרטים שהיו אך בידיעתו כגון נקודת המפגש בה פגש את האחר ממנו רכש את הנשק, המרחק אותו עשה עד שהגיע לביתו, המחיר ששילם תמורת הנשק ועוד כהנה פרטים.",טיעוני הצדדים לעונש
"ת""פ 47161-08-17","לטענת הסנגור, התנהלות זו מצביעה על יושרו וכנותו של הנאשם ועל הכבוד אותו הוא רוחש לרשויות האכיפה והחוק.",טיעוני הצדדים לעונש
"ת""פ 47161-08-17","אף בהליכים בפני בית המשפט, הודה הנאשם בשלב מוקדם במיוחס לו וביטא בכך חרטה אמיתית וכנה על מעשה העבירה ונטילת אחריות מלאה מצידו על מעשיו.",טיעוני הצדדים לעונש
"ת""פ 47161-08-17","ב""כ הנאשם עמד על הערך החברתי שנפגע כתוצאה מביצוע עבירות נשק.",טיעוני הצדדים לעונש
"ת""פ 47161-08-17","יחד עם זאת, ציין כי עבירות אלה מכילות מדרג רחב של חומרה וכי המקרה העומד לפנינו נמנה על הרף הנמוך המצוי בתחתית סולם החומרה.",טיעוני הצדדים לעונש
"ת""פ 47161-08-17","מדובר באירוע אחד ובודד, מדובר בהובלה ונשיאת נשק למרחק קצר ביותר בין נקודת המפגש הסמוכה לביתו של הנאשם ועד לביתו, אין כל עבירות נלוות כגון שימוש בנשק או ביצוע ירי ולא נגרם כל נזק לרכוש או לאדם.",טיעוני הצדדים לעונש
"ת""פ 47161-08-17","לטענת הסנגור, המקום בו הוחזק הנשק, בתוך חדר השינה בביתו של הנאשם, הוא בבחינת נסיבה לקולא, שכן במקום נעול ושמור כגון זה לא היה כל חשש שהנשק יגיע לידיים זרות ובלתי רצויות.",טיעוני הצדדים לעונש
"ת""פ 47161-08-17","מקום הימצאות הנשק מצביע על כך שלא היתה כל תכנית עבריינית מצד הנאשם ביחס לנשק, אחרת היה דואג להרחיקו מעצמו ומביתו.",טיעוני הצדדים לעונש
"ת""פ 47161-08-17","זאת ועוד, העובדה שהנשק נתפס עם המחסנית וכל הכדורים וכי אלה מצויים בידי המשטרה ללא חסרים מלמדת על כך שהנאשם לא ירה ולו כדור אחד.",טיעוני הצדדים לעונש
"ת""פ 47161-08-17","גם תקופת ההחזקה בנשק, חודש ימים בקירוב, היא בבחינת נסיבה מקלה.",טיעוני הצדדים לעונש
"ת""פ 47161-08-17","העובדה שמדובר בנשק מאולתר אף היא מלמדת, לשיטת הסנגור, על מסוכנות מופחתת.",טיעוני הצדדים לעונש
"ת""פ 47161-08-17","נאמר כי מבלי לזלזל בנשק מסוג זה, הרי הוא פחות מסוכן מכלים משוכללים כגון רובים אוטומטיים או אקדחים.",טיעוני הצדדים לעונש
"ת""פ 47161-08-17","לגבי עבירת הנשיאה וההובלה, טען הסנגור כי כל מעשה עבירה של החזקת נשק כרוך בו מעצם טיבו אלמנט של הובלה ונשיאה.",טיעוני הצדדים לעונש
"ת""פ 47161-08-17","לפי עובדות כתב האישום המתוקן, הנאשם עשה מרחק קצר מהנקודה בה קיבל את הנשק לידיו ועד שהגיע לביתו.",טיעוני הצדדים לעונש
"ת""פ 47161-08-17","לא מדובר במי שיצא מרחובותיה של העיר או אפילו ממתחם שכונת מגוריו, כשהוא נושא ומוביל את הנשק.",טיעוני הצדדים לעונש
"ת""פ 47161-08-17","ב""כ הנאשם הציג אסופת פסיקה המצביעה על עונשים קלים בהרבה מאלו אליהם הפנתה המאשימה.",טיעוני הצדדים לעונש
"ת""פ 47161-08-17","נאמר כי מתחם העונש כפי שהוצג בטיעוני המאשימה הוא מוגזם, קיצוני ואינו תואם את נסיבותיו של הנאשם.",טיעוני הצדדים לעונש
"ת""פ 47161-08-17","בהתייחס לנסיבותיו האישיות של הנאשם, ציין סנגורו כי לבד משתי עבירות בתחום הבנייה, עומדת לחובתו הרשעה מלפני שנים רבות בעבירת אלימות.",טיעוני הצדדים לעונש
"ת""פ 47161-08-17","בנסיבות, לא ניתן לומר כי מדובר בעבריין מועד או מי שסיגל לעצמו התנהגות פלילית.",טיעוני הצדדים לעונש
"ת""פ 47161-08-17","עוד נאמר כי הנאשם מצוי מזה זמן רב במעצר ולמרות הקושי בתנאי המעצר, התנהגותו היתה חיובית למדי.",טיעוני הצדדים לעונש
"ת""פ 47161-08-17",עוד במסגרת הנסיבות האישיות מנה הסנגור את העובדה כי לנאשם שני ילדים קטינים בני שנה וחצי ושלוש וחצי ותינוק שלישי בן חודשים אחדים שנולד במהלך מעצרו.,טיעוני הצדדים לעונש
"ת""פ 47161-08-17",הנאשם הינו המפרנס העיקרי במשפחתו והפגיעה שתגרם למשפחתו הגרעינית מעונש מחמיר הינה קשה.,טיעוני הצדדים לעונש
"ת""פ 47161-08-17","לפיכך, הוצע להסתפק בתקופת המעצר שבה היה הנאשם נתון ולחלופין, להשית עליו מאסר שלא יחרוג מעשרה חודשים לכל היותר.",טיעוני הצדדים לעונש
"ת""פ 47161-08-17","בדברו האחרון, הביע הנאשם צער על מעשיו ובקש מבית המשפט להסתפק בתקופת מעצרו, בציינו כי הוא עבד על עצמו בתקופה זו והשתקם.",דברו האחרון של הנאשם
"ת""פ 47161-08-17","עוד הוסיף כי הוא לא ראה את בנו מאז נולד, נוכח היותו נתון במעצר.",דברו האחרון של הנאשם
"ת""פ 47161-08-17","בבואו לקבוע את מתחם העונש ההולם, על בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, כמפורט בסעיף 40ט (א) לחוק העונשין.",דיון והכרעה
"ת""פ 47161-08-17","הערכים החברתיים שנפגעו מביצוע העבירות בענייננו, הם בראש ובראשונה הערך העליון של שמירה על חיי אדם ושלמות גופו ושלום הציבור וביטחונו.",דיון והכרעה
"ת""פ 47161-08-17",מדובר בעבירות שעלולות להוביל לפגיעה אנושה בערך קדושת החיים ומכאן מתחייבת ענישה מחמירה על מנת למגר העבירות בנשק שהפכו זה מכבר למכת מדינה.,דיון והכרעה
"ת""פ 47161-08-17","בפסיקה הודגש במספר רב של הזדמנויות הצורך שבית המשפט יתרום את תרומתו למיגור תופעה זו, בדרך של הטלת עונשים מרתיעים.",דיון והכרעה
"ת""פ 47161-08-17","עמד על כך בית המשפט בע""פ 1323/13 חסין נ' מדינת ישראל (5.6.2013) בקבעו:",דיון והכרעה
"ת""פ 47161-08-17","בע""פ 27/17 בסל נ' מדינת ישראל (12.12.2017) מהעת האחרונה נאמר כי:",דיון והכרעה
"ת""פ 47161-08-17",בבואי לבחון את הנסיבות הקשורות בביצוע העבירה ראיתי ליתן משקל לעובדה שמדובר בעבירות שקדם להן תכנון מוקדם.,דיון והכרעה
"ת""פ 47161-08-17","מעובדות כתב האישום עולה בבירור כי הנאשם תאם את רכישת הנשק מאותו אדם שמסר אותו לידיו, נערך כספית לאותה רכישה ונקט בפעולות המתחייבות להשלמת העסקה.",דיון והכרעה
"ת""פ 47161-08-17",במובן זה לא מדובר במעידה רגעית או ספונטאנית.,דיון והכרעה
"ת""פ 47161-08-17",עוד ראיתי להביא בחשבון את הנזק הפוטנציאלי העצום שעלול היה להיגרם מביצוע העבירות.,דיון והכרעה
"ת""פ 47161-08-17","מדובר בנשק אוטומטי שעל אף שהוא מאולתר, הרי שיש בו פוטנציאל לפגיעה רבת עוצמה והוא עלול להביא לפגיעות קשות בגוף ובנפש.",דיון והכרעה
"ת""פ 47161-08-17","יפים לעניין זה דברי בית המשפט בע""פ 761/07 מדינת ישראל נ' אדרי (22.2.2007) שם נקבע כי:",דיון והכרעה
"ת""פ 47161-08-17","בע""פ 8416/09 מדינת ישראל נ' חרבוש (9.6.2010) נאמר:",דיון והכרעה
"ת""פ 47161-08-17",בנוסף אני מוצא להתחשב לחומרא בכמות הגדולה של התחמושת אותה רכש הנאשם.,דיון והכרעה
"ת""פ 47161-08-17",מדובר ברכישה של 105 כדורים המהווים כמות בלתי מבוטלת של תחמושת שפוטנציאל הפגיעה שלה עצום.,דיון והכרעה
"ת""פ 47161-08-17","מנגד, לא נעלמה מעיניי העובדה שכתב האישום אינו מייחס לנאשם עבירות נלוות ולא נטען כי נעשה שימוש כלשהו בכלי הנשק.",דיון והכרעה
"ת""פ 47161-08-17","יתר על כן, התחמושת נתפסה במלואה והועברה לידי המשטרה ללא חסרים, עובדה המלמדת על כך שלא נעשה בה כל שימוש.",דיון והכרעה
"ת""פ 47161-08-17",עוד עולה מעובדות כתב האישום כי העסקה של רכישת הנשק התבצעה בסמוך לביתו של הנאשם.,דיון והכרעה
"ת""פ 47161-08-17",ומכאן שההובלה והנשיאה נעשו לפרק זמן קצר ולמרחק לא רב.,דיון והכרעה
"ת""פ 47161-08-17",גם בכך אני רואה משום נסיבה לקולא.,דיון והכרעה
"ת""פ 47161-08-17","בהביאי בחשבון את הערכים החברתיים שנפגעו כתוצאה מביצוע העבירות נשוא ענייננו, את מידת הפגיעה בהם, את נסיבות ביצוע העבירות כמפורט לעיל ואת מדיניות הענישה הנהוגה, אני סבור כי מתחם העונש ההולם במקרה דידן נע בין 10 - 36 חודשי מאסר בפועל.",דיון והכרעה
"ת""פ 47161-08-17",בנסיבות שאינן קשורות בביצוע העבירה ראיתי להתחשב בהודייתו של הנאשם עוד בחקירתו במשטרה ובטרם החלה שמיעת הראיות בתיק.,הנסיבות שאינן קשורות בביצוע העבירה
"ת""פ 47161-08-17","הודייה זו לא רק שהביאה לחסכון בזמן שיפוטי יקר, אלא שהיא מגלמת בחובה גם נטילת אחריות מצד הנאשם על מעשיו.",הנסיבות שאינן קשורות בביצוע העבירה
"ת""פ 47161-08-17","בנוסף, יש להביא בחשבון את עברו של הנאשם.",הנסיבות שאינן קשורות בביצוע העבירה
"ת""פ 47161-08-17",לנאשם שלוש הרשעות קודמות אולם שתיים מהן בתחום התכנון והבניה ועל כן איני רואה לייחס להן משקל רב.,הנסיבות שאינן קשורות בביצוע העבירה
"ת""פ 47161-08-17",הרשעתו השלישית של הנאשם היא מתחום האלימות ואותה יש לזקוף לחובתו.,הנסיבות שאינן קשורות בביצוע העבירה
"ת""פ 47161-08-17",לא מדובר בעבירה מלפני שנים רבות שכן הרשעתו בעבירה זו היא משנת 2011.,הנסיבות שאינן קשורות בביצוע העבירה
"ת""פ 47161-08-17","יחד עם זאת, אין לומר כי בפנינו ניצב נאשם בעל עבר מכביד שבחר לו בדרך חיים עבריינית.",הנסיבות שאינן קשורות בביצוע העבירה
"ת""פ 47161-08-17","בנוסף, התמונה המצטיירת מתסקיר שירות המבחן על אודות הנאשם הנה בכללה חיובית, הגם שלא באה המלצה טיפולית לגביו.",הנסיבות שאינן קשורות בביצוע העבירה
"ת""פ 47161-08-17","מדובר במי ששמר על יציבות תעסוקתית, הקים משפחה אותה הוא מפרנס ומי שמקיים, באופן כללי, אורח חיים נורמטיבי.",הנסיבות שאינן קשורות בביצוע העבירה
"ת""פ 47161-08-17",לפיכך ראיתי לקבוע את עונשו של הנאשם בצדו התחתון של המתחם שנקבע.,הנסיבות שאינן קשורות בביצוע העבירה
"ת""פ 47161-08-17",על יסוד מקבץ האמור אני גוזר על הנאשם את העונשים הבאים:,הנסיבות שאינן קשורות בביצוע העבירה
"ת""פ 47161-08-17",12 חודשי מאסר בפועל בניכוי תקופת מעצרו מיום 14.8.2017.,הנסיבות שאינן קשורות בביצוע העבירה
"ת""פ 47161-08-17",6 חודשי מאסר על תנאי לבל יעבור משך שלוש שנים אחת העבירות בהן הורשע בתיק זה ויורשע בגינה.,הנסיבות שאינן קשורות בביצוע העבירה
"ת""פ 47161-08-17","54678313ניתן היום,  ו' אדר תשע""ח, 21 פברואר 2018, בנוכחות הצדדים.",5129371
"ת""פ 47161-08-17",נוסח מסמך זה כפוף לשינויי ניסוח ועריכה,אמיר טובי 54678313
"ת""פ 47161-08-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",אמיר טובי 54678313
