verdict,text,part
"ת""פ 522-05-17","ת""פ 522-05-17 מדינת ישראל נ' חוסין(עציר)",בית המשפט המחוזי בחיפה
"ת""פ 522-05-17","חוק העונשין, תשל""ז-1977: סע'  14.ג, 31, 40ג, 144(א), 144.ב2., 144.ג, 40יג(א)",חקיקה שאוזכרה: 
"ת""פ 522-05-17","הנאשם הורשע על פי הודייתו בעובדות כתב אישום מתוקן (להלן: ""כתב האישום""), במסגרת הסדר טיעון אשר לא כלל הסכמה לעניין העונש.",כתב האישום
"ת""פ 522-05-17","כתב האישום מייחס לנאשם עבירות נשק מרובות, בשישה אישומים נפרדים, כפי שיפורט להלן.",כתב האישום
"ת""פ 522-05-17","במבוא לכתב האישום צוין כי בין הנאשם לנסר מחמוד ח'ליפה (להלן: ""נסר"") היו יחסי חברות, וכי בין שניהם לבין מוחמד שלאעטה (להלן: ""מוחמד"") קיימת הכרות.",כתב האישום
"ת""פ 522-05-17","בעובדות האישום הראשון נאמר כי במהלך שנת 2013 או בסמוך לכך רכש הנאשם נשק מאולתר מסוג ""קרל גוסטב"" (להלן: ""הקרלו""), עם מחסנית תואמת, מאדם שזהותו אינה ידועה למאשימה, תמורת 1,900 אירו, והחזיקם בביתו.",כתב האישום
"ת""פ 522-05-17",מדובר בכלי שסוגל לירות כדור או קלע שבכוחם להמית אדם.,כתב האישום
"ת""פ 522-05-17","בחלוף מספר חודשים, פנה הנאשם לנסר על מנת שימצא קונה לקרלו, ונסר שוחח עם מוחמד על כך.",כתב האישום
"ת""פ 522-05-17",בהמשך הגיעו השניים יחדיו לביתו של הנאשם על מנת שמוחמד ירכוש את הקרלו מאת הנאשם.,כתב האישום
"ת""פ 522-05-17","תחילה סיכמו הנאשם ומוחמד על תשלום סך 7,000 ₪ במועד נדחה תמורת הקרלו, ומוחמד לקח את הקרלו עימו.",כתב האישום
"ת""פ 522-05-17","בהמשך, התגלע בין השניים ויכוח לגבי טיב הקרלו וסוכם כי מוחמד ימסור לנאשם אקדח תמורת הקרלו.",כתב האישום
"ת""פ 522-05-17","בהתאם לאמור, מסר מוחמד לנאשם אקדח חצי אוטומטי מסוג סירקיס עם מנגנון הדק חסר ומנגנון הדק מאולתר שהיה מופרד מהאקדח.",כתב האישום
"ת""פ 522-05-17",הנאשם החזיק באקדח עד ליום 5.4.2017 במקום מסתור סמוך לביתו כשהוא עטוף בפיסת בד ובניילון.,כתב האישום
"ת""פ 522-05-17","במסגרת אישום זה יחסה המאשימה לנאשם עבירה של סחר בנשק שלא כדין, לפי סעיפים 144(ב2)+(ג) לחוק העונשין, תשל""ז-1977 (להלן: ""חוק העונשין"") ועבירות בנשק (רכישה והחזקה), לפי סעיף 144(א) רישא וסיפא לחוק העונשין (שתי עבירות).",כתב האישום
"ת""פ 522-05-17",בעובדות האישום השני נאמר כי במהלך שנת 2013 ביקש הנאשם מנסר שישיג עבורו נשק.,כתב האישום
"ת""פ 522-05-17","נסר נעתר לבקשה, ובהמשך לכך הגיע לביתו של הנאשם כשהוא נושא ומוביל אקדח מסוג FN, מחסנית וכדורים תואמים, אותם רכש הנאשם תמורת 20,000 ₪.",כתב האישום
"ת""פ 522-05-17","בהמשך רכש הנאשם מנסר שתי מחסניות נוספות וכן מאות כדורים בקוטר 9 מ""מ התואמים לאקדח ולמחסניות.",כתב האישום
"ת""פ 522-05-17","בחלוף מספר חודשים, מכר הנאשם את האקדח וכן מחסנית אחת תמורת 19,000 ₪, והמשיך להחזיק בשתי המחסניות התואמות עד ליום 5.4.2017, במקום מסתור סמוך לביתו כשהן עטופות בפיסת בד.",כתב האישום
"ת""פ 522-05-17","בגין אישום זה יוחסה לנאשם עבירה של סחר בנשק שלא כדין, לפי סעיפים 144(ב2)+(ג) לחוק העונשין, ועבירות בנשק (רכישה והחזקה), לפי סעיף 144(א) רישא וסיפא לחוק העונשין (שתי עבירות).",כתב האישום
"ת""פ 522-05-17","בעובדות האישום השלישי נאמר כי במהלך שנת 2015 רכש הנאשם ממוחמד, בעקבות הצעה של מוחמד, אקדח מצרי מסוג חלוואני (להלן: ""האקדח"") ושתי מחסניות ריקות תואמות, תמורת 14,000 ₪.",כתב האישום
"ת""פ 522-05-17",מספר חודשים לאחר מכן ביקש הנאשם מנסר כי יאתר קונה לאקדח.,כתב האישום
"ת""פ 522-05-17","נסר נענה לבקשה, ותיווך בין הנאשם לבין אחר, שרכש את האקדח, מחסנית ו-25 כדורי 9 מ""מ, תמורת 17,000 ₪.",כתב האישום
"ת""פ 522-05-17","נסר מסר את האקדח, המחסנית והכדורים לקונה, קיבל מידיו את התמורה אותה העביר לנאשם והלה העביר לו 1,000 ₪ בעבור התיווך בעסקה.",כתב האישום
"ת""פ 522-05-17",הנאשם המשיך להחזיק במחסנית הנוספת התואמת לאקדח עד ליום 5.4.2017 במקום מסתור סמוך לביתו כשהיא עטופה בפיסת בד.,כתב האישום
"ת""פ 522-05-17","בגין אישום זה יוחסה לנאשם עבירה של סחר בנשק שלא כדין, עבירה לפי סעיפים 144(ב2)+(ג) לחוק העונשין, ועבירות בנשק (רכישה והחזקה), לפי סעיף 144(א) רישא וסיפא לחוק העונשין (שתי עבירות).",כתב האישום
"ת""פ 522-05-17","בעובדות האישום הרביעי נאמר כי במהלך שנת 2016 רכש הנאשם מאחר אקדח חצי אוטומטי מסוג KOCH  & HECKLER מודל P7M13 קליבר 9 מ""מ, תמורת 17,000 ₪.",כתב האישום
"ת""פ 522-05-17",הנאשם החזיק באקדח זה עד ליום 5.4.2017 במקום מסתור סמוך לביתו.,כתב האישום
"ת""פ 522-05-17","בגין אישום זה יוחסו לנאשם עבירות בנשק (רכישה והחזקה), לפי סעיף 144(א) רישא לחוק העונשין (שתי עבירות).",כתב האישום
"ת""פ 522-05-17",באישום החמישי נאמר כי במהלך שנת 2013 רכש הנאשם מאחר שני רימוני הלם תמורת 800 ₪.,כתב האישום
"ת""פ 522-05-17","בסוף שנת 2015 מכר הנאשם לנסר, לפי בקשתו של נסר, את רימוני ההלם בשל סכסוך אליו נקלע האחרון, תמורת קיזוז חוב של הנאשם לנסר בסך 400 ₪.",כתב האישום
"ת""פ 522-05-17",הנאשם מסר את הרימונים לנסר.,כתב האישום
"ת""פ 522-05-17","באישום זה יחסה המאשימה לנאשם עבירה של סחר בנשק שלא כדין, עבירה לפי סעיפים 144(ב2)+(ג) לחוק העונשין, ועבירות בנשק (רכישה והחזקה), לפי סעיף 144(א) רישא לחוק העונשין.",כתב האישום
"ת""פ 522-05-17","בעובדות האישום השישי נאמר כי במהלך שנת 2016 הציע נסר לנאשם לרכוש אקדח מסוג CZ תמורת 12,500 ₪ והנאשם הסכים.",כתב האישום
"ת""פ 522-05-17","נסר שילם סך 9,000 ₪ תמורת האקדח והנאשם שילם את היתרה.",כתב האישום
"ת""פ 522-05-17","בגין מעשים אלה יוחסה לנאשם עבירת סיוע לעבירות בנשק (רכישה), לפי סעיף 144(א) רישא +31 לחוק העונשין.",כתב האישום
"ת""פ 522-05-17",עד כאן עובדות כתב האישום.,כתב האישום
"ת""פ 522-05-17","לאחר שהתקיימו שתי ישיבות הוכחות ונשמעו חמישה עדים, הודיעו הצדדים ביום 15.2.2018 כי הגיעו להסדר טיעון כמפורט לעיל.",כתב האישום
"ת""פ 522-05-17","בהתאם להסדר הטיעון חזר בו הנאשם מכפירתו והודה במיוחס לו כאמור, והורשע על סמך הודייתו.",כתב האישום
"ת""פ 522-05-17","לבקשת ב""כ הנאשם, הוריתי על עריכת תסקיר בטרם שמיעת הטיעונים לעונש.",כתב האישום
"ת""פ 522-05-17","בתסקיר שירות המבחן מיום 27.3.2018 צוין כי הנאשם הינו תושב דיר חנא, בן 32, נשוי ואב לשני ילדים - הבכור בן 4 שנים והצעיר בן שנה.",תסקיר שירות המבחן 
"ת""פ 522-05-17","טרם מעצרו היה הנאשם -  לדבריו - בעל עסק מורשה ושתי חברות בתחום העפר, בהם הועסקו 12 עובדים.",תסקיר שירות המבחן 
"ת""פ 522-05-17","בתיאוריו את מישורי חייו השונים,  הציג הנאשם עצמו כאדם מלומד שגדל במשפחה בעלת ערכים מסורתיים, הידועה בשמה הטוב באזור ונעדרת כל מעורבות בפלילים",תסקיר שירות המבחן 
"ת""פ 522-05-17","לחובתו של הנאשם הרשעה משנת 2002 בעבירות בטחון, בגינן נדון למאסר בן 9 שנים, אותו ריצה עד לשנת 2010.",תסקיר שירות המבחן 
"ת""פ 522-05-17","בהתייחס להרשעתו הנ""ל ציין הנאשם בפני קצינת המבחן, כי עבר שטיפת מוח וכי התפתה לבצע את העבירות על רקע גילו הצעיר, הפיתוי הכספי והכרה לאומית וחברתית.",תסקיר שירות המבחן 
"ת""פ 522-05-17","כן הוסיף, כי עם השלמת תקופת מאסרו, הוא ניתק את קשריו הפוליטיים, הפך לאדם שומר מצוות ומסורת, דבר שהוביל להתמתנות בהשקפת עולמו.",תסקיר שירות המבחן 
"ת""פ 522-05-17",צוין כי במהלך תקופת מאסרו השלים הנאשם את לימודיו וסיים תואר ראשון בלימודי דת האיסלאם ותואר שני בתקשורת.,תסקיר שירות המבחן 
"ת""פ 522-05-17",12.,תסקיר שירות המבחן 
"ת""פ 522-05-17","בהתייחס לתנאי מעצרו כיום, תיאר הנאשם קושי רגשי הנובע מחוויות מתקופת מאסרו, שכללה, לדבריו, התנכלויות ואלימות.",תסקיר שירות המבחן 
"ת""פ 522-05-17","לדבריו, מאז נעצר, הקשיים הרגשיים אותם נשא ולא שיתף בהם איש, עולים ומציפים אותו.",תסקיר שירות המבחן 
"ת""פ 522-05-17","באשר לעבירות נשוא דיון זה, ציין שירות המבחן כי הנאשם נוטל אמנם אחריות למעורבותו בהן, ומביע צער וחרטה מילולית בהתייחס לביצוען והשלכותיהן, אך מתקשה לבצע התבוננות פנימית באשר למניעים שהובילו אותו לבצען ולמשמעויות הכרוכות בהן.",תסקיר שירות המבחן 
"ת""פ 522-05-17","לדבריו, רכישת הנשק נעשתה על רקע הגנה עצמית כבעל עסק ומתוך רצון לזכות בתחושת בטחון, לאחר שלדבריו חווה מספר גניבות, איומים וסחיטה מצד גורמים שונים, ולא קיבל מענה וסיוע מגורמי אכיפת החוק עד שנאלץ לפנות לפתרון אישי על דרך של רכישת הנשק נשוא הדיון.",תסקיר שירות המבחן 
"ת""פ 522-05-17",את מכירת הנשק הסביר הנאשם על רקע הצורך בהחלפה לנשק חדיש יותר תוך ששלל שיקולי רווח.,תסקיר שירות המבחן 
"ת""פ 522-05-17",קצינת המבחן ציינה כי מדובר באדם בעל יכולות ורבאליות וקוגניטיביות ברמה גבוהה.,תסקיר שירות המבחן 
"ת""פ 522-05-17","נאמר כי לאחר מאסרו הראשון, הוא תאר יכולת ליציבות והתפתחות תעסוקתית גבוהה, במקביל להתמסדותו המשפחתית.",תסקיר שירות המבחן 
"ת""פ 522-05-17","יחד עם זאת ניכר באופן בולט פער בין שאיפות נורמטיביות למצוינות וריצוי המשפחה, לבין מעורבותו בפלילים בעבירות נשנות וחמורות.",תסקיר שירות המבחן 
"ת""פ 522-05-17","פער זה לצד עמדותיו המצמצמות ממעורבותו בסחר בנשק, מקשה על הבנת מניעיו של הנאשם והגורמים שברקע ביצוע העבירות.",תסקיר שירות המבחן 
"ת""פ 522-05-17","שירות המבחן הוסיף כי על אף השתדלותו של הנאשם להציג מניעים קוגניטיביים שעמדו ברקע לעבירות, כגון צורך בכסף להפעלת העסק, איומים וכו'  ניכר כי בביצוען יש חזרתיות והיעדר יכולת מספקת להצבת גבול לעצמו ולאחר.",תסקיר שירות המבחן 
"ת""פ 522-05-17","כן צוין, כי ההתנהלות האמורה מראה על קיום קשרים שוליים ובעייתיות בשיקול הדעת, הידועים כגורמים מגבירי סיכון להישנות מעורבות חוזרת בפלילים.",תסקיר שירות המבחן 
"ת""פ 522-05-17","על סמך האמור העריך שירות המבחן כי הסיכוי לשיקום אינו מספק, וכי קיימת רמת סיכון גבוהה להישנות התנהגות עוברת חוק בעתיד.",תסקיר שירות המבחן 
"ת""פ 522-05-17","נוכח האמור, לא בא שירות המבחן בהמלצה טיפולית לגבי הנאשם, תוך שקבע כי קיים צורך בענישה מוחשית, שתחדד עבורו את הגבולות ותהווה גורם מרתיע בפני ביצוע עבירות דומות בעתיד.",תסקיר שירות המבחן 
"ת""פ 522-05-17",בטרם נשמעו טיעוני הצדדים לעונש הוגשו ראיותיהם.,ראיות הצדדים לעונש
"ת""פ 522-05-17","המאשימה הציגה את המרשם הפלילי של הנאשם (מע/1) ממנו עולה כי לחובתו הרשעה מבית המשפט המחוזי בנצרת, בעבירות הבאות: סיוע לאויב במלחמה, ניסיון לגרום למות אדם, קשירת קשר לפשע, השתייכות לארגון טרוריסטי ושידול לחברות בהתאגדות בלתי חוקית.",ראיות הצדדים לעונש
"ת""פ 522-05-17","בגין הרשעה זו נדון הנאשם, כאמור, ל - 9 שנות מאסר בפועל.",ראיות הצדדים לעונש
"ת""פ 522-05-17","כן הוצגו כתב האישום וגזר הדין הקודמים בעניינו של הנאשם (מע/2) וכן פלט מאסרים של שב""ס (מע/3).",ראיות הצדדים לעונש
"ת""פ 522-05-17","בקליפת אגוז, מגזר הדין עולה, כי בהיותו בן 16, הצטרף הנאשם לארגון הפת""ח והניח מטען חבלה בתחנת הסעה, במטרה לפגוע בחיילים.",ראיות הצדדים לעונש
"ת""פ 522-05-17","למרבה המזל, המטען לא התפוצץ בזכות גילויו מבעוד מועד.",ראיות הצדדים לעונש
"ת""פ 522-05-17",הנאשם נדון ל-9 שנות מאסר וסיים לרצות את מאסרו ביום 21.4.2010.,ראיות הצדדים לעונש
"ת""פ 522-05-17","מטעם הנאשם הוגשו רישיון קבלן לעבודות הנדסה בנאיות, בו הוא מחזיק, וכן מכתבי המלצה שניתנו בעניינו ובנוסף חוות דעת פסיכולוגית המתייחסת לבנו הבכור.",ראיות הצדדים לעונש
"ת""פ 522-05-17","כמו כן העידו מטעם הנאשם מספר עדי אופי, כדלקמן:",ראיות הצדדים לעונש
"ת""פ 522-05-17","ד""ר מאזן עלי, רופא שיניים במקצועו, אחראי על עמותה חקלאית המאגדת כשלושים חקלאים מדיר חנא ובנוסף אחראי על תיירות ופיתוח חקלאי בכפר.",ראיות הצדדים לעונש
"ת""פ 522-05-17","העד ציין כי הוא מכיר את הנאשם מזה מספר שנים וכי הלה נהג לתרום ברוחב לב לעבודות שונות כגון דרכים חקלאיות, מפגעים וכיוצ""ב הואיל והוא מחזיק בציוד המתאים.",ראיות הצדדים לעונש
"ת""פ 522-05-17","ד""ר עלי ציין כי הוא מרכז את פסטיבל הזית בכפר, פרויקט שנועד לחזק את הדו קיום.",ראיות הצדדים לעונש
"ת""פ 522-05-17","לדבריו, בכל פעם שפנה לנאשם הוא תמך בפסטיבל תוך שידע כי התרומה מיועדת לפסטיבל הפועל למען דו קיום.",ראיות הצדדים לעונש
"ת""פ 522-05-17","אשר לעבירות המיוחסות לנאשם בתיק דנא, ציין העד כי הוא יודע שמדובר בעבירות שעניינן החזקת נשק אם כי אינו בקיא בפרטים לגבי כמות הנשק והיקף העסקאות בהן מדובר.",ראיות הצדדים לעונש
"ת""פ 522-05-17","אביו של הנאשם, סאלח חוסיין, סיפר על ההתמודדות של המשפחה עם מאסרו הקודם של הנאשם.",ראיות הצדדים לעונש
"ת""פ 522-05-17","לדבריו, מעורבותו של הנאשם, שהיה אז קטין כבן 16, במעשים החומרים בהם הורשע, נפלה על המשפחה כרעם ביום בהיר.",ראיות הצדדים לעונש
"ת""פ 522-05-17",מדובר בנער שהיה מופנם ונורמטיבי לחלוטין.,ראיות הצדדים לעונש
"ת""פ 522-05-17","חרף הסתבכותו, המשיכו הוריו של הנאשם לתמוך בו ועמדו על כך שיסיים את בחינות הבגרות וישלים את לימודיו.",ראיות הצדדים לעונש
"ת""פ 522-05-17","לדברי האב, המשפחה עברה תקופה קשה במהלך מאסרו של הנאשם.",ראיות הצדדים לעונש
"ת""פ 522-05-17","לאחר שחרורו של הנאשם, שינסה המשפחה מותניים ועשתה הכל על מנת לשקם אותו, הגם שאבי המשפחה מימן באותם ימים לימודיהם של שניים מילדיו בחו""ל.",ראיות הצדדים לעונש
"ת""פ 522-05-17",האב הוסיף כי הוא מוכן לערוב לנאשם ונכון לשאת בכל עונש במקומו.,ראיות הצדדים לעונש
"ת""פ 522-05-17","מר סעיד חוסין, עובד הרשות המקומית בדיר חנא, המועמד לראשות המועצה, העיד כי הכיר את הנאשם, בין היתר על רקע היותו קבלן לעבודות עפר, אינסטלציה, ביוב, מים וכבישים.",ראיות הצדדים לעונש
"ת""פ 522-05-17",הלה סיפר כי הנאשם ביצע פרויקטים עבור המועצה המקומית וכן עבור תאגיד המים וכי הוא איש מקצוע טוב שביצע את עבודתו נאמנה.,ראיות הצדדים לעונש
"ת""פ 522-05-17","עוד העיד כי הנאשם תרם לפרויקטים בדיר חנא, כגון ניקיון בית הקברות וכי הוא מסייע לוועדת הסולחה הפועלת בכפר, ואשר שמה לה למטרה להשלים בין בחורים צעירים.",ראיות הצדדים לעונש
"ת""פ 522-05-17","אישתו של הנאשם, הגב' סוג'וד חוסיין, סיפרה כי היא בעלת תואר ראשון בחינוך הגיל הרך וכן סטודנטית בחוג לפסיכולוגיה באוניברסיטה הפתוחה.",ראיות הצדדים לעונש
"ת""פ 522-05-17","לדבריה, בהיותו בבית הסוהר תמך בה הנאשם ועודד אותה לצאת ללימודים.",ראיות הצדדים לעונש
"ת""פ 522-05-17","עוד הוסיפה כי העול שנפל על כתפיה כבד מנשוא שכן היא בסה""כ בת 24 שמצאה עצמה מטפלת לבדה בשני ילדים קטנים.",ראיות הצדדים לעונש
"ת""פ 522-05-17","לדבריה, בנה הבכור סובל מבעיות פסיכולוגיות המחייבות טיפול.",ראיות הצדדים לעונש
"ת""פ 522-05-17",בטיעוניה לעונש סקרה המאשימה את העובדות העומדות בבסיס כתב האישום.,טיעוני המאשימה לעונש
"ת""פ 522-05-17","בהתייחס לנסיבות ביצוע אותן עבירות, הדגישה המאשימה כי מעשיו של הנאשם לוו בתכנון מוקדם ומוקפד של הפרטים וכי לא מדובר בהחלטה ספונטנית או במעשה שהוא בגדר מעידה חד פעמית, אלא בנאשם שהתעסק באמל""ח על פני תקופה ארוכה ולאורך שנים.",טיעוני המאשימה לעונש
"ת""פ 522-05-17","כן הודגש חלקו הדומיננטי של הנאשם בביצוע העבירות, שעה שעמד בקשרים עם סוחרי נשק, איתר מוכרים וקונים פוטנציאליים ופעל לקידום עסקאות נשק, תוך שהוא מפיק מהן רווח.",טיעוני המאשימה לעונש
"ת""פ 522-05-17","עוד נטען כי סוג כלי הנשק וכמות כלי הנשק אותם רכש הנאשם, החזיק וסחר בהם מהווים שיקול בעל חשיבות מכרעת בעת בחינת חומרת העבירות ונסיבותיהם, משמדובר באמל""ח שמסוגל להביא לפגיעות בנפש ולתוצאות חמורות של קטילת חיי אדם.",טיעוני המאשימה לעונש
"ת""פ 522-05-17","בהתייחס לדבריו של הנאשם בפני שירות המבחן, כאילו ההצטיידות באמל""ח נעשתה לצורך הגנה עצמית, ציינה המאשימה כי הדבר הוכר בפסיקה כשיקול לחומרה שכן דבריו אלה של הנאשם מעידים כי התכוון לעשות שימוש בכלי הנשק.",טיעוני המאשימה לעונש
"ת""פ 522-05-17","בנוגע לאישום החמישי הפנתה המאשימה לכך שהנאשם מכר רימוני הלם לחברו, ביודעו כי הלה רוכש אותם על רקע סכסוך בינן לבין אחר.",טיעוני המאשימה לעונש
"ת""פ 522-05-17","יש בכך כדי ללמד על המסוכנות הרבה הנשקפת מנאשם שלא בחל באמצעים, והפיץ כלי נשק בהם החזיק, ביודעו כי עשוי להיעשות בהם שימוש.",טיעוני המאשימה לעונש
"ת""פ 522-05-17","המאשימה הפנתה למדיניות הענישה הנהוגה, הנלמדת מהפסיקה אותה הציגה, ואשר מצביעה על המסוכנות הטמונה בעבירות של החזקה וסחר בנשק, כמו גם על הצורך להחמיר בענישה של מי שהורשע בעבירות מסוג זה.",טיעוני המאשימה לעונש
"ת""פ 522-05-17","בפסקי הדין שהובאו על ידי המאשימה, לרבות גזר הדין שניתן בעניינו של נסר, שותפו של הנאשם בפרשה זו, נגזרו על המורשעים בעבירות נשק עונשים הנעים בין 3 ל- 6 שנות מאסר בפועל.",טיעוני המאשימה לעונש
"ת""פ 522-05-17",המאשימה הדגישה כי  מדיניות הענישה היא רק אחד השיקולים שאותם בית המשפט מצווה לשקול.,טיעוני המאשימה לעונש
"ת""פ 522-05-17","בשים לב לעבירות החמורות בהן הורשע הנאשם, להיקף העסקאות ולסוגי הנשק סבורה המאשימה כי מתחם העונש ההולם לכלל האישומים יחד, נע בין 6 - 10 שנות מאסר בפועל, בצירוף מאסר מותנה משמעותי וקנס כספי.",טיעוני המאשימה לעונש
"ת""פ 522-05-17","בהתייחס לנסיבות שאינן קשורות בביצוע העבירות, הודגש עברו הפלילי החמור של הנאשם, שהורשע בביצוע עבירות בטחון.",טיעוני המאשימה לעונש
"ת""פ 522-05-17","כן צוין כי הנאשם שוחרר ממאסר בשנת 2010, כאשר כבר בשנת 2013 חזר לעסוק בפלילים, כפי שעולה מכתב האישום.",טיעוני המאשימה לעונש
"ת""פ 522-05-17","לזכות הנאשם זקפה המאשימה את העובדה שהודה בעבירות בהן הורשע במסגרת הסדר טיעון, הגם שלא הודה בהזדמנות הראשונה.",טיעוני המאשימה לעונש
"ת""פ 522-05-17","בנוסף, הפנתה המאשימה לתסקיר שירות המבחן אשר לא ראה לבוא בהמלצה טיפולית לגבי הנאשם תוך שקבע כי יש צורך בענישה מוחשית וברורה שתחדד עבור הנאשם את הגבולות ותרתיעו מפני הסתבכות חוזרת בעתיד.",טיעוני המאשימה לעונש
"ת""פ 522-05-17","נוכח האמור, ביקשה המאשימה לגזור על הנאשם עונש מאסר ברף הבינוני גבוה של המתחם שהציגה.",טיעוני המאשימה לעונש
"ת""פ 522-05-17","בפתח דבריה, ציינה ב""כ הנאשם כי אכן מדובר בעבירות חמורות בהן הודה הנאשם הודאה מלאה ומפורטת למן ראשית חקירתו.",טיעוני ההגנה לעונש
"ת""פ 522-05-17","לדבריה, הודאה זו גרמה למעצרם של שותפיו והעמדתם לדין של אחדים מהם, הגם שהיו ראיות נגדם אילולא הודעתו של הנאשם.",טיעוני ההגנה לעונש
"ת""פ 522-05-17","יתר על כן, הנאשם הוביל את המשטרה למקום מחבוא הנשק על אף שזה היה מוטמן באדמה במקום מרוחק מביתו.",טיעוני ההגנה לעונש
"ת""פ 522-05-17",בכך ביקש ליטול אחריות על מעשיו ולפתוח דף חדש.,טיעוני ההגנה לעונש
"ת""פ 522-05-17","עוד ציינה הסנגורית כי אחד הנשקים היה עם הדק מאולתר, כשמשמעות הדבר היא, לטענתה, כי אין בכוחו לפגוע.",טיעוני ההגנה לעונש
"ת""פ 522-05-17","כן הודגשה העובדה כי לא הייתה פגיעה ממשית בנפש או ברכוש, ואף לא כוונה לפגיעה מעין זו.",טיעוני ההגנה לעונש
"ת""פ 522-05-17","לגבי חלקו של הנאשם בביצוע העבירות נטען, כי בחלק מהאישומים לא הנאשם הוא שיזם את עסקאות הנשק אלא אחרים.",טיעוני ההגנה לעונש
"ת""פ 522-05-17",ההגנה טענה עוד כי מאסר ממושך אינו חזות הכל וכי ניתן להרתיע את הנאשם בדרכים חלופיות.,טיעוני ההגנה לעונש
"ת""פ 522-05-17","בהתייחס לנסיבות שאינן קשורות בביצוע העבירות נאמר, כי הנאשם הנו איש משפחה שאינו מקיים אורח חיים עברייני אלא חי חיים נורמטיביים.",טיעוני ההגנה לעונש
"ת""פ 522-05-17","ב""כ הנאשם ביקשה ליתן משקל רב לפוטנציאל השיקומי של הנאשם, המביע רצון עז לשקם עצמו, והוסיפה כי מאסר ממושך יפגע מהותית בנאשם ומשפחתו.",טיעוני ההגנה לעונש
"ת""פ 522-05-17",לעניין זה נטען כי שירות המבחן התעלם מפוטנציאל השיקום בעת שהמליץ על ענישה מוחשית.,טיעוני ההגנה לעונש
"ת""פ 522-05-17","לעניין מדיניות הענישה ציינה ב""כ הנאשם, כי בעבירות נשק קיים לבית המשפט שיקול דעת רחב וקושי בקביעת מתחם ענישה אחיד שכן כל מקרה ונסיבותיו.",טיעוני ההגנה לעונש
"ת""פ 522-05-17",בפסקי הדין שהוצגו מטעם ההגנה נגזרו על המורשעים בעבירות נשק עונשים הנעים בין 7 ל- 54 חודשי מאסר.,טיעוני ההגנה לעונש
"ת""פ 522-05-17","כמו כן  צוין, כי על שותפו של הנאשם נסר נגזרו שש שנות מאסר וכי ערעור שהוגש על חומרת העונש תלוי ועומד בפני בית המשפט העליון.",טיעוני ההגנה לעונש
"ת""פ 522-05-17","בדברו האחרון, סיפר הנאשם על אודות הטראומה שחווה בעת מאסרו הראשון.",דבר הנאשם
"ת""פ 522-05-17","לדבריו, הוא היה בן 16 שנים שלא יודע להבדיל בין טוב לרע, והיה נתון בתנאים קשים של אסירים ביטחוניים, לרבות בידוד מוחלט משך שנתיים.",דבר הנאשם
"ת""פ 522-05-17","הנאשם הוסיף כי הוא פונה אל בית המשפט וכי אינו מישיר מבט אל עבר משפחתו  - הוריו, אשתו, ילדיו והאנשים המכובדים שבאו להעיד לטובתו - משום שהוא חש כלפיהם בושה וכלימה על המעשים בהם הסתבך.",דבר הנאשם
"ת""פ 522-05-17","לדבריו, לאחר שחרורו החליט להשתנות ולפתוח דף חדש ובעזרת הוריו התחיל לעבוד והקים עסק מתוך חלום להפוך לעסק משגשג ומוביל בתחום הבניה והפיתוח.",דבר הנאשם
"ת""פ 522-05-17","בשנת 2012 הכיר את אשתו, שתמכה בו רבות והאמינה בו, והכרות זו חוללה שינוי גדול בחייו.",דבר הנאשם
"ת""פ 522-05-17","בשנת 2014 נולד בנו הבכור, אירוע שגרם לשינוי נוסף.",דבר הנאשם
"ת""פ 522-05-17","הנאשם הוסיף כי הוא אמנם טעה כשהסתבך בעבירות נשוא התיק הנוכחי מבלי ליתן דעתו להשלכות מעשיו, אך הוא מודה במעשיו ונוטל אחריות מלאה עליהם.",דבר הנאשם
"ת""פ 522-05-17","לבסוף בקש הנאשם הזדמנות נוספת ויחידה לחזור לשגרת חייו, לגדל את ילדיו על מנת שלא יגדלו כשאביהם מאחורי סורג ובריח ובקש לאפשר לו להמשיך את השינוי שחולל בחייו.",דבר הנאשם
"ת""פ 522-05-17","בפתח הדברים יצוין, כי העבירות בהן הורשע הנאשם - אף שבוצעו על פני תקופה ממושכת - מקימות אירוע עברייני אחד.",קביעת מתחם הענישה ההולם
"ת""פ 522-05-17","כך, בהתאם לקווים המנחים שהותוו בפסיקה, נמצא כי בין העבירות קיים ""קשר ענייני הדוק"", המאופיין בשיטתיות בביצוען, ומעצם היותן חלק מאותה מסכת עבריינית, שעניינה עיסוק חוזר ונשנה בנשק בצורה בלתי חוקית, לרבות רכישה, החזקה וסחר בו.",קביעת מתחם הענישה ההולם
"ת""פ 522-05-17","לסיווג מעשים עברייניים כאירוע אחד או כאירועים נפרדים, ראו ע""פ 4910/13 ג'אבר נ' מדינת ישראל (29.10.2014); ע""פ 5668/13‏",קביעת מתחם הענישה ההולם
"ת""פ 522-05-17","ערן מזרחי נ' מדינת ישראל (17.3.2016); ע""פ 1261/15 ‏מדינת ישראל נ' יוסף דלאל (3.9.2015).",קביעת מתחם הענישה ההולם
"ת""פ 522-05-17","משמצאנו כי בפנינו אירוע עברייני אחד, יש לקבוע לו מתחם עונש הולם, בהתאם לסעיף 40יג(א) לחוק העונשין.",קביעת מתחם הענישה ההולם
"ת""פ 522-05-17","ככלל, מתחם הענישה ההולם ייקבע בהתאם לעקרון ההלימה, ולשם כך נדרש בית המשפט להתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירות, כמפורט בסעיף 40ג לחוק העונשין.",קביעת מתחם הענישה ההולם
"ת""פ 522-05-17","העבירות המרכזיות בהן הורשע הנאשם – סחר, רכישה והחזקת נשק – הן חמורות ביותר.",קביעת מתחם הענישה ההולם
"ת""פ 522-05-17","בית המשפט העליון עמד לא אחת על כך שעבירות בנשק הפכו זה מכבר למכת מדינה של ממש שיש צורך להתייחס אליה בחומרה, זאת מן הטעם שהן מקימות פוטנציאל להסלמה עבריינית, ויוצרות סיכון ממשי לשלום הציבור וביטחונו, הוא הערך החברתי המוגן העומד בבסיס עבירות אלה (ראו: ע""פ 9373/10 חמד וותד נ' מדינת ישראל (14.9.2011); ע""פ 2251/11 וע""פ 2368/11 מדינת ישראל נ' ג'מאל נפאע (4.12.2011); ע""פ 3156/11 זראיעה נ' מדינת ישראל (21.02.2012); ע""פ 2918/13 דבס נ' מדינת ישראל (18.7.2013); ע""פ 5913/11 תאר הייב נ' מדינת ישראל (12.9.2012); ע""פ 5900/15 אייל מעוז נ' מדינת ישראל (10.5.2016); ע""פ 8959/14 דניאל בן סימון נ' מדינת ישראל (24.6.2015).",קביעת מתחם הענישה ההולם
"ת""פ 522-05-17","המגמה ההולכת וגוברת בפסיקת בתי המשפט מזה שנים הינה של החמרה במדיניות הענישה כלפי המבצעים עבירות בנשק, וביתר שאת כשמדובר בסחר בנשק.",קביעת מתחם הענישה ההולם
"ת""פ 522-05-17","יפים לעניין זה דברי בית המשפט בע""פ 5814/14 ‏ עספור נ' מדינת ישראל (14.6.2015):",קביעת מתחם הענישה ההולם
"ת""פ 522-05-17",(ההדגשה הוספה – א.ט).,קביעת מתחם הענישה ההולם
"ת""פ 522-05-17","כן ראו דברי בית המשפט בע""פ 5080/15 ‏ עביד נ' מדינת ישראל (10.3.2016):",קביעת מתחם הענישה ההולם
"ת""פ 522-05-17",(ההדגשות אינן במקור – א.ט).,קביעת מתחם הענישה ההולם
"ת""פ 522-05-17","לפי עובדות כתב האישום בהן הודה הנאשם, הוא רכש, החזיק ואף סחר בנשק מסוגים שונים ובתחמושת בהזדמנויות שונות, לאורך מספר שנים, בהפיקו רווחים מפעילות זו.",קביעת מתחם הענישה ההולם
"ת""פ 522-05-17",אין צורך להכביר מילים באשר לנזק הפוטנציאלי והפגיעות הנרחבות שעלולות היו להיגרם כתוצאה משימוש באמצעי הלחימה המנויים בכתב האישום.,קביעת מתחם הענישה ההולם
"ת""פ 522-05-17","התופעה של שימוש בנשק, המביא לא אחת לקיפוח חיי אדם תפסה ממדים מדאיגים לאחרונה.",קביעת מתחם הענישה ההולם
"ת""פ 522-05-17","אין לך כמעט שבוע שבו לא נרצח אדם מירי, בין אם במסגרת חיסול חשבונות בין עבריינים, בין אם על רקע סכסוך נקודתי ובין אם מכדור תועה.",קביעת מתחם הענישה ההולם
"ת""פ 522-05-17","הסחר בנשק מהווה חלק מאותה שרשרת של פעילות עבריינית, המובילה להסלמת האלימות והפורענות והשלטת פחד ואימה על מגזרים נרחבים בחברה.",קביעת מתחם הענישה ההולם
"ת""פ 522-05-17",אין כל מקום להשלים עם תופעה זו.,קביעת מתחם הענישה ההולם
"ת""פ 522-05-17","יש להילחם בה ללא לאות, בין היתר על ידי הטלת עונשים מחמירים.",קביעת מתחם הענישה ההולם
"ת""פ 522-05-17","דברי הנאשם בפני שירות המבחן, לפיהם נועד הנשק לשמש לצורך הגנה עצמית אינם עולים בקנה אחד עם עובדות כתב האישום.",קביעת מתחם הענישה ההולם
"ת""פ 522-05-17","כמות העסקאות, תדירותן והיקפן אף אינה מתיישבת עם גרסה זו.",קביעת מתחם הענישה ההולם
"ת""פ 522-05-17","הדעת נותנת כי אדם החפץ להצטייד בנשק לצורך הגנה עצמית, יצטייד בכלי נשק אחד שישמש אותו לכל אורך התקופה בה הוא חש מאוים.",קביעת מתחם הענישה ההולם
"ת""פ 522-05-17",הדברים נאמרים לא מתוך מתן הכשר להתנהלות מעין זו אלא על מנת להבליט את האבסורד בגרסת הנאשם.,קביעת מתחם הענישה ההולם
"ת""פ 522-05-17","מדובר במי שרכש, החזיק וסחר בכלי נשק רבים, על פני תקופה של כארבע שנים.",קביעת מתחם הענישה ההולם
"ת""פ 522-05-17","בנוסף, העובדה שהנאשם רכש והחזיק, בין היתר, ברימוני הלם, חותרת תחת גרסת ההגנה העצמית שהעלה, שהרי נשק מסוג זה אינו משמש, ברגיל, לצורך הגנה עצמית.",קביעת מתחם הענישה ההולם
"ת""פ 522-05-17","מכל מקום, בהשגת נשק לצורך הגנה עצמית כאמור, ממילא אין כדי להפחית מחומרת המעשה, כפי שצוין בע""פ 5646/15 תיהאווי נ' מדינת ישראל (14.2.2016), זאת לנוכח פוטנציאל הסלמת האלימות והפגיעה באחרים.",קביעת מתחם הענישה ההולם
"ת""פ 522-05-17","לא זו אף זו, העובדה שהנאשם מכר לנסר את רימוני ההלם, בשל סכסוך אליו נקלע נסר עם אחר, מעידה כי הנאשם היה מודע, ולכל הפחות שווה נפש לאפשרות שייעשה בהם שימוש אלים כאמור במסגרת יישוב אותו סכסוך.",קביעת מתחם הענישה ההולם
"ת""פ 522-05-17","אין בידי לקבל את טענת ב""כ הנאשם, כי באישום הראשון מדובר בעבירות בנשק ""לא תקין אשר אין בכוחו לפגוע"", נוכח היותו עם מנגנון הדק חסר.",קביעת מתחם הענישה ההולם
"ת""פ 522-05-17","משכך, אין הנאשם רשאי להחזיק את המקל בשני קצותיו ובמסגרת הטיעונים לעונש להעלות טענות שחותרות תחת הודאתו כאמור.",קביעת מתחם הענישה ההולם
"ת""פ 522-05-17","שלא כדעת ב""כ הנאשם, איני רואה לייחס חשיבות רבה לכך שבמקצת האישומים לא הנאשם הוא זה שיזם את עסקאות הנשק.",קביעת מתחם הענישה ההולם
"ת""פ 522-05-17","מתיאור העובדות המפורטות בכתב האישום, עולה כי הנאשם היה גורם דומיננטי בביצוע העסקאות, ובמרבית המקרים הוא שיזם את הפניות לאחרים לצורך מכירת או רכישת כלי הנשק.",קביעת מתחם הענישה ההולם
"ת""פ 522-05-17","כך, לפי האישום הראשון, בשנת 2013 פנה לנסר בבקשה שימצא קונה לקרלו.",קביעת מתחם הענישה ההולם
"ת""פ 522-05-17","לפי האישום השני, בשנת 2013 ביקש מנסר שישיג עבורו נשק, ובהמשך לכך פנה לאחֵר וביקש שימצא עבורו קונה לנשק שרכש.",קביעת מתחם הענישה ההולם
"ת""פ 522-05-17","לפי האישום השלישי, בשנת 2015 פנה לנסר וביקש ממנו שימצא קונה לאקדח נוסף.",קביעת מתחם הענישה ההולם
"ת""פ 522-05-17",התנהלות זו מצביעה בבירור על היות הנאשם היוזם והרוח החיה מאחורי אותן עסקאות.,קביעת מתחם הענישה ההולם
"ת""פ 522-05-17","מנגד, פניות שנעשו לנאשם על ידי אחרים לצורך ביצוע עסקאות לא נפלו על אוזניים ערלות, ונענו בחיוב על ידו.",קביעת מתחם הענישה ההולם
"ת""פ 522-05-17","כך על פי האישום השלישי והחמישי, פניות שיזמו אחרים, נעשו בשנת 2015, לאחר שכבר הכירו את הנאשם כמי שיש לו עניין וזיקה לביצוע עסקאות בנשק כאמור.",קביעת מתחם הענישה ההולם
"ת""פ 522-05-17","התמונה המצטיירת ממקבץ האמור רחוקה מלתאר אדם שנגרר לביצוע העבירות על ידי אחרים, כי אם מי שיזם, תכנן ומימש תוכניותיו, תוך ניצול קשריו עם העולם העברייני לצורך הוצאתן לפועל של אותן עסקאות שרקח.",קביעת מתחם הענישה ההולם
"ת""פ 522-05-17","עיון בפסקי דין שניתנו לגבי עבירות נשק בנסיבות דומות או קרובות, מלמד כי מדיניות הענישה כוללת, ביו היתר, עונשי מאסר בפועל למשך מספר שנים מאחורי סורג ובריח.",קביעת מתחם הענישה ההולם
"ת""פ 522-05-17","כך למשל בת""פ 30145-12-11 (מחוזי חי') מדינת ישראל נ' ח'טיב (6.2.2012) הורשע הנאשם על פי הודייתו בשתי עבירות של סחר בנשק שלא כדין ובשתי עבירות של החזקת נשק שלא כדין ונדון לעונש של 4.5 שנות מאסר בפועל.",קביעת מתחם הענישה ההולם
"ת""פ 522-05-17","ערעור שהוגש על חומרת העונש נדחה על ידי בית המשפט העליון (ע""פ 2405/12 חטיב נ' מדינת ישראל (17.11.2013).",קביעת מתחם הענישה ההולם
"ת""פ 522-05-17","בת""פ (מחוזי ב""ש) 8283/09 מדינת ישראל נ' אבו סעלוק (10.2.2011) הורשע הנאשם בעשרות עבירות נשק (סחר, רכישה, החזקה ונשיאה) ב-19 אישומים שונים ונדון ל-13 שנות מאסר בפועל.",קביעת מתחם הענישה ההולם
"ת""פ 522-05-17","בע""פ 4154/16 דהוד נ' מדינת ישראל (19.1.2017) נדחה ערעור על חומרת העונש של מי שמכר לסוכן משטרתי, בשני מועדים, אקדח וכן רובה ציד מאולתר.",קביעת מתחם הענישה ההולם
"ת""פ 522-05-17","בית המשפט המחוזי קבע באותו מקרה שני מתחמים בני 2-5 שנות מאסר כל אחד, וגזר עונש כולל של 45 חודשי מאסר.",קביעת מתחם הענישה ההולם
"ת""פ 522-05-17","בע""פ 1397/16 מדינת ישראל נ' חמאיל (6.9.2016) נדחה הערעור בעניינו של מי שמכר לסוכן משטרתי, בשלוש הזדמנויות שונות, כלי נשק (רובה 16 – M; תת מקלע קרל גוסטב; רובה M-16  ואקדח מסוג FN).",קביעת מתחם הענישה ההולם
"ת""פ 522-05-17",בית המשפט המחוזי קבע מתחם עונש של 3-6 שנות מאסר וגזר על הנאשם 48 חודשי מאסר.,קביעת מתחם הענישה ההולם
"ת""פ 522-05-17","בערעור ציין בית המשפט העליון כי ראוי היה לגזור באותו מקרה עונש חמור יותר, אך החליט שלא להתערב בעונש שנגזר מאחר שלא הייתה חריגה ממשית מרמת הענישה המקובלת.",קביעת מתחם הענישה ההולם
"ת""פ 522-05-17","יצוין, כי נסר, המעורב אף הוא בפרשה זו, ומי שהורשע גם כן בששה אישומים הנוגעים לעבירות נשק, נדון ל- 6 שנות מאסר בפועל לצד עונשים נלווים, כאשר נקבע כי מתחם העונש ההולם בעניינו נע בין 4 ל- 8 שנות מאסר (ת""פ 12695-05-17 (מחוזי חי') מדינת ישראל נ' ח'ליפה (21.2.2018)).",קביעת מתחם הענישה ההולם
"ת""פ 522-05-17","עוד יוער כי מוחמד, המעורב האחר באותה פרשה, אשר הורשע בשתי עבירות של סחר בנשק וכן עבירות בנשק (החזקה) במסגרת שלושה אישומים (ת""פ 633-05-17 (מחוזי חי') מדינת ישראל נ' שלאעטה), נדון ל- 4 שנות מאסר בפועל לאחר שנקבע כי המתחם ההולם בעניינו נע בין 3- 6 שנות מאסר בפועל.",קביעת מתחם הענישה ההולם
"ת""פ 522-05-17","מאחר שעסקינן באותה פרשה ממש, הרי שיש ליתן משקל לעקרון אחידות הענישה, עליו נאמר כי הוא ""משקף את ערכי השוויון, ההגינות והצדק, ואף את האינטרס לשמור על אמון הציבור בהליך הפלילי ובמערכת המשפט"" (ע""פ 5195/11 קריניאן נ' מ""י (28.3.2012)).",קביעת מתחם הענישה ההולם
"ת""פ 522-05-17","בע""פ 2580/14 חסן נ' מדינת ישראל (23.9.2014) נאמר:",קביעת מתחם הענישה ההולם
"ת""פ 522-05-17","לעניין זה ראו גם ע""פ 8066/15 חנון נ' מדינת ישראל (16.10.2016).",קביעת מתחם הענישה ההולם
"ת""פ 522-05-17","לאור מקבץ האמור, בשים לב לחומרת העבירות בהן מדובר, נסיבות ביצוען לרבות התכנון והשיטתיות שנלוו להן, העובדה שבוצעו לאורך שנים, ונוכח מדיניות הענישה הנוהגת ועקרון אחידות הענישה, אני מוצא להעמיד את מתחם העונש ההולם בגין כלל העבירות בהן הורשע הנאשם בין 4 - 8 שנות מאסר.",קביעת מתחם הענישה ההולם
"ת""פ 522-05-17","בנסיבות שאינן קשורות בביצוע העבירות ראיתי להביא בחשבון לקולא את הודאתו של הנאשם, אם כי הודאה זו ניתנה לאחר שנשמעו חלק מעדי התביעה.", גזירת העונש בתוך המתחם 
"ת""פ 522-05-17",בהודאה זו היה כדי להביא לחסכון בזמן שיפוטי יקר והיא מגלמת נטילת אחריות מצד הנאשם על מעשיו., גזירת העונש בתוך המתחם 
"ת""פ 522-05-17",לחומרא ראיתי להביא בחשבון את עברו הפלילי של הנאשם., גזירת העונש בתוך המתחם 
"ת""פ 522-05-17","כאמור, אין זו היתקלותו הראשונה של הנאשם עם החוק, לאחר שבעבר הסתבך בעבירות ביטחון חמורות בגינן ריצה עונש מאסר ממושך.", גזירת העונש בתוך המתחם 
"ת""פ 522-05-17","חרף דבריו על אודות הטראומה שחווה במהלך מאסרו הקודם והתנאים הקשים בהם הוחזק, בין היתר בתנאי בידוד, כדבריו, והמחיר הכבד ששילמה משפחתו בגין מעשיו, הרי שהנאשם לא השכיל, למרבה הצער יש לומר, להפיק את הלקחים המתבקשים מהמחיר ששילם בעבר, ושב והסתבך בעבירות חמורות פעם נוספת.", גזירת העונש בתוך המתחם 
"ת""פ 522-05-17",דבריה של רעייתו הצעירה כמו גם דברי אביו של הנאשם היו נוגעים ללב., גזירת העונש בתוך המתחם 
"ת""פ 522-05-17",אין בלבי ספק כי משפחתו משלמת מחיר כבד על התנהלותו העבריינית של הנאשם., גזירת העונש בתוך המתחם 
"ת""פ 522-05-17","מדובר במשפחה נורמטיבית ובהורים שעברו מסע קשה עם מאסרו הקודם של הנאשם, עוד בהיותו קטין.", גזירת העונש בתוך המתחם 
"ת""פ 522-05-17","אלא שנוכח מעשיו החמורים, כפי שהם משתקפים מן העבירות בהן הורשע בתיק דנא, אין מנוס מלהטיל על הנאשם עונש מחמיר.", גזירת העונש בתוך המתחם 
"ת""פ 522-05-17",מי יתן והפעם יפנים את חומרת מעשיו והשלכותיהם על חייו ועל כל היקרים לו וישכיל לתקן דרכיו עם שחרורו., גזירת העונש בתוך המתחם 
"ת""פ 522-05-17","על יסוד מקבץ השיקולים שמניתי לעיל, אני גוזר על הנאשם את העונשים הבאים:", גזירת העונש בתוך המתחם 
"ת""פ 522-05-17","א.	6 שנות מאסר בפועל, בניכוי ימי מעצרו מיום 30.3.2017.", גזירת העונש בתוך המתחם 
"ת""פ 522-05-17",12 חודשי מאסר על תנאי למשך 3 שנים לבל יעבור עבירת נשק מסוג פשע ויורשע בגינה., גזירת העונש בתוך המתחם 
"ת""פ 522-05-17",ג. 	6 חודשי מאסר על תנאי למשך 3 שנים לבל יעבור עבירת נשק מסוג עוון ויורשע בגינה., גזירת העונש בתוך המתחם 
"ת""פ 522-05-17",זכות ערעור לבית המשפט העליון תוך 45 יום., גזירת העונש בתוך המתחם 
"ת""פ 522-05-17","5129371ניתן היום,  י""ח אייר תשע""ח, 03 מאי 2018,  בנוכחות הצדדים.", גזירת העונש בתוך המתחם 
"ת""פ 522-05-17",נוסח מסמך זה כפוף לשינויי ניסוח ועריכה,אמיר טובי 54678313
"ת""פ 522-05-17","בעניין עריכה ושינויים במסמכי פסיקה, חקיקה ועוד באתר נבו – הקש כאן",אמיר טובי 54678313
